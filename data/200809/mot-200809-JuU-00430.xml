<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00430">
  <teiHeader>
    <fileDesc>
      <titleStmt>
        <title>Insatser för att förhindra sexualbrott mot barn</title>
        <author corresp="i-17NC28Tx5CZ5mzwYAUHKqv">av Monica Green m.fl. (s, mp, v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Insatser för att förhindra sexualbrott mot barn</title>
          <idno type="rdwebb">GW02Ju430</idno>
          <rs type="number">Ju430</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju430/text</ref>
          <ref type="dokument_url_html">http://data.riksdagen.se/dokument/GW02Ju430</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju430</ref>
          <ref type="doc">http://data.riksdagen.se/fil/3B6ECAAF-AD61-4BDB-B9B1-2152B511CD15</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WfRf53QYFxSVKgEdvzMgdu" type="signed"/>
        <correspContext corresp="i-WfRf53QYFxSVKgEdvzMgdu">
          <note type="signatory" corresp="i-17NC28Tx5CZ5mzwYAUHKqv"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="numbering" xml:id="i-ReLTLYx1HXu4xph1SitfHk">
          <date when="2008-10-08"/>
        </correspAction>
        <correspAction type="submission" xml:id="i-BoQJrap4wKFSwGnZtgBQdF">
          <date when="2008-10-07"/>
        </correspAction>
        <correspAction type="transfer" xml:id="i-DXgaPBWJGVQziPuyKxqdym">
          <date when="2008-10-06"/>
        </correspAction>
        <correspAction type="assigned" xml:id="i-8BNHniiwioAApnSqoPLu3v"/>
        <correspContext corresp="i-8BNHniiwioAApnSqoPLu3v">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Ci8Z7WBAj2pDtHoqW9poT6">
            Förslag till riksdagsbeslut
          </head>
          <list style="ol">
            <item xml:id="i-W9rR4EhfDUmwKv1vXad9ia">
              Riksdagen tillkännager för regeringen som sin mening vad som
              anförs i motionen om att uppmuntra forskning när det gäller sexualbrott
              mot barn. 1
            </item>
            <item xml:id="i-B6FGiKb2d7KYf4RKd4YCE2">
              Riksdagen tillkännager för regeringen som sin mening vad som
              anförs i motionen om att erbjuda behandling som riktar sig till
              potentiella förövare av sexualbrott mot barn. 1
            </item>
            <item xml:id="i-DHy2MNAg7LkwSFPwWvCmij">
              Riksdagen tillkännager för regeringen som sin mening vad som
              anförs i motionen om att se över påföljderna för sexualbrott mot
              barn i syfte att vård ska kunna erbjudas.
            </item>
            <item xml:id="i-LaayYtyZcPUryvGmSurS6c">
              Riksdagen tillkännager för regeringen som sin mening vad som
              anförs i motionen om utvärderingen av 2005 år sexualbrottsreform.
            </item>
            <item xml:id="i-pgvnQugBQfES2ujHyJCsU">
              Riksdagen tillkännager för regeringen som sin mening vad som
              anförs i motionen om insatser inom kriminalvården för att fler
              ska genomgå behandling.
            </item>
            <item xml:id="i-DB6kKyBPZCEe3j5FMwC8N1">
              Riksdagen tillkännager för regeringen som sin mening vad som
              anförs i motionen om vikten av att myndigheterna samverkar så
              att den frivilliga behandlingen för dem som dömts för sexualbrott
              mot barn kan slutföras efter avtjänat straff.
            </item>
            <item xml:id="i-6o8JrQe5eUjDw9DnRNde4s">
              Riksdagen tillkännager för regeringen som sin mening vad som
              anförs i motionen om att förbättra det internationella samarbetet
              avseende sexualbrott mot barn.
            </item>
          </list>
          <p xml:id="i-FKEDRQvDXkkjVU9S1SuCg9">
            1 Yrkandena 1 och 2 hänvisade till SoU.
          </p>
        </div>
        <div type="motContent">
          <head type="h1" xml:id="i-FiSsNYV2wcxhsp7ggmfdg6">
            Motivering
          </head>
          <p xml:id="i-ESszqWHbrkgQmEySG9HzvM">
            Samhället måste göra sitt yttersta för att förhindra sexualbrott
            mot barn. Brotten och brottsoffren kan bli färre genom mer forskning,
            förbättrade insatser mot potentiella förövare, en översyn av påföljderna,
            insatser inom kriminalvården, fortsatt behandling efter avtjänat
            straff och förbättrat internationellt samarbete.
          </p>
          <head type="h2" xml:id="i-UYqAateFagmVnM7d8MbQPL">
            Forskning
          </head>
          <p xml:id="i-QDGd95csaCXbbgPDerYCJx">
            Idag saknas samlad och systematiserad kunskap om förövare, förövarproblematik
            och förövarbehandling när det gäller sexualbrott mot barn. I vissa
            fall är kunskapen i stort sett obefintlig. Det gäller bland annat
            vad som utmärker den grupp som söker kontakt med barn över nätet
            i sexuella syften och hur de agerar. Även när det kommer till
            förövare av sexuella brott mot barn i kommersiella former, till
            exempel de svenskar som förgriper sig på barn utomlands mot ersättning,
            är kunskapen mycket liten. Det behövs mer forskning för att rätt
            insatser ska kunna sättas in för att förhindra brott.
          </p>
          <head type="h2" xml:id="i-FeHXgqL3yaGXFehEVmGcBm">
            Förebyggande insatser
          </head>
          <p xml:id="i-YZhuUyyuhqxuPvabYf1EJV">
            Den som är i riskzonen för att begå sexualbrott mot barn och
            vill ha hjälp har idag svårt att få stöd och behandling. Ibland
            kan det vara människor i omgivningen som inser problemet och som
            inte vet var de ska vända sig.
          </p>
          <p xml:id="i-6Dww8kbZrmGyRh9ACgHovv">
            Arbetet i syfte att nå potentiella förövare behöver förbättras.
            Det är inte minst viktigt att nå den grupp som konsumerar barnpornografi,
            eftersom det finns ett starkt samband mellan denna konsumtion
            och sexuella övergrepp på barn. Det ska gå att erbjuda behandling
            för potentiella gärningsmän på samma sätt som för dömda gärningsmän.
            Det kan också övervägas om det som komplement behövs en särskild
            jourlinje med möjlighet till stöd och hänvisning till andra insatser.
          </p>
          <head type="h2" xml:id="i-D22Suk1SoXrQTJrQxHXonb">
            Påföljder för brott
          </head>
          <p xml:id="i-KkrSjQYsd58jYCWwCon8Ne">
            När det gäller vissa sexualbrott mot barn kan idag påföljden
            stanna på böter. Det betyder att någon behandlingsinsats inte
            blir aktuell. Det gäller till exempel sexuellt ofredande som sker
            genom blottning trots att det händer att blottare övergår till
            betydligt allvarligare brott och det därför finns all anledning
            att nå dem i tid. I andra fall blir påföljden fängelse men strafftiden
            är så kort att det inte är eller inte anses som meningsfullt att
            påbörja behandling.
          </p>
          <p xml:id="i-3LmMGnBQazUqSuiwUGjhuC">
            2005 års sexualbrottsreform innebar skärpta påföljder för sexualbrott
            mot barn. Redan för ett par år sedan borde reformen utvärderats
            för att se om den fick de konsekvenser som var önskade. Regeringen
            har nu 2008 tillsatt en utredning för utvärdering av 2005 års
            sexualbrottsreform. Tyvärr ska detta arbete inte vara klart förrän
            sent hösten 2010. Det är bra att reformen utvärderas nu, men viktig
            tid har gått förlorad.
          </p>
          <head type="h2" xml:id="i-LfvHwhoKcDVxmJdVNRRpYt">
            Insatser inom kriminalvården
          </head>
          <p xml:id="i-HAvUwzuvhFa5c32jWgn5Wb">
            Den som har dömts för brott och har behov av insatser för att
            bryta sitt beteende vill inte alltid genomgå behandling. Ett annat
            problem är att behandlingen kan behöva avbrytas i samband med
            flytt från sluten till öppen anstalt, med negativa konsekvenser
            som följd.
          </p>
          <p xml:id="i-F8PUjrRA5rQUeY2ciLDd9h">
            Det bör undersökas vilka åtgärder som kan vidtas för att motivera
            fler att genomgå behandling. Det bör också undersökas om det är
            möjligt att i större utsträckning låta slutna och öppna anstalter
            ligga i samma lokaler eller i anslutning till varandra i syfte
            att påbörjad behandling ska kunna fortgå.
          </p>
          <head type="h2" xml:id="i-AGqD4bHTgAKuLh9rrpg9CJ">
            Behandling efter straffets avtjänande
          </head>
          <p xml:id="i-YLJDXea75P42hTSwwUeVg4">
            Kriminalvårdens uppdrag omfattar inte tiden efter det att påföljden
            är verkställd. När de sociala myndigheterna inte medverkar till
            att finansiera den pågående behandlingen efter straffets avtjänande
            så avbryts den. Detta är förstås olyckligt. Det är viktigt att
            olika myndigheter samverkar så att de förövare som är i behov
            av en behandling också kan slutföra den.
          </p>
          <head type="h2" xml:id="i-9mkRmNp397e97gPbGvVfQn">
            Internationellt samarbete
          </head>
          <p xml:id="i-5q4LogPrsQXU2Ee3x5Knqd">
            Sexuella brott mot barn förekommer över hela världen. Människohandel
            av barn i sexuella syften och barnsexturism är brottslighet som
            sker över gränserna och där många länder kan bli inblandade i
            en utredning. Barnpornografibrott har också en tydlig global dimension
            och utbytet av information mellan länder i syfte att identifiera
            brottsoffer är en viktig del i arbetet för att utreda denna brottslighet.
            Det är viktigt att det internationella samarbetet på detta område
            stärks inom EU och också inom ramen för samarbeten som sträcker
            sig utanför EU:s gränser.
          </p>
        </div>
        <div type="motSignatures">
          <list>
            <item xml:id="i-NyTU87dzPhejxab18sFoQT">
              Monica Green (s)
            </item>
            <item xml:id="i-GDMUnGHi3kVLg4vpvGh17q">
              Jan Lindholm (mp)
            </item>
            <item xml:id="i-PxVchURKjoKbqfQ4AMZ5cw">
              Alice Åström (v)
            </item>
          </list>
        </div>
      </div>
    </body>
  </text>
</TEI>
