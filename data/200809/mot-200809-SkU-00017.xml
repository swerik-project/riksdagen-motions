<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00017">
  <teiHeader>
    <fileDesc>
      <titleStmt>
        <title>med anledning av prop. 2008/09:136 Beskattning av ersättningar till ledamöter av Europaparlamentet och viss personal vid Europaskolorna</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:136 Beskattning av ersättningar till ledamöter av Europaparlamentet och viss personal vid Europaskolorna</title>
          <idno type="rdwebb">GW02Sk17</idno>
          <rs type="number">Sk17</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk17/text</ref>
          <ref type="dokument_url_html">http://data.riksdagen.se/dokument/GW02Sk17</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk17</ref>
          <ref type="doc">http://data.riksdagen.se/fil/D8EAD50B-BEA6-4A52-9A75-6364EE52A8A4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4vFho2WEpoEEV3e667raoy" type="basedOn"/>
        <correspContext corresp="i-4vFho2WEpoEEV3e667raoy">
          <ref>Proposition 2008/09:136</ref>
        </correspContext>
        <correspAction xml:id="i-RZTBU8BkZt6nmhDH9nVRK8" type="signed"/>
        <correspContext corresp="i-RZTBU8BkZt6nmhDH9nVRK8">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction xml:id="i-927YKguJAWvUHiveQKvnDf" type="referral">
          <date when="2009-03-27"/>
        </correspAction>
        <correspAction xml:id="i-7wGNpdxJUWLn4Cf26PwFdZ" type="dismissal">
          <date when="2009-03-26"/>
        </correspAction>
        <correspAction xml:id="i-Jg44dfeJ91YsMoTjyL15m4" type="dismissal">
          <date when="2009-03-26"/>
        </correspAction>
        <correspAction xml:id="i-Rm68Zq4XkktsyoDAEBY6kH" type="transfer">
          <date when="2009-03-25"/>
        </correspAction>
        <correspAction xml:id="i-6jWDY2qrZ7HSzRwmcKbHtU" type="submission">
          <date when="2009-03-25"/>
        </correspAction>
        <correspAction xml:id="i-PHQz8Z69hXZPv1SyKcHvZF" type="assigned"/>
        <correspContext corresp="i-PHQz8Z69hXZPv1SyKcHvZF">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-YY4vBuw6xGXtsD3TEuSzy8">
            Förslag till riksdagsbeslut
          </head>
          <list style="ol">
            <item xml:id="i-HrAkspPn2sr3HBtWG71znK">
              Riksdagen tillkännager för regeringen som sin mening vad som
              anförs i motionen om att, i enlighet med artikel 29 i Europaparlamentets
              ledamotsstadga, utnyttja övergångsreglerna så att det föreslagna
              gemensamma ledamotsarvodet för Europaparlamentariker tillämpas
              först efter utgången av den valperiod som löper ut 2019.
            </item>
            <item xml:id="i-C8B2Mn1QbSiewCCCm1GmEb">
              Riksdagen tillkännager för regeringen som sin mening vad som
              anförs i motionen om att traktamenten och kostnadsersättning m.m.
              som svenska ledamöter av Europaparlamentet får ska tas upp till
              svensk nationell beskattning i den del ersättningen kan antas
              väsentligen överstiga de utgifter som den är avsedd att täcka
              (11 kap. 28 § inkomstskattelagen [1999:1229]).
            </item>
            <item xml:id="i-5j2cgPSYNJuwJCEXUjxDYj">
              Riksdagen tillkännager för regeringen som sin mening vad som
              anförs i motionen om en omförhandling av EU-parlamentets ledamotsstadga
              i syfte att möjliggöra nationell beskattning av traktamenten och
              kostnadsersättning m.m. till den del ersättningen kan antas väsentligen
              överstiga de utgifter som den är avsedd att täcka.
            </item>
            <item xml:id="i-Nm8GxwNeqorTKvTnwPNT7d">
              Riksdagen tillkännager för regeringen som sin mening vad som
              anförs i motionen om att de utbetalningar som sker från Europaparlamentets
              frivilliga pensionsfond ska vara skattepliktiga i Sverige.
            </item>
          </list>
        </div>
        <div type="motContent">
          <head xml:id="i-WGeeV6ofJFbqvpfG56zVYg" type="h1">
            Arvodet till svenska ledamöter i EU-parlamentet
          </head>
          <p xml:id="i-EEnBmrwyc9shTNgnrJ9VQ9">
            Miljöpartiet de gröna anser att politikerarvoden inte ska vara
            alltför höga. Politiker ska inte bli en klass för sig, med levnadsvillkor
            som skiljer sig enormt från vanligt folks. Riksdagsarvodets kraftiga
            höjning de senaste åren är antagligen en bidragande orsak till
            politikerföraktet. Miljöpartister i riksdagen har flera gånger
            motionerat om att riksdagsarvodet ska sänkas. Mot den bakgrunden
            vänder vi oss starkt emot den kraftiga höjningen av EU-parlamentarikernas
            arvoden.
          </p>
          <p xml:id="i-G86jtBQMAt7JBkPUyagSn9">
            De svenska EU-parlamentarikerna har fram till nu fått samma arvode
            som riksdagsledamöterna. Detta kommer dock att ändras, och alla
            EU-parla­mentariker kommer att få samma arvode. Den nivån har
            med svenska mått mätt satts väldigt högt. Ledamotsarvodet är bestämt
            att vara 38,5 % av grundlönen för en domare i EG-domstolen, vilket
            i dagsläget innebär ett arvode på 7 442 euro per månad. Detta
            innebär att de svenska ledamöterna kommer att få ett månadsarvode
            på ca 86 000 svenska kronor, vilket är en höjning med 58 %.
          </p>
          <p xml:id="i-CCHDPLAauLAjLBtGMaJMU">
            Miljöpartiet har i riksdagens EU-nämnd röstat emot förslaget
            om att ledamöter i EU-parlamentet ska ha gemensamma arvoden eftersom
            vi tycker att nuvarande ordning med att ledamöter har samma arvode
            som de nationella ledamöterna är fullt rimlig. Så stor skillnad
            är det inte på arbetsinsatserna. Och argumentet att det skulle
            inverka på de svenska ledamöternas arbetsinsats att de skulle
            gå och bekymra sig över att de italienska eller tyska ledamöterna
            tjänar bättre tror vi inte det minsta på. Tyvärr var de fyra borgerliga
            partierna och Socialdemokraterna för förslaget, och dåvarande
            statsministern godkände därför införandet av ledamotsstadgan med
            gemensamma arvoden.
          </p>
          <p xml:id="i-WKTeu6zBTRFFHcLFV2pjqW">
            I EU-parlamentets ledamotsstadga infördes dock en övergångsperiod
            för när dessa regler ska börja gälla. Utgångspunkten för ikraftträdandet
            är första dagen i EU-parlamentets valperiod som börjar 2009, dvs.
            juli 2009. Det finns dock en möjlighet att skjuta på ikraftträdandet
            två valperioder, vilket gör att sista dag för införandet är 2019.
            Detta förhållande redovisas också i Justitiedepartementets Ds
            2009:6 Ekonomiska villkor för ledamöter av Europaparlamentet.
            I avsnitt 5.1.2 Avvikande övergångs­bestämmelser bör inte införas,
            anges redan i rubriken att regeringen inte vill utnyttja dessa
            övergångsbestämmelser. Argumentet är att det inte finns tillräckligt
            tungt vägande skäl för att utnyttja övergångsreglerna. Miljöpartiet
            delar inte denna bedömning utan anser att riksdagen ska skjuta
            på ikraftträdandet av bestämmelsen om gemensamma arvoden till
            svenska ledamöter i EU-parlamentet maximal tid, dvs. till efter
            EU-parlamentsvalet 2019.
          </p>
          <p xml:id="i-YDDZsCZnuJpvx7Vezf4Vj9">
            Regeringen har ännu inte lagt fram någon proposition till riksdagen
            om att anpassa de svenska reglerna till de nya EU-reglerna. Däremot
            lägger man redan nu fram en proposition om att anpassa beskattningen
            av EU-parla­mentarikernas ersättning. Detta tycker vi är en mycket
            märklig ordning.
          </p>
          <head xml:id="i-RJpvwcNXEwc8Z8TaYkKssd" type="h2">
            Beskattning av EU-parlamentarikernas ersättningar
          </head>
          <p xml:id="i-Qos9BoqHdMXcXz7Pkf4fqZ">
            Miljöpartiet anser att det är rimligt att, såsom regeringen föreslår
            i propositionen, tillämpa svensk nationell beskattning av arvodet,
            med avräkning från den skatt som ska betalas till EU. Däremot
            tycker vi inte att det är rimligt att EU-parlamentarikernas kostnadsersättningar
            och liknande ersättningar ska vara skattefria.
          </p>
          <p xml:id="i-4Q93ohWoMyWwRZMuBUFTTh">
            I dagsläget utgår en ersättning för allmänna utgifter, nedan
            kallad kostnadsersättning, som för 2009 är fastställd till 4 202
            euro per månad till varje ledamot i EU-parlamentet. Denna kostnadsersättning
            betalas av EU-parlamentet. Kostnadsersättningen är tänkt att täcka
            ledamöternas utgifter för bl.a. telefon, porto, resor i hemlandet,
            inköp av dator och kontorsomkostnader. För detta får alltså ledamöterna
            ca 45 000 svenska kronor i månaden. Miljöpartiet anser att denna
            ersättning är överdrivet hög, minst sagt. Riksdagsledamöter hade
            före valet 2006 en kostnadsersättning på ca 3 500 kr per månad,
            och då gällde systemet att ledamöter fick samla ihop kvitton och
            göra avdrag i deklarationen på de faktiska utgifter man haft,
            och överskjutande del blev beskattad. Vi anser att ett liknande
            system bör gälla för EU-parlamen­tarikernas kostnadsersättning,
            dvs. att avdrag ska göras för faktiska kostnader och kan de inte
            redovisa kostnader så blir ersättningen beskattad. Det är rimligt
            eftersom vi gör bedömningen att ersättningen är en egen förtäckt
            belöning av EU-parlamentet till sig själva, därav det höga beloppet.
            Det rör sig faktiskt om ca 500 000 svenska kronor om året, och
            det säger sig självt att det är svårt att köpa porto, pennor och
            datorer för så mycket på ett år.
          </p>
          <p xml:id="i-FZjRGzbRGSF2dYqY4n7UEf">
            Samma sak gäller för traktamentena som utbetalas till ledamöter
            i EU-parlamentet. Parlamentet betalar en schablonersättning på
            298 euro per dag en ledamot är närvarande vid en officiell mötesdag,
            dvs. över 3 000 svenska kronor per dag. Så dyrt är det onekligen
            inte att bo vare sig i Bryssel eller Strasbourg. Det är också
            långt över de belopp som Skatteverket i Sverige har för utlandstraktamente,
            som för inkomståret 2009 är 565 svenska kronor per dag. Miljöpartiet
            anser därför att de svenska ledamöterna i EU-parlamentet ska skatta
            för belopp över Skatteverkets utlandstraktamente.
          </p>
          <p xml:id="i-51XGWGn6pr9wfw12fxtXfd">
            Regeringen framhåller i propositionen att det inte är möjligt
            att beskatta kostnads­ersättningar och liknande ersättningar enligt
            den nya ledamotsstadgan. Miljöpartiet anser dock inte att det
            är tillräckligt klarlagt om möjligheten att under en övergångs­period
            tillämpa tidigare regler även när det gäller ersättning för fasta
            resekostnader och traktamenten, som i nuläget tas upp till beskattning
            till den del ersättningen kan antas väsentligen överstiga de utgifter
            som den är avsedd att täcka. Detta bör ges regeringen till känna.
          </p>
          <p xml:id="i-AbjryRBFDnqMN1X7znwzo2">
            I det fall det inte är möjligt att behålla den nationella beskattningen
            av kostnads­ersättningar m.m. bör regeringen ta initiativ till
            en omförhandling av ledamotsstadgan. Ett sådant initiativ är fullt
            möjligt då EU-parlamentets ledamotsstadga är en överenskommelse
            mellan EU-parlamentet och ministerrådet. Detta bör ges regeringen
            till känna.
          </p>
          <p xml:id="i-HcxjuvVTLn6i57UdPNDCQL">
            Skatteverket har i sitt remissvar konstaterat att inbetalningar
            till den frivilliga pensionsfonden i EU-parlamentet kommer att
            vara skattebefriade. Dock anser Skatteverket att utbetalningar
            från den frivilliga pensionsfonden ska vara skattepliktiga. Miljöpartiet
            instämmer i detta. Det är så en frivillig pensionsförsäkring behandlas
            för vanliga svenskar, och vi kan inte förstå varför EU-parlamentariker
            ska skattebefrias på detta sätt. Detta bör ges regeringen till
            känna.
          </p>
        </div>
        <div type="motSignatures">
          <list>
            <item xml:id="i-FVs1pjpGNyRYXiuj97bSru" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-G53V6qRwfgLBA2AkFtFUeB" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-RxPtWxgZpqTkbJyq8oTUtY" who="i-WG11xmCpAW9nyyXv1sJFAK">
              Helena Leander (mp)
            </item>
            <item xml:id="i-7twk1KCTL311Z3UZVCN2yx" who="i-C2s3YhmmVmNkgvznmmnD4x">
              Per Bolund (mp)
            </item>
          </list>
        </div>
      </div>
    </body>
  </text>
</TEI>
