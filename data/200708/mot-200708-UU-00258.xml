<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00258">
  <teiHeader>
    <fileDesc>
      <titleStmt>
        <title>Inrättandet av en svensk ambassadör för religionsfrihet</title>
        <author corresp="i-Bs6HAugbEikWxWig1ej69y">av Lennart Sacrédeus (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inrättandet av en svensk ambassadör för religionsfrihet</title>
          <idno type="rdwebb">GV02U258</idno>
          <rs type="number">U258</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U258/text</ref>
          <ref type="dokument_url_html">http://data.riksdagen.se/dokument/GV02U258</ref>
          <ref type="dokumentstatus_url_xml">http://data.riksdagen.se/dokumentstatus/GV02U258</ref>
          <ref type="doc">http://data.riksdagen.se/fil/C67904E3-6AD1-4622-ABAE-7CFB12A2E60E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Mzs1QakR6LnhDRv2CB4YBU" type="signed"/>
        <correspContext corresp="i-Mzs1QakR6LnhDRv2CB4YBU">
          <note type="signatory" corresp="i-Bs6HAugbEikWxWig1ej69y"/>
        </correspContext>
        <correspAction type="referral" xml:id="i-KFKLhXznkG1sy5kS5RBp8E">
          <date when="2007-10-16"/>
        </correspAction>
        <correspAction type="dismissal" xml:id="i-4Mnijq1RSybsXBSZUrZ3SA">
          <date when="2007-10-16"/>
        </correspAction>
        <correspAction type="numbering" xml:id="i-Ao49RUitiYe9GkVZWoX2U9">
          <date when="2007-10-04"/>
        </correspAction>
        <correspAction type="submission" xml:id="i-TG9bgwapy4KT5c8JaDBwSv">
          <date when="2007-10-03"/>
        </correspAction>
        <correspAction type="transfer" xml:id="i-V1BpsToqhVF6gybYQgF9SB">
          <date when="2007-10-03"/>
        </correspAction>
        <correspAction type="assigned" xml:id="i-PtZvgtTcxv2nqt6ZZivY36"/>
        <correspContext corresp="i-PtZvgtTcxv2nqt6ZZivY36">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-2fahkjkNXQvHb6Rmn6bo5W">
            Förslag till riksdagsbeslut
          </head>
          <p xml:id="i-UpKBBSSTMjECNkT3hesVj2">
            Riksdagen tillkännager för regeringen som sin mening vad som
            anförs i motionen om inrättandet av en ambassadör med ansvar för
            internationell religionsfrihet.
          </p>
        </div>
        <div type="motContent">
          <head type="h1" xml:id="i-3DqtafCyDt6jQZYd7tnGGt">
            Motivering
          </head>
          <p xml:id="i-UJqm5yyXoC1dj3FuckjpGq">
            Den idag vanligaste orsaken till att människor utsätts för förföljelse,
            kränkningar och övergrepp inte sällan med dödlig utgång är religiös
            tillhörighet och identitet. Hoten mot religiösa minoriteter håller
            på att bli ett allt större problem i vår värld. Detta insåg USA:s
            förre president Bill Clinton tillsammans med landets kongress
            redan 1998, när lagen om internationell religionsfrihet, the International
            Religious Freedom Act , instiftades och presidenten inrä ttade
            den nationella kommittén U.S. Commission on International Religi
            ous Freedom (USCIRF) för att övervaka den internationella utvecklingen
            för tanke-, samvets- och religionsfrihet. Syftet med lagen och
            kommittén var att försäkra sig om att internationell religionsfrihet
            främjades och integrerades i alla aspekter av USA:s utrikespolitik.
          </p>
          <p xml:id="i-YmJU4itSKqYTrJ9hkkzVJ">
            FN:s konvention om medborgerliga och politiska rättigheter stadgar
            (artikel 18): Var och en har rätt till tankefrihet, samvetsfrihet
            och religionsfrihet. Denna rätt innefattar frihet att bekänna
            sig till eller anta en religion eller en trosuppfattning efter
            eget val och frihet att ensam eller i gemenskap med andra, offentligen
            eller enskilt, utöva sin religion eller trosuppfattning genom
            gudstjänst, iakttagande av religiösa sedvänjor, andaktsutövning
            eller undervisning.
          </p>
          <p xml:id="i-DNEbQ3325dbp2j3vPJWq8C">
            Av religionsfriheten följer naturligt även andra mänskliga fri-
            och rättigheter, såsom sa mvets-, åsikts-, yttrande- och för eningsfrihet.
            Därför är det inte märk­ligt om diktaturer särskilt tycks frukta
            för fri religionsutövning och religionsfrihet; det andliga och
            religiösa livet ska antingen krossas eller tvingas gå i makthavarnas
            ledband. Detta kan ta sig så bisarra uttryck som att ateistiska
            ministerier sänder ut skrivna predikningar som de andliga ledarna
            i kyrkor eller moskéer tvingas läsa upp för att de åsikter makten
            anser korrekta ska förkunnas även i religionens namn.
          </p>
          <p xml:id="i-5QZzkUQ17v6MjgS4TdKX7W">
            De stora förbrytarna mot religionsfriheten är främst regimer
            som bygger på marxistisk eller islamistisk ideologi, även om dessa
            inte står för hela problematiken. Inte heller är alla islamiska
            stater repressiva i fråga om religionsfrihet, vilket tyvärr inte
            kan sägas om de marxistiska.
          </p>
          <p xml:id="i-NTLnM589XiXd1fb9fJP7GC">
            När USCIRF den 2 maj 2007 presenterade sin årliga rapport över
            länder vars brott mot den universella religionsfriheten är särskilt
            bekymmersamma togs följande länder med: Burma, Nordkorea, Eritrea,
            Iran, Pakistan, Kina, Saudiarabien, Sudan, Turkmenistan, Uzbekistan
            och Vietnam. Utöver det har Irak lagts till de länder som står
            på kommitténs bevakningslista, som sedan tidigare omfattar Afghanistan,
            Bangladesh, Vitryssland, Kuba, Egypten, Indonesien och Nigeria.
          </p>
          <p xml:id="i-P2RYnf5uV2dBBDSLemV58X">
            Kristna utgör den grupp, som när de befinner sig i minoritet,
            troligtvis utsätts för mest förföljelse i världen i dag. Under
            2006 och 2007 har kristna och andra religiösa minoriteter inte
            varit mindre utsatta än vanligt, utan snarare tvärtom.
          </p>
          <head type="h2" xml:id="i-SYsqGnUjnqJoPmzq7jch9t">
            Burma
          </head>
          <p xml:id="i-8LnLn69NmrGm7vfqH4dtVX">
            Burma är ett land som rättmätigt uppmärksammats under hösten
            2007, till följd av de folkliga protester under ledning av de
            buddistiska munkarna som riktats emot landets militärdiktatur.
          </p>
          <p xml:id="i-7sVehQzzkHWtupJGrJLP6H">
            Tidigare under 2007 presenterades rapporten Carrying The Cross
            The military regimes campaign of restriction, descrimination and
            persecution against Christians in Burma i det brittiska parlamentet.
            Rapporten utgör en grundlig genomgång av situationen för religiösa
            minoriteter i Burma, och finns att tillgå på Christian Solidarity
            Worldwides hemsida. I den socialistiska militärregimens Burma
            gäller i dag en ras, ett språk, en religion det vill säga den
            burmesiska rasen, burmanskan och den buddistiska religionen. Medborgare
            som inte stämmer in på denna tvingande beskrivning av en burmes
            riskerar allvarliga konsekvenser, enligt rapporten.
          </p>
          <p xml:id="i-64juUtsJtZ1W5HFSFevwpZ">
            Militärregimens version av buddism är naturligtvis förvrängd,
            och förföljelse riktas också emot buddister och andra religionsutövare
            som kräver sina fri- och rättigheter: religions-, församlings-,
            yttrande- och åsiktsfrihet. Men det råder inga tvivel i rapporten
            om att kristna kontinuerligt utsatts för särskilt allvarlig diskriminering
            och barbariska övergrepp.
          </p>
          <p xml:id="i-PGH41KYvq4zsUQo5tuXdBx">
            Ett regeringsdokument som presenteras i rapporten har titeln
            Program för att förstöra den kristna religionen i Burma och säger
            bland annat att det inte ska finnas något burmesiskt hem där den
            kristna religionen utövas. Förutom tvångsomvändelser och hatpropaganda
            visar rapporten att kyrkor förstörs, att tortyr och fängelsestraff
            förekommer, ja, till och med avrättningar av kristna ledare.
          </p>
          <head type="h2" xml:id="i-NHdM32jgi6t2m8hun8Th6h">
            Malaysia
          </head>
          <p xml:id="i-JQyGz9X4xg4GucSeh8w7Ro">
            Trots att Malaysias grundlag garanterar religionsfrihet, har
            det visat sig omöjligt för en infödd malaysier att byta religiös
            identitet från muslim till kristen. Något mindre än 60 procent
            av malaysierna (befolkningen i Malaysia) är malajer (den infödda
            befolkningen) och därmed oftast muslimer. Uppgifter gör dock gällande
            att cirka 15 000 malajer har konverterat från islam till kristen
            tro. Inte sällan är detta förknippat med repressalier, och man
            väljer därför ofta att utåt låtsas vara muslim medan man privat
            lever som kristen.
          </p>
          <p xml:id="i-2yYT8GqF1D1DiK5YYbJhQt">
            För att en malaj ska få sitt religionsbyte offentligt erkänt,
            krävs att han eller hon samtidigt avsäger sig sin etniska identitet
            som malaj, eftersom grundlagen definierar en av egenskaperna hos
            en malaj som att han eller hon är muslim. En shariadomstol måste
            också utfärda ett intyg om att man är avfällig. Detta har nu Malaysias
            högsta domstol slagit fast, efter att ha prövat ett rättsfall
            från en lägre domstol som fått internationell uppmärksamhet. Detta
            strider mot den universella rättigheten att byta religion.
          </p>
          <head type="h2" xml:id="i-FD5xXXcaVLBsvXaWcLy4Cs">
            Vitryssland
          </head>
          <p xml:id="i-D67jSFgphkw3AvZCsVBJVr">
            Den vitryska diktaturen i vår absoluta geografiska närhet är
            inget undantag från andra diktaturers negativa inställning till
            religionsfrihet, något tillförlitliga rapporter visade under året:
            Gudstjänster kontrolleras och stormas av polisen, pastorer fängslas
            och ställs inför rätta, kristna förföljs och diskrimineras, kristna
            fria församlingar ges ej tillstånd att bygga egna kyrkor.
          </p>
          <p xml:id="i-XSUsuyRFZBAJ1r4vasbvxN">
            I Vitryssland pågår samtidigt en kristen social resning där medborgare
            nu kräver religionsfrihet. Från utvecklingen i andra länder i
            det forna Östeuropa har vi lärt oss att detta kan få långtgående
            konsekvenser även för kraven på övriga fri- och rättigheter. Den
            fria religionsutövningen och människans rätt att följa sitt samvete,
            som tar sig utrymme i det offentliga rummet, är en viktig maktfaktor
            för frihet i människors liv mot orättfärdiga makthavare. Dessa
            grupper som nu är verksamma i Vitryssland behöver vårt bistånd
            och stöd för att från insidan av sitt land kunna arbeta för frihet
            och demokrati.
          </p>
          <head type="h2" xml:id="i-MuY6Epb9KDdqqP2JmYja9Y">
            Turkiet
          </head>
          <p xml:id="i-f9JTua7WC1RQ4hwP666ya">
            Den 17 oktober 2006 upptäcktes en massgrav utanför byn Dara i
            sydöstra Turkiet som tros ha samband med folkmordet på den kristna
            befolkningen i Turkiet vid början av förra seklet. Den svenske
            professorn David Gaunt vid Södertörns högskola har rest till Turkiet
            för att undersöka graven, vilket blivit möjligt först efter internationell
            uppmärksamhet. De turkiska myndigheterna var först ovilliga att
            tillåta professor Gaunt att besöka graven.
          </p>
          <p xml:id="i-McE9dnXhWJg4bkLi6wxtrG">
            Sedan tidigare finns bilder av graven med de skelett som återfanns
            där, men när den statliga turkiska nyhetsbyrån visade bilder (21
            april 2007) var graven helt tömd på skeletten. Enligt byborna
            och borgmästaren i Dara som hittade gravplatsen har det under
            den senaste tiden pågått ett febrilt arbete i och kring gravplatsen.
            Enligt deras uppgifter har den ansvariga turkiska myndigheten
            fört bort alla benrester för att radera alla spår. Om det stämmer
            att de turkiska myndigheterna rensar undan spåren av folkmordet
            på de kristna minoritetsgrupperna, armenier och syrianer/assyrier,
            i början av förra seklet är detta mycket allvarligt.
          </p>
          <p xml:id="i-9bFzjfA7ofF8LKPspsqJmC">
            Förföljelsen av religiösa minoriteter sträcker sig från historien
            in i dagens Turkiet. I Turkiet utgör idag den kristna minoriteten
            inte ens 1 procent av be­folkni ngen. Bland 70 miljoner muslimer
            lever 65 000 armenier, 20 000 ro mer­ska katoliker, 2 000 grekisk-ortodoxa
            och 5 000 evangelikala kristna.
          </p>
          <p xml:id="i-Jaqi1ofvnEgmLXKJQ5Y3An">
            I slutet av april 2007 trängde fem unga män i åldrarna 1920 år
            in på ett kristet förlag i Malatya och mördade brutalt tre troende
            kristna. Männen tillhörde en mindre församling med cirka 30 medlemmar,
            där en av dem också var pastor. Förövarna har er känt att motiven
            var nationalistiska och religiö sa.
          </p>
          <p xml:id="i-HcHS1dasLBdXaojoGAU9fZ">
            Detta är inte det första övergreppet på Turkiets kristna minoritet.
            2005 mördades en katolsk präst och under 2006 dödades också den
            armeniske journalisten Hrant Dink. Ordföranden för Alliansen för
            protestantiska kyrkor i Turkiet, pastor Ihsan Ozbek, befarar att
            de tre männen inte blir de sista offren. En av Turkiets ledande
            oppositionspolitiker, Erkan Mumcu, har i skarpa ordalag fördömt
            morden och krävt inrikesministerns avgång för oförmågan att skydda
            den egna befolkningen. Anklagelser har tidigare riktats emot framträdande
            makthavare för att ha underblåst islamistiskt motiverad förföljelse
            genom att öppet kritisera kristen missionsverksamhet.
          </p>
          <p xml:id="i-Ef6f4paiPZsvVFXHNtEemU">
            EU befinner sig i förhandlingar med Turkiet om ett framtida medlemskap.
            Dessa förhandlingar måste dels lösa Cypernfrågan, dels erkännandet
            av folkmorden på armenierna. Till detta måste nu läggas garantier
            för Turkiets religiösa minoriteter.
          </p>
          <head type="h2" xml:id="i-YDqRj57QVvaX3TwTJURLr6">
            Irak
          </head>
          <p xml:id="i-DwxPnBNoYGkeSDKZGbzY2o">
            Nu kommer också alarmerande rapporter om att de kristna syrianerna,
            assyrierna och kaldéerna i Irak utsätts för en förföljelse som
            kan liknas vid etnisk och religiös rensning.
          </p>
          <p xml:id="i-FmawcdP4uQBTVRSCnoho9H">
            I skuggan av Irakkriget tar Södertälje emot lika många irakier
            som hela USA gör sammantaget. Var femte invånare i denna svenska
            stad är i dag kristen syrian, assyrier eller kaldé från Turkiet,
            Syrien, Libanon, Iran och Irak. Journalisten Nuri Kino har i tidningarna
            Journalisten (13 mars 2007) och Metro (14 mars 2007) riktat uppmärksamhet
            på att det i gruppen av Irakflyktingar finns personliga vittnesmål
            och rapporter om hur kristna kyrkor bombas, kristna flickor våldtas,
            präster halshuggs, kristna barn kidnappas och så vidare. Muslimska
            ledare har velat få de kristna att framstå som fiender, allierade
            med USA.
          </p>
          <p xml:id="i-GyWpfZbK6SWwiz7qkwRpzA">
            Flest flyktingar från Irak tas emot av Syrien, Turkiet och Jordanien.
            Enligt uppgifter från UNHCR är en tredjedel av dessa kristna,
            trots att de för något år sedan endast utgjorde 3 procent av befolkningen.
            Detta innebär att Irak håller på att rensas religiöst och etniskt
            på de kristna befolkningsgrupperna. Minoritetskulturerna och grupperna
            riskerar att försvinna helt.
          </p>
          <p xml:id="i-KDkinWWF9fft9U8eyBk87H">
            Att Sverige tar emot asylsökande flyktingar som flyr förföljelse
            och förtryck är ett uttryck för viljan att fungera som en internationell
            fristad. Sam­tidigt måste vårt land aktivt motverka att flyktingsituationer
            uppstår i hem­landet, och att religiös förföljelse tillåts breda
            ut sig.
          </p>
          <head type="h2" xml:id="i-Qy7WWR9ytCiavLRQpEDZ3p">
            Sveriges engagemang
          </head>
          <p xml:id="i-Ri7zWpTud1AmV9ixH6QUQk">
            På samma sätt som det finns en negativ koppling mellan överträdelser
            mot de mänskliga rättigheterna och hoten mot fred och säkerhet,
            finns det en positiv koppling mellan religionsfrihet och respekten
            för övriga mänskliga rättighe ter.
          </p>
          <p xml:id="i-TD8WUiCXdRg3shwaxx2qtP">
            Av respekt för individuella fri- och rättigheter och i kampen
            för att säkerställa skydd för etniska och religiösa minoriteter
            är det därför angeläget att Sverige prioriterar försvaret för
            religionsfrihet världen över. Sverige måste bli bättre på att
            uppmärksamma den religiösa förföljelse som i dag äger rum runtom
            i världen, men kanske även i vårt eget land. Religiös identitet
            måste självklart få vara en del av offentligheten.
          </p>
          <p xml:id="i-LtLhjsCdskTEhTYuNvtHwY">
            I dag har Sverige en ambassadör som särskilt arbetar med hiv/aids-problematiken
            och en ambassadör som arbetar med mänskliga rättigheter i internationella
            sammanhang. Dessa viktiga funktioner kan förslagsvis kompletteras
            med en ambassadör som arbetar med internationell religionsfrihet.
          </p>
          <p xml:id="i-UbApRvwRSayAFr4uGnGf5q">
            Sveriges utrikespolitik omfattar inte bara kampen för internationell
            rätt och mänskliga rättigheter, utan också utvecklingsarbete och
            handel etcetera. En viktig del i utrikespolitiken är spridandet
            av demokrati och demokratiska värden. Även dessa områden berörs
            av förekomsten av eller bristen på religionsfrihet.
          </p>
        </div>
        <div type="motSignatures">
          <list>
            <item xml:id="i-Kvzet4qS7suu41kdyZ8D8K">
              Lennart Sacrédeus (kd)
            </item>
          </list>
        </div>
      </div>
    </body>
  </text>
</TEI>
