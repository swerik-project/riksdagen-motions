<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0242/mot_200001_MJ_0242-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            18
          </p>
          <p>
            2000/01 mnr: MJ242 pnr: c516
          </p>
          <p>
            Motion till riksdagen 2000/01:MJ242
          </p>
          <p>
            av Birgitta Sellén och Erik Arthur Egervärn (c)
          </p>
          <p>
            Kallblodshästen
          </p>
          <p>
            Förslag till riksdagsbeslut
          </p>
          <p>
            Riksdagen begär att regeringen utreder förutsättningar för att
            bevara och utveckla hästsektorn i Sverige och speciellt tar fram
            lösningar för att bevara kallblodshästen.
          </p>
          <p>
            Bakgrund
          </p>
          <p>
            Vi har i Sverige två hästraser med inhemskt ursprung. Det är
            gotlandsrussen och den svenska kallblodshästen med sina två grenar,
            kallblodstravaren och nordsvenska hästen. När man läser äldre
            beskrivningar av allmogens hästar får man bilden av en liten ca
            tio kvarter (=150 cm) hög häst, som är rask, stark, smidig, tålig
            och användbar i alla sammanhang. Den är även bra som dragare av
            såväl plog, stötting som trilla och samtidigt en bra ridhäst —
            med andra ord en ”allround- häst”. Den nordsvenska hästen var
            viktig inom försvaret, men när kanonerna blev allt tyngre fick
            den nordsvenska hästen svårigheter med att orka dra de tunga kanonerna.
            Att byta till ardenner var inte möjligt eftersom arméns hästar
            var ”värnpliktiga” och ägdes av bönderna. Bönderna kunde inte
            övergå till ardennern som arbetshäst i jord- och skogsbruk, eftersom
            den inte var lika tålig och smidig i snö, kyla och oländig skogsterräng.
            Resultatet blev ett premieringsreglemente som styrde aveln mot
            en tyngre häst (halvardennern). För att påskynda utvecklingen
            anlades hingstuppfödningsanstalten Wången i Jämtland. Detta ledde
            till att de lätta, snabba hingstarna aldrig blev premierade. Hästarna
            blev allt tyngre och allt färre kunde springa fort. 1964 fick
            vi en uppdelning av hästraserna i stamböckerna — en tung ”brukshäst”
            som behöll namnet nordsvenska hästen och en travare som fick namnet
            kallblodstravaren. Då blev det äntligen möjligt att premiera lätta,
            snabba hingstar. Detta tillsammans med blodgrupperingen räddade
            kallblodstravaren i Sverige.
          </p>
          <pb facs="riksdagen-motions-pdf/data/200001/mot_200001_MJ_0242/mot_200001_MJ_0242-0002.pdf"/>
          <p>
            2000/01:MJ242
          </p>
          <p>
            19
          </p>
          <p>
            Ökad population
          </p>
          <p>
            Mängden kallblodstravare är idag så liten att den är utrotningshotad.
            Det föds bara drygt 500 kallblodsföl per år, vilket innebär att
            den genetiska mångfalden är hotad. Inavelsgraden är på sikt ett
            problem. Det är svårt att lösa det med tillskott utifrån eftersom
            det enda tillgängliga avelsmaterialet finns i Sverige och Norge.
            För att bibehålla den nuvarande bredden måste populationens storlek
            öka så att man får åtminstone 1000 föl per år. Det är också viktigt
            att inrätta ett uppfödarstöd till stoägarna, för att stimulera
            till ökad avel av den utrotningshotade kallblodshästen.
          </p>
          <p>
            Stockholm den 4 oktober 2000
          </p>
          <p>
            Birgitta Sellén (c) Erik Arthur Egervärn (c)
          </p>
        </div>
      </div>
    </body>
  </text>
</TEI>
