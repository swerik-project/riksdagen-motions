<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00460">
  <teiHeader>
    <fileDesc>
      <titleStmt>
        <title>Politik för att minska halten koldioxid i atmosfären</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för att minska halten koldioxid i atmosfären</title>
          <idno type="rdwebb">GZ02MJ460</idno>
          <rs type="number">MJ460</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ460/text</ref>
          <ref type="dokument_url_html">http://data.riksdagen.se/dokument/GZ02MJ460</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ460</ref>
          <ref type="doc">http://data.riksdagen.se/fil/9280588D-82C0-4E9B-BC31-54073458C44E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KGyfydP4sjbJ4PPsKDvKXW" type="signed"/>
        <correspContext corresp="i-KGyfydP4sjbJ4PPsKDvKXW">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-CML8Ny8qeKa1YR9QWuzaJF" type="numbering">
          <date when="2011-10-10"/>
        </correspAction>
        <correspAction xml:id="i-XPJXbFymG5wjBrPNRPxUzk" type="submission">
          <date when="2011-10-05"/>
        </correspAction>
        <correspAction xml:id="i-4syRgtowf9Sx5ex93kig4Q" type="transfer">
          <date when="2011-10-04"/>
        </correspAction>
        <correspAction xml:id="i-YVxreqYPhb6twcnryznWP8" type="assigned"/>
        <correspContext corresp="i-YVxreqYPhb6twcnryznWP8">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-W3BgRFHy3aUimroZxnsgU1">
            Förslag till riksdagsbeslut
          </head>
          <p xml:id="i-Awbjnbnx1LKxV5V8JgiH5i">
            Riksdagen tillkännager för regeringen som sin mening vad som
            anförs i motionen om en utredning kring styrmedel för att stimulera
            biokolteknik.
          </p>
        </div>
        <div type="motContent">
          <head xml:id="i-RBPbwRwtEdfq7bpfV4e4fN" type="h1">
            Motivering
          </head>
          <p xml:id="i-YNiWFFkP9h64gAWm8PqsQE">
            För 150 år sedan var koldioxidhalten i det globala lufthavet
            cirka 282 ppm, det vill säga av en miljon liter luft utgjorde
            282 liter koldioxid. Genom förbränning av fossila bränslen, som
            kol, olja och fossilgas, samt genom omfattande skogsavverkningar
            har vi människor sedan dess höjt lufthavets koldioxidhalt, så
            att den nu är på cirka 387 ppm. Med nuvarande utsläpp fortsätter
            halten att stiga med åtminstone 2 ppm per år.
          </p>
          <p xml:id="i-MZDeestyAm5N2E13mgUBVP">
            Denna förändring om cirka 100 ppm motsvarar den förändring i
            atmosfärens koldioxidhalt som kunnat uppmätas i isprover från
            de fyra senaste istiderna, fast då åt andra hållet. Förenklat
            kan man alltså säga cirka 180 ppm under istider, cirka 280 ppm
            under mellanistider och nu över 380 ppm under vad då? Man får
            gå mycket långt tillbaka i jordens historia för att hitta säkra
            bevis på en sådan nivå. Det är därför det är så oroande.
          </p>
          <p xml:id="i-GxStkQ6gC7EBP6ng9AxazE">
            Med allt högre halter av växthusgaser, av vilka koldioxiden är
            den dominerande, tilltar det vi kallar för växthuseffekt. Utstrålningen
            av energi från jorden minskar mer än instrålningen, vilket gör
            att jordens medeltemperatur långsamt stiger. Temperaturförändringen
            sker emellertid långsammare än förändringen av växthusgaser, vilket
            innebär att den atmosfär vi redan har på jorden motsvaras av en
            betydligt högre temperatur än den nuvarande. Detta innebär att
            även om ökningen av växthusgaser totalt skulle upphöra kommer
            temperaturen att fortsätta att stiga under många år innan den
            balans uppnås då avkylning och uppvärmning åter är i balans.
          </p>
          <p xml:id="i-M8DiGVpkwvHQKkDrVDLgSJ">
            Medeltemperaturen vid jordytan är nu 0,7 grader Celsius högre
            än den var under förindustriell tid eller innan människan började
            använda fossil energi i större omfattning. Redan denna ganska
            måttliga temperaturhöjning har gett påtagliga effekter, till exempel
            att havsytan stigit med nära 8 centimeter under perioden 19612003
            och att stora delar av Arktis som tidigare varit täckta av is
            under sommaren numera består av öppet vatten i stället. Den förändringen
            innebär att en mindre del av instrålningen av sol under sommaren
            reflekteras tillbaka mot himlen och att en större del av energin
            från solen absorberas i vattnet.
          </p>
          <p xml:id="i-S4c2qoc2K92bNRjErN6rNf">
            Den redan utsläppta mängden växthusgaser innebär att jordens
            medeltemperatur, som redan påpekats, kommer att fortsätta öka.
            Ökningen uppskattas under detta århundrade leda till en temperaturhöjning
            på 1,1 grad i förhållande till temperaturen under förindustriell
            tid. Det är alltså effekten av redan skedda utsläpp utan hänsyn
            taget till eventuella tipping points eller indirekta effekter
            som exempelvis den förändrade albedoeffekten som beskrivits ovan
            när isytor blir mörka havsytor under en tid av året.
          </p>
          <p xml:id="i-SLVx41gherPFCs1X7cgZ3B">
            Till denna temperaturhöjning ska sedan läggas effekten av alla
            de utsläpp av växthusgaser som pågår och som kommer att pågå under
            många år trots alla ansträngningar att minska utsläppen av klimatpåverkande
            gaser.
          </p>
          <p xml:id="i-6eiNGU2HXgB1tk5rgBBw4b">
            FN:s klimatpanel IPCC har i sina prognoser redovisat en vetenskaplig
            osäkerhet i de bedömningar den gör och som även ligger till grund
            för de olika scenarier den presenterar i sina rapporter. Uppföljningar
            tycks visa på att den verkliga utvecklingen följer det minst önskvärda
            av alternativen. Nya forskarrön antyder att även det värsta alternativet
            kan vara en underskattning av med vilken hastighet klimatförändringen
            sker.
          </p>
          <p xml:id="i-MgVbvsy241fx53Zt1gzuD">
            EU har ställt upp målet att medeltemperaturhöjningen måste begränsas
            till plus 2 grader Celsius. Vetenskapliga rådet för klimatfrågor
            accepterade i sin underlagsrapport till Klimatberedningen, Vetenskapligt
            underlag för klimatpolitiken (Miljövårdsberedningens rapport 2008:03),
            att EU:s tvågradersmål är en rimlig utgångspunkt för utsläppsminskande
            åtgärder, men det går inte att utesluta att även lägre temperaturökningar
            ger allvarliga effekter. Rådet framhöll samtidigt att för att
            tvågradersmålet sannolikt ska klaras, behöver koncentrationen
            stabiliseras på en nivå om ca 400 ppm CO2 samt att vid en stabilisering
            på 450 ppm CO2e är det en betydande risk att vi inte klarar tvågradersmålet.
          </p>
          <p xml:id="i-9B6uMhSTBkE3MxBYmTknmE">
            Man bör lägga märke till den reservation som Vetenskapliga rådet
            gör, nämligen att det går inte att utesluta att även lägre temperaturökningar
            ger allvarliga effekter. För denna farhåga finns sedan några år
            stöd från en växande skara vetenskapsmän. Man varnar: risken är
            stor att jorden som vi känner den inte tål mer än högst 350 ppm
            CO2e i lufthavet.
          </p>
          <p xml:id="i-7er8TP3f3XxEKtBr777kQ1">
            Till detta kan läggas att det i februari 2009 genomförda mötet
            mellan en stor del av världens klimatforskare i Köpenhamn antyder
            att situationen är mycket allvarligare än vi föreställde oss för
            bara ett par år sedan. Risken är stor att klimatförändringarna
            snart kommer att förstärka sig själva och därmed förvärra situationen
            ytterligare i form av plötsliga, oförutsedda förändringar.
          </p>
          <p xml:id="i-8ABxzNb85BEtHiyZjG1rHx">
            I några remissyttranden över Klimatberedningens betänkande har
            nödvändigheten av att få ned CO2e-halten till högst 350 ppm påpekats.
            Regeringen torde även utifrån andra källor vara väl medveten om
            allvaret i frågan men har i proposition 2008/09:162 En sammanhållen
            klimat- och energipolitik Klimat valt att bortse från detta. Regeringen
            borde i sitt förslag till riksdagen ha satt upp som mål att svensk
            klimatpolitik bör bidra till att koncentrationen av växthusgaser
            i atmosfären på lång sikt stabiliseras på en nivå om högst 350
            miljondelar per volymsenhet koldioxidekvivalenter (ppmv CO2e).
          </p>
          <p xml:id="i-CNnr4oLiAewg8GepDjKwWM">
            Självklart innebär även en nivå på 350 ppmv CO2e på lång sikt
            en annan planet än den människan utvecklats på och anpassats till.
            Vilka konsekvenser det på sikt innebär för människans möjligheter
            att skapa goda livsbetingelser är naturligtvis omöjligt att ha
            en uppfattning om. Under det senaste året har smittspridning på
            nytt sätt blivit en av de stora frågor man diskuterar som konsekvens
            av det nya klimatet.
          </p>
          <p xml:id="i-SY6L7rBd1HCux5bkVJK6n2">
            Den faktiska koncentrationen av den dominerande växthusgasen
            koldioxid är, som nämndes inledningsvis, för närvarande 387 ppm
            CO2, och ökar dessutom eftersom den klimatpolitik som förs idag
            inte innebär att CO2-halten minskar. De nuvarande åtgärderna,
            och de som diskuteras, kan i bästa fall innebära att ökningstakten
            minskar.
          </p>
          <p xml:id="i-NDeGRYAduYs6eeigALxnBd">
            En rimlig politik för världen och Sverige inför klimathotet borde
            vara att agera betydligt kraftfullare och då även med förebyggande
            metoder. En väg till handling som står till buds är att aktivt
            plocka kol från atmosfären och i stabil form återföra den till
            marken. Det finns en enkel metod för detta som kan tillämpas i
            många former och på bred front. Metoden kallas för biokolmetoden.
          </p>
          <head xml:id="i-G2JppPMuQTB7mJVZU9Z5GA" type="h1">
            Biokolmetoden
          </head>
          <p xml:id="i-L3CgA639hMxPHHxawueDPQ">
            Den enda metod som står till buds för att fånga in kol från lufthavet
            i några större mängder vid den koncentration som råder är den
            som växterna står för. Genom fotosyntesen tas årligen kol upp
            från atmosfären som till volym vida överstiger de utsläpp som
            mänskliga aktiviteter ger. Emellertid avges samtidigt en motsvarande
            kolmängd som den fotosyntesen bundit när växter äts upp eller
            bryts ned.
          </p>
          <p xml:id="i-HFoVyr275EEPHFBjazKm7y">
            Om däremot en del av växtbiomassan pyrolyseras, det vill säga
            uppvärms (till 400 grader), utan lufttillträde förkolas överförs
            det kol växterna tagit upp till en stabil form som i jord kan
            vara kvar i tusentals år utan att det återkommer till lufthavet.
            Dessutom visar det sig att pyrolyserat växtkol (biokol) blandat
            i jord har mycket gynnsamma effekter på markens mikroorganismer
            och på jordens egenskaper som sådana. Detta stabila kol, inom
            vetenskapen kallat för biokol (från engelskan: biochar), ska inte
            sammanblandas med det organiska kol som också är en mycket viktig
            jordkomponent men som omsätts inom några få år och därmed hela
            tiden måste ersättas.
          </p>
          <p xml:id="i-7sVEEXFhgAj22wAuzsG2dH">
            Framställning av växtkol är en metod som har varit känd lika
            länge som konsten att göra upp eld, men den började användas i
            stor skala först på järnåldern. I dagens läge är det emellertid
            viktigt att undvika sådana kolningsmetoder som ger utsläpp av
            organiska föroreningar (metan, tjärämnen, PAH etc.). Lyckligtvis
            är detta enkelt. Man kan helt enkelt förbränna dessa gaser och
            få värme eller använda dem som råvaror.
          </p>
          <p xml:id="i-8gsq4Y4V9tn5ffTujQab5N">
            Vid kolningen överförs upp till 40 procent av den ursprungliga
            biomassan till växtkol. Resten blir tjärämnen och värme. Detta
            betyder att man här alltså kan både reducera lufthavets kolhalt
            och förbättra jord, och utnyttja en stor del av biomassans energiinnehåll.
          </p>
          <p xml:id="i-V5H97VGvsL4REPASHzUAUx">
            Praktiskt taget all användning av biobränslen skulle kunna kombineras
            med kolning, för att därmed leverera biokol till förbättring av
            jordbruksmark och samtidigt avskilja kol från atmosfären. Även
            fordonsdrift kan kombineras med kolning. Koldioxidnegativa transporter
            är alltså ingen utopi.
          </p>
          <p xml:id="i-XvwSKCLhFdDKnknaAVFBWo">
            En omfattande biokolanvändning bör komma i gång så snart som
            möjligt. Sveriges klimatpolitik bör snarast införa detta som ett
            viktigt komplement till utsläppsreduktion. Därför bör ett system
            med statsstöd för biokolanvändning införas. Mest rättvist vore
            att avskiljning av kol skulle kompenseras med en ersättning av
            samma storlek som de utsläpp som beskattas via koldioxidskatten.
            På så sätt skulle ett incitament uppkomma som leder till både
            en ekonomisk utveckling, en reduktion av klimathotet och en jordbruksmark
            med lägre behov av insatsvaror. Åtgärder mot både den ekonomiska
            och den ekologiska krisen sammanfaller här således med varandra.
          </p>
          <p xml:id="i-9xokvEiWeCEsTbJ45Lpv1z">
            För att introducera denna teknik behövs rätt styrmedel. Regeringen
            bör därför skyndsamt låta utreda och föreslå lämpliga åtgärder.
            Dessa bör bestå i dels att riksdagen föreslås besluta att inblandning
            av, ur atmosfären återvunnet, växtkol ska betraktas som en klimatåtgärd,
            dels att koldioxidskatten utvecklas för att stödja denna teknik.
            Det sistnämnda skulle exempelvis kunna innebära att koldioxidminskningar
            ersätts på samma sätt som koldioxidutsläpp beskattas. Utredningen
            bör även titta på behoven av stöd för ombyggnad av befintliga
            kraftvärmeverk och andra förbränningsanläggningar till pyrolys.
            Förmodligen finns det även fler styrmedel som kan påskynda en
            sådan utveckling. För mer information om biokoltekniken: http://www.geo.uu.se/biokol/.
          </p>
        </div>
        <div type="motSignatures">
          <list>
            <item xml:id="i-KYCbhP3axr4YsHA2SvmQHC" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
