<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__11/mot_1943__fk__11-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Första kammaren, nr 11.
          </p>
          <p>
            Nr 11.
          </p>
          <p>
            Av herr Berg, Robert, m. fl... om förslag till nya lagbestämmelser
            rörande fartygs bemanning.
          </p>
          <p>
            De lagbestämmelser, som avse att reglera bemanningen ombord i
            svenska handelsflottans fartyg, äro dels sjölagens $ 5 a), som
            bl. a. stadgar: ”Fartyg skall vara bemannat på ett betryggande
            sätt; och må i intet fall för resa, som under vanliga förhållanden
            kräver mera än tolv timmars gång eller eljest är sådan, att skeppstjänsten
            måste indelas på skift, fartyget hava mindre däcksbesättning än
            som jämte befälet är i vardera av två vakter tillräcklig för skeppstjänsten
            å däck, medan fartyget är i gång, ej heller, om det är ångfartyg,
            mindre maskinbesättning än som jämte maskinbefälet är i var- dera
            av två vakter tillräcklig för skeppstjänsten i maskin under fartygets
            gång.”, dels ock Kungl. Maj:ts nådiga förordning av den 23 december
            1915 angående vissa säkerhetsåtgärder vid nyttjande av fartyg,
            vars 2 kap. 3 8 kompletterar bestämmelserna i sjölagens $ 5 a).
            Förordningen stadgar: ma- skindrivet fartyg må icke på längre
            resa i utomeuropeiska farvatten, Medel- havet och Svarta Havet
            inbegripet, hava mindre maskinbesättning än som jämte maskinbefälet
            är i en var av tre vakter tillräcklig för skeppstjänsten i maskin
            under fartygets gång. Den del av maskinbesättningen, som ständigt
            erfordras för fartygets fram- drivande i sagda farvatten, lämpare
            och smörjare således undantagna, må icke utan tvingande skäl fördelas
            på mindre än tre vakter. Även sjöarbetstidslagens 4 $ reglerar
            i viss mån bemanningen ombord i fartygen genom att däri föreskrives
            åtta timmars arbetsdag för vissa besätt- ningsgrupper, då fartyget
            är till sjöss, vilket medför, att antalet i dessa be- sättningsgrupper
            måste vara tillräckligt för att kunna indelas i tre vakter. Sjölagens
            $ 32 stadgar, att det åligger befälhavaren att tillse, att vaktman-
            skap finnes å däck, att då fartyget icke ligger i hamn eller eljest
            å säker ankarplats, sjövakt hålles, att behörig utkik hålles,
            att icke såsom utkik eller rorsman nyttjas annan än den, som enligt
            läkares intyg äger normalt färgsinne samt tillräcklig syn och
            hörselförmåga, samt att behörigt vaktbefäl för kommandot ombord.
            Beträffande vaktbefälet erfordras sålunda, att det skall vara
            behörigt, d. v. s. inneha den sjötjänst som är erforderlig för
            erhållande av nödigt be- hörighetsbevis samt avlagt föreskrivna
            examina för erhållande av sådant be- hörighetsbevis, men för besättningsmän
            erfordras endast, att de skola ha normalt färgsinne samt god syn
            och hörselförmåga. Kungl. Maj:t har på kommerskollegii förslag
            funnit anledning utfärda kungörelse om närmare föreskrifter rörande
            särskilda säkerhetsåtgärder vid nyttjande av fartyg vid krig eller
            krigsfara. Kungörelsens $ 3 stadgar:
          </p>
          <pb facs="riksdagen-motions-pdf/data/1943/mot_1943__fk__11/mot_1943__fk__11-002.pdf"/>
          <p>
            Motioner i Första kammaren, nr 11. 7
          </p>
          <p>
            ”Å fartyg, som icke är fiskefartyg, skola, då det är under gång
            i farvatten som i denna kungörelse avses, såväl dag som natt finnas
            på däck en utkiks- man, en rorsman och, om fartygets bruttodräktighet
            uppgår till 200 register- ton eller mera, en man för avlösning
            och övriga förekommande sysslor.” Frånsett nyssnämnda kungörelse,
            som endast gäller vid krig och krigs- fara, finnas i fredstid
            inga bestämmelser om vare sig antalet besättningsmän ombord i
            ett fartyg eller erforderliga kvalifikationer för dessa besättnings-
            män. Sjölagens $ 5 a) föreskriver, att fartyget skall vara betryggande
            be- mannat och ansvaret för fartygets bemanning åvilar befälhavaren,
            men det torde knappast kunna bestridas, att befälhavaren mycket
            starkt påverkas av vederbörande rederi vid fastställandet av besättningens
            antal och kvalifi- kationer. Utgår man sålunda från gällande bestämmelser,
            kan man konstatera, att ett fartyg, som understiger 2,000 bruttoregisterton
            (c:a 3,400 lastton), i fredstid är författningsenligt bemannat,
            om det förutom behörigt däcksbefäl har en sammanlagd däcksbemanning
            om minst två och högst fyra man. Gränsen mellan två och fyra mans
            däcksbemanning avgöres formellt av fartygets befälhavare. Då fartyget
            överstiger 2,000 bruttoregisterton måste, för att arbetstidslagens
            bestämmelser om åtta timmars arbetsdag skola kunna följas, bemanningen
            ökas till minst sex man. Kungl. Maj:t har emellertid, som tidigare
            nämnts, funnit för gott att ge- nom kommerskollegium utfärda särskilda
            bemanningsbestämmelser rörande däcksbemanningen under krig och
            krigsfara. Dessa bestämmelsers praktiska innebörd äro, sedan de
            kompletterats genom en rundskrivelse till fartygs- inspektörerna
            som ha att vaka över bestämmelsernas efterlevnad, att ett far-
            tyg om 200 till 1,000 bruttoregisterton skall minst hava en däcksbemanning
            som är tillräcklig för att avdelas i två man utöver behörigt befäl
            på vardera vakten. Fartyg över 1,000 bruttoregisterton måste vara
            bemannat med tre man jämte behörigt befäl. Däremot saknas även
            i denna krigstidsbestäm- melse föreskrifter rörande besättningens
            kvalifikationer. I den av kommerskollegium påbörjade och av socialstyrelsen
            vid dess till- komst övertagna undersökningen av sjömansyrket
            i Sverige uttalades redan då från både befäls- och manskapshåll
            önskemål om en i lag fastställd be- manningsbestämmelse för fartyg,
            och då skeppstjänstkommitterade på sin tid hade i uppdrag att
            utarbeta förslag till olika sociala reformer för sjö- farten,
            hade de bl. a. i uppgift att utarbeta förslag till bemanningsskala
            för svenska fartyg. Detta förslag överlämnades till vederbörande
            departements- chef den 21 maj 1920. Sedan förslaget varit föremål
            för yttrande från olika myndigheter och sjö- fartsintresserade,
            underställdes det Kungl. Maj:ts prövning den 26 oktober 1923.
            Då bl. a. kommerskollegium avstyrkt förslaget såsom varande ett
            hin- der för konkurrensen för den internationella sjöfarten samt
            erinrat om, alt
          </p>
          <pb facs="riksdagen-motions-pdf/data/1943/mot_1943__fk__11/mot_1943__fk__11-003.pdf"/>
          <p>
            8 Motioner i Första kammaren, nr 11.
          </p>
          <p>
            underbemanning åtminstone under senare tid icke varit påvisbar
            orsak till inträffad sjöolycka, beslöt Kungl. Maj:t, att skeppstjänstkommitterades
            för- slag till bemanningsförordning icke skulle föranleda till
            annan Kungl. Maj:ts åtgärd än utfärdandet av vissa ändringar i
            befälsförordningen. Det förtjänar omnämnas, att i 1933 års bemanningssakkunnigas
            betän- kande har kommerskollegii sjötekniska biträde Knut Frankman
            påvisat, att icke mindre än nio sjöolyckor, som inträffat mellan
            september 1923 och november 1930, uppenbart orsakats av underbemanning.
            Vid 1926 års riksdag väcktes i andra kammaren en motion nr 286,
            vari hemställdes, att riksdagen måtte för sin del antaga ett vid
            motionen fogat förslag till lag angående fartygs bemanning m.
            m. Motionen blev enligt be- slut i båda kamrarna avslagen. Under
            kriget 1914—1918 skärptes gällande bemanningsbestämmelser på samma
            sätt som nu skett genom en särskild kungörelse att gälla under
            krig och krigsfara. Detta innebar, att med dåvarande bemanning
            ombord i far- tygen voro rederierna nödsakade att öka besättningsantalet
            ombord i far- tygen, men så fort kriget var slut, minskades åter
            bemanningen. Denna be- manningsminskning tog sig i en del fall
            sådana former, att som omnämnts uppenbar fara förelåg. Vid en
            av Svenska Sjöfolksförbundet år 1932 företagen utredning rörande
            bemanningen ombord i ett stort antal fartyg, visade det sig, att
            fartyg som tidigare varit bemannade med en tredjedel befarna sjömän
            icke vidare på- mönstrade sådana ombord i sina fartyg. Även antalet
            besättningsmän hade beskurits med en upp till tre man i en del
            fartyg. Detta gav Sjöfolksförbundet anledning att vid upprättandet
            av kollektiv- avtal med Sveriges Redareförening begära, att antalet
            däcksbesättning och dessas kvalifikationer skulle fastställas
            i kollektivavtalet. Detta skedde även, och från och med 1937 års
            ingång finnas bestämmelser om däcksbeman- ningen i avtalet mellan
            Sveriges Redareförening och Svenska Sjöfolksför- bundet. Dessa
            bemanningsbestämmelser äro dock långt ifrån tillfredsställande;
            förutom att de äro ofullständiga, beröra de endast däcksbemanningen.
            Ma- skinbemanningen ombord i ett fartyg är emellertid minst lika
            viktig. Det förekommer ofta, att en eldare på grund av fartygens
            underbemanning får elda den dubbla kvantiteten kol mot vad som
            anses vara normalt, och på så sätt bliva eldarna utsatta för överansträngning.
            Även antalet kökspersonal ombord i ett lastfartyg är oftast synnerligen
            knappt tilltaget. Under kriget har nödvändigheten av en sjömanskår,
            som verkligen behärs- kar sitt yrke, visat sig vara högst nödvändig.
            Vi erinra om kommerskol- legii sjötekniska biträde sjökapten Bo
            Bergströms rapport rörande beman- ningen ombord i de svenska fartygen
            som trafikerade farvatten på andra sidan spärren och de faror
            en sådan bemanning medförde.
          </p>
          <pb facs="riksdagen-motions-pdf/data/1943/mot_1943__fk__11/mot_1943__fk__11-004.pdf"/>
          <p>
            Motioner i Första kammaren, nr 11. 9
          </p>
          <p>
            Det är emellertid icke möjligt att framskapa en yrkeskår bland
            sjömännen, så länge det saknas en i lag fastställd minimibemanning
            ombord i fartygen. En så viktig faktor som bemanningen ombord
            i ett fartyg bör icke få göras beroende av förhandlingar mellan
            redare och de ombordanställdas organisa- tioner och på så sätt
            bliva beroende av det för tillfället rådande ekonomiska läget.
            I stället för att bemanningsbestämmelserna avse att trygga sjösäker-
            heten blir frånvaron av sådana bestämmelser icke blott en fara
            för fartygen och de ombordanställda utan även en social osäkerhet
            för dem som ägna sig åt sjömansyrket, vilket i sin tur helt naturligt
            måste inverka på rekryte- ringen. Med ovan anförda hemställa vi,
          </p>
          <p>
            att riksdagen ville i skrivelse till Kungl. Maj:t anhålla, att
            det av inom kommerskollegium tillgängligt material utarbetas förslag
            till bemanningsbestämmelser för svenska handelsfartyg, samt att
            Kungl. Maj:t till riksdagen inkommer med förslag till lag rörande
            fartygs bemanning.
          </p>
          <p>
            Stockholm den 16 januari 1943.
          </p>
          <p>
            Rob. Berg. Ragnar Helgesson. A. Gillström.
          </p>
        </div>
      </div>
    </body>
  </text>
</TEI>
