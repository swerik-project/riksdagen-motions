<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00465">
  <teiHeader>
    <fileDesc>
      <titleStmt>
        <title>Politik för grundskolan</title>
        <author corresp="i-A6T9WoUzRwW8LUK52znHwX">av Ibrahim Baylan m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för grundskolan</title>
          <idno type="rdwebb">H002Ub465</idno>
          <rs type="number">Ub465</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub465/text</ref>
          <ref type="dokument_url_html">http://data.riksdagen.se/dokument/H002Ub465</ref>
          <ref type="dokumentstatus_url_xml">http://data.riksdagen.se/dokumentstatus/H002Ub465</ref>
          <ref type="doc">http://data.riksdagen.se/fil/16242BF0-B6EB-4D91-AB9D-089F70B63C33</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A6T9WoUzRwW8LUK52znHwX</idno>
            <name>Ibrahim Baylan</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-N5iuULmv8oTkuJcr1C9SFD</idno>
            <name>Håkan Bergman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MBRJc6FHEpnWAdec9cjmE4" type="signed"/>
        <correspContext corresp="i-MBRJc6FHEpnWAdec9cjmE4">
          <note type="signatory" corresp="i-A6T9WoUzRwW8LUK52znHwX"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-N5iuULmv8oTkuJcr1C9SFD"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-WjFt6fTSYNFkhwrZDFYPM4"/>
        </correspContext>
        <correspAction xml:id="i-S2YwK8KwKBcJdNhC2bS3hP" type="numbering">
          <date when="2012-10-08"/>
        </correspAction>
        <correspAction xml:id="i-KsrvJ9P1rGwcndjHNvdHs4" type="submission">
          <date when="2012-10-05"/>
        </correspAction>
        <correspAction xml:id="i-N8jQ22c7TkRWuoe8Psa32i" type="transfer">
          <date when="2012-10-05"/>
        </correspAction>
        <correspAction xml:id="i-4hWB5oNV6bvLigVYPxAAon" type="assigned"/>
        <correspContext corresp="i-4hWB5oNV6bvLigVYPxAAon">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VnaJ6gvKoaFZoyQNBE5VAd" type="motHeader"/>
      <div xml:id="i-2GfCmG9VX7TfV56dVtEMYh" type="motBody">
        <div xml:id="i-4ZkW8TTioJxjRRsrNUGKSW" type="motProposal" subtype="förslag">
          <head xml:id="i-ExZHsYpb8M6YYMggu1mDLv">
            Förslag till riksdagsbeslut
          </head>
          <list xml:id="i-ECS2gdLKJ7DzfC1YyFcY12" style="ol">
            <item xml:id="i-H5ipQmVQJYCD3iZibkN9yt">
              Riksdagen tillkännager för regeringen som sin mening vad som
              anförs i motionen om en modern kunskapsskola för alla Sveriges
              främsta konkurrensfördel.
            </item>
            <item xml:id="i-23upcKKqqrbu6WB3mA5pXB">
              Riksdagen tillkännager för regeringen som sin mening vad som
              anförs i motionen om behovet av en långsiktig skolpolitik.
            </item>
            <item xml:id="i-7j6hsPTvHm9svAjCq2FLqZ">
              Riksdagen tillkännager för regeringen som sin mening vad som
              anförs i motionen om ett utbildningspolitiskt mål för grundskolan.
            </item>
            <item xml:id="i-TLGrWvDJo1LHSTkHwaAbHa">
              Riksdagen tillkännager för regeringen som sin mening vad som
              anförs i motionen om lärares kompetensutveckling, lämplighetsprov,
              lärares karriärvägar och skolans organisation.
            </item>
            <item xml:id="i-TsRt1mmVJmy3U7aYg8fXTe">
              Riksdagen tillkännager för regeringen som sin mening vad som
              anförs i motionen om skolledarnas centrala roll som pedagogiska
              ledare.
            </item>
            <item xml:id="i-SqP7LXRYzFGTR2Pn46Ki3g">
              Riksdagen tillkännager för regeringen som sin mening vad som
              anförs i motionen om ett nytt forskningsinstitut för lärande.
            </item>
            <item xml:id="i-5e19E1vE1w5UhYeLs6fV9H">
              Riksdagen tillkännager för regeringen som sin mening vad som
              anförs i motionen om en skola som ger alla elever likvärdiga möjligheter
              att lyckas i skolan.
            </item>
            <item xml:id="i-UqeGjhed1z44B9hCLxQVTt">
              Riksdagen tillkännager för regeringen som sin mening vad som
              anförs i motionen om att resurser ska fördelas till skolor och
              elever efter behov.
            </item>
            <item xml:id="i-YMqGt5SWu9Abch6yWA5msL">
              Riksdagen tillkännager för regeringen som sin mening vad som
              anförs i motionen om fler barn i förskoleklass. 1
            </item>
            <item xml:id="i-3PLCYmsaJArZfmvFonzEji">
              Riksdagen tillkännager för regeringen som sin mening vad som
              anförs i motionen om mindre klasser i lågstadiet. 1
            </item>
            <item xml:id="i-Bzfw8MDgANuaaHKoJJGmTJ">
              Riksdagen tillkännager för regeringen som sin mening vad som
              anförs i motionen om att stärka skolor som har tuffast förutsättningar.
            </item>
            <item xml:id="i-3EQrEQcm5MinKr79fPRLGb">
              Riksdagen tillkännager för regeringen som sin mening vad som
              anförs i motionen om sommarskola.
            </item>
            <item xml:id="i-7fH3W1bGL2aLHQjKpg5BL7">
              Riksdagen tillkännager för regeringen som sin mening vad som
              anförs i motionen om läxhjälp.
            </item>
            <item xml:id="i-TnqPumKPtSheTymWJ1KGMw">
              Riksdagen tillkännager för regeringen som sin mening vad som
              anförs i motionen om kunskap och uppföljning.
            </item>
            <item xml:id="i-VtqVsQ5XNxTnqNvupMhidy">
              Riksdagen tillkännager för regeringen som sin mening vad som
              anförs i motionen om att stimulera kreativitet.
            </item>
            <item xml:id="i-QU2JdbCoSy6bL8HcUeiqSY">
              Riksdagen tillkännager för regeringen som sin mening vad som
              anförs i motionen om utmaningar för duktiga elever.
            </item>
            <item xml:id="i-UwDpN5jJ2wFbPzYBsHpz4J">
              Riksdagen tillkännager för regeringen som sin mening vad som
              anförs i motionen om läsförmåga och läslust.
            </item>
            <item xml:id="i-EWinWMv4U5D8LKKY738bzz">
              Riksdagen tillkännager för regeringen som sin mening vad som
              anförs i motionen om språkkunskaper.
            </item>
            <item xml:id="i-Duw8GngbcSyQVoqod8NggF">
              Riksdagen tillkännager för regeringen som sin mening vad som
              anförs i motionen om matematik.
            </item>
            <item xml:id="i-391Y4FVrUqoYzghKyfYA6x">
              Riksdagen tillkännager för regeringen som sin mening vad som
              anförs i motionen om en nationell it-strategi för skolan.
            </item>
            <item xml:id="i-BYPgUUUuu5JdRuDUAM455e">
              Riksdagen tillkännager för regeringen som sin mening vad som
              anförs i motionen om Skapande skola. 2
            </item>
            <item xml:id="i-Az4qWUgoBTvco6xxiVgeM7">
              Riksdagen tillkännager för regeringen som sin mening vad som
              anförs i motionen om studie- och yrkesvägledning.
            </item>
            <item xml:id="i-WgZZZ9MwNPvYp8tw76cVZF">
              Riksdagen tillkännager för regeringen som sin mening vad som
              anförs i motionen om skärpta villkor för alla skolor.
            </item>
            <item xml:id="i-Mgsdd37yS59mMRAHTvFg6T">
              Riksdagen tillkännager för regeringen som sin mening vad som
              anförs i motionen om kommunernas inflytande vid etablering av
              fristående skolor.
            </item>
            <item xml:id="i-BQkNzCPEM7QTEoFCTR5MQc">
              Riksdagen tillkännager för regeringen som sin mening vad som
              anförs i motionen om att skattemedel avsedda för skolan ska gå
              till skolan.
            </item>
            <item xml:id="i-V5mNpEg43UJRuiojiZpuaf">
              Riksdagen tillkännager för regeringen som sin mening vad som
              anförs i motionen om att det måste bli lättare att välja skola
              utifrån fakta.
            </item>
            <item xml:id="i-BFYyjuxwbJTYnnF4NT3RHn">
              Riksdagen tillkännager för regeringen som sin mening vad som
              anförs i motionen om förbud mot avgifter i skolan.
            </item>
            <item xml:id="i-HkhiFdpV9yS1pjnjsjvuaS">
              Riksdagen tillkännager för regeringen som sin mening vad som
              anförs i motionen om en modern elevhälsa.
            </item>
            <item xml:id="i-HZFL3QMHt9haDryv85Qqs6">
              Riksdagen tillkännager för regeringen som sin mening vad som
              anförs i motionen om studiero.
            </item>
            <item xml:id="i-6p7fHaRxk6EUoMd2KAkjt1">
              Riksdagen tillkännager för regeringen som sin mening vad som
              anförs i motionen om arbete mot mobbning och kränkande behandling.
            </item>
            <item xml:id="i-2P6Tv6Fh1s9wjM7EwdeVd8">
              Riksdagen tillkännager för regeringen som sin mening vad som
              anförs i motionen om införande av en lag motsvarande lex Sarah
              för skolan.
            </item>
            <item xml:id="i-JDXaUk8yA1oWWMzzbdTXbd">
              Riksdagen tillkännager för regeringen som sin mening vad som
              anförs i motionen om en jämställd skola.
            </item>
            <item xml:id="i-PcC2FsZKm7N6AuF1jpVUE6">
              Riksdagen tillkännager för regeringen som sin mening vad som
              anförs i motionen om lärande hela dagen.
            </item>
            <item xml:id="i-BW3q88RdQLSY5w2dSvJFs">
              Riksdagen tillkännager för regeringen som sin mening vad som
              anförs i motionen om självstyrande skolor.
            </item>
            <item xml:id="i-DMXni7GGfr1s3mnTc5tdyf">
              Riksdagen tillkännager för regeringen som sin mening vad som
              anförs i motionen om elevinflytande.
            </item>
          </list>
          <p xml:id="i-PWndxypLkVNyFv1ZGy7i6W">
            1 Yrkandena 9 och 10 hänvisade till FiU.
          </p>
          <p xml:id="i-Hb7naAcxwmcs66x8xvNein">
            2 Yrkande 21 hänvisat till KrU.
          </p>
        </div>
        <div xml:id="i-HjY6wQZzmEdwzLLXyThPo6" type="motContent">
          <head xml:id="i-W8xWFXVL16BTbfEsRHWkyp" type="h1">
            En modern kunskapsskola för alla Sveriges främsta konkurrensfördel
          </head>
          <p xml:id="i-FSEHGKkv13iQ1op2uxYYgY">
            I ett modernt samhälle är utbildning nyckeln till både individens
            frigörelse och en förutsättning för utveckling för landet. Sverige
            är och ska förbli en nation som satsar på kunskap och kompetens.
            Däri skall grunden för vår konkurrenskraft ligga. Vägen framåt
            är inte låga löner och sämre arbetsmiljö. Ska vi möta utmaningen
            som ett modernt land som investerar för framtiden måste vi prioritera
            investeringar i grundskolan idag.
          </p>
          <p xml:id="i-EbCHQfct5Mg5yQZPJc2r82">
            Vi vill skapa en modern kunskapsskola med kvalitet och kreativitet
            i centrum. Alla skolor ska vara bra skolor och det kräver ett
            skolsystem där den enskilde elevens utveckling står i centrum.
            Det kräver också att resurser fördelas till skolor och elever
            efter behov. Den svenska skolan har i flera år levererat allt
            sämre resultat, och samtidigt tappar svenska elever i internationella
            kunskapsmätningar. Vi vill därför se en bred kvalitetssatsning
            på grundskolan.
          </p>
          <p xml:id="i-2yiYMweWUcikzkuTWJhbsN">
            För att nå framgång med skolan prioriterar vi tre områden; investeringar
            i lärarna och bättre undervisning, ökad likvärdighet och minskade
            sociala klyftor i skolan samt fokus på de framtidskompetenser
            som eleverna behöver som medborgare och löntagare eller företagare.
          </p>
          <p xml:id="i-JLPdxNDCwCn83Fi5nraSF5">
            Vi behöver en långsiktig skolpolitik. Ett barn som går i skolan
            i tolv år kan få uppleva fyra olika regeringar med helt olika
            skolpolitik bara under sin skoltid. Det är inte rimligt. Lärare
            och elever måste få arbetsro och veta vad som gäller. Hittills
            har regeringen varit helt avvisande till en långsiktig skolpolitik
            i Sverige. Vi är beredda att medverka till breda överenskommelser
            om viktiga skolfrågor så att skolans personal kan få långsiktiga
            och hållfasta förutsättningar för att lyckas.
          </p>
          <head xml:id="i-U3GX5TdrqDPCE2BWETJNig" type="h1">
            Utbildningspolitiskt mål för grundskolan
          </head>
          <p xml:id="i-JrEgomertQyzfxLVLxdKeJ">
            För sjätte året i rad är det en lägre andel av eleverna i grundskolan
            som når målen i matematik, engelska och svenska eller svenska
            som andraspråk och som är behöriga att komma in på gymnasieskolans
            nationella program. Det är nu så många som 12,6 procent av eleverna
            som inte är behöriga att gå vidare till gymnasieskolan. Att en
            så stor andel av eleverna i grundskolan och gymnasieskolan inte
            når målen är ett av våra stora samhällsproblem. Vi är övertygade
            om att detta är en utveckling som går att vända men att det kräver
            en tydlig och konkret målsättning.
          </p>
          <p xml:id="i-NCGsVCGdsgmZ7cZyEEuifW">
            Vårt utbildningspolitiska mål vad gäller grundskolan är att alla
            elever ska nå målen i grundskolan och som ett mål på vägen, vill
            vi, till år 2020 halvera andelen elever i grundskolan som inte
            är behöriga att börja på något av gymnasiets nationella program,
            från idag drygt 12 till 6 procent.
          </p>
          <p xml:id="i-TSHLggWFUyvAAixLHu51RS">
            Sverige ska komma väl ut i internationella jämförelser och vårt
            mål är att vi ska vara bland de tio främst länderna i matematik,
            naturvetenskap och läsförmåga och vara bland de fem främsta länderna
            när PISA nu börjar mäta kreativitet.
          </p>
          <p xml:id="i-KonJX9KyH3AYopzMBDoBG3">
            Staten och kommunerna behöver gemensamt ta fram en strategi för
            att de nationella målen ska kunna uppnås. De kommuner som är nära
            eller redan uppnår de nationella målen ska sporras att lyckas
            än bättre. De kommuner som har långt kvar innan de når de nationella
            målen ska ges särskilt stöd för att göra det.
          </p>
          <head xml:id="i-QzJ4nWkDiyfyYGuqJtJ5oK" type="h1">
            Lärarna nyckeln till framgång i skolan
          </head>
          <p xml:id="i-XRFGnTjsXZBztxxnaNoxwZ">
            Det enskilt viktigaste för elevernas resultat är att de möter
            en skicklig lärare. Kvaliteten i ett utbildningssystem kan aldrig
            bli högre än kvaliteten på dess lärare. Ökande kunskapsresultat
            i den svenska skolan kräver att många ambitiösa och duktiga studenter
            väljer att utbilda sig till lärare. Då måste det också löna sig
            bra att utbilda sig till och arbeta som lärare.
          </p>
          <p xml:id="i-S7JmKJiPuXJ5YAtj1Q8Bbj">
            Vi är positiva till lämplighetsprov och vill pröva att förändra
            antagningen till lärarutbildningen. Vid några utvalda lärarhögskolor
            vill vi pröva att bygga antagningen inte enbart på studieresultat
            utan också på omfattande tester som prövar lämpligheten och intresset
            för läraryrket. Det är också viktigt att olämpliga studenter avskiljs
            från lärarutbildningen i tid, innan de hunnit investera lång tid
            och mycket studiemedel, för både studenternas och utbildningens
            skull.
          </p>
          <p xml:id="i-UGgGVNAaGbV4uSzYYc2NY6">
            Vi vill se fler karriärvägar för lärare i skolan. Skolhuvudmännen
            bör tillvarata den kompetens som lärarna besitter och stimulera
            till professionell utveckling och större ansvarstagande i skolan.
            Det kan exempelvis handla om att ta ansvar för ämne och ämnesutveckling,
            kvalitetsarbete, bedömning och betygssättning, handledarskap för
            lärarstudenter samt mentorskap för nyutbildade lärare.
          </p>
          <p xml:id="i-GEds3EF6qCqJ4kJ2xkoRG7">
            Kontinuerlig fortbildning och kompetensutveckling måste vara
            naturliga inslag i lärarrollen, och stödjas genom gemensamma satsningar
            från staten och skolhuvudmännen, med huvudsaklig förläggning vid
            högskolor och universitet. Dagens system för kompetensutveckling
            för lärare där staten bestämmer sig för att vidareutbilda lärarna
            inom än det ena än det andra skapar inte den långsiktighet eller
            lokala anpassningen som krävs.
          </p>
          <p xml:id="i-UoSPfSHbL3BCcKPN94Ada8">
            Lärarna behöver bli varse sina egna styrkor och svagheter, lära
            sig att utveckla undervisningsmetoder och vara motiverade att
            kontinuerligt utveckla sina kunskaper. Arbetssättet inom skolan
            måste vara öppet så att varje skola blir en lärande organisation.
            Lärare behöver lära av varandra och duktiga lärare coacha andra.
            Goda praktiker kan på så sätt få spridning. Kunskaper och undervisningsmetoder
            måste hela tiden uppdateras och förfinas. Skolledningen har ett
            stort ansvar för att skapa ett öppet klimat och ge förutsättningar
            för lärarna att utvecklas i sin yrkesroll. Vi vill också se över
            möjligheterna att ta bort administrativa uppgifter från lärarna
            och på så sätt frigöra tid för lärarna så att de har tid att utveckla
            undervisningen. På så sätt vill vi utveckla skolans organisation.
          </p>
          <head xml:id="i-2rRWyRbwPBwa5fzyDiSo2L" type="h1">
            Skolledarnas centrala roll som pedagogiska ledare
          </head>
          <p xml:id="i-6W468eP5x4gqZSeP5VXU3U">
            Den stora utmaningen är att i första hand se till att alla elever
            når målen i enlighet med läroplan och kursplan. Rektor ska vara
            väl förtrogen med verksamheten. Det innebär att ha täta återkommande
            besök i undervisningen och kunna kommunicera den med läraren.
            I omfattning handlar det om minst en dag i veckan i verksamheten.
          </p>
          <p xml:id="i-AjfHVbCejvXrYbYyJzkWxM">
            Skolledarna har en central roll för utvecklingen av och resultaten
            i skolan. Skolledaruppdraget är ett komplext uppdrag där det finns
            många förväntningar. De ansvarar för skolans pedagogiska utveckling,
            att de nationella målen följs och att skolans resultat följs upp,
            och de ska samtidigt vara arbetsledare med ett ekonomiskt ansvar
            att bygga en organisation för att nå högsta möjliga måluppfyllelse.
            Vi vill stärka skolledarnas pedagogiska roll med den obligatoriska
            statliga utbildningen för skolledare och tillse att varje skolledare
            ska bli certifierad efter genomförd utbildning. På sikt ska alla
            skolledare i landet ha denna certifiering för att få anställas
            som ledare inom skolans verksamhet. Skolledarna är nyckelpersoner
            i skolan som chefer och som handledare för pedagogerna och behöver
            kunna lägga mer tid på sitt pedagogiska uppdrag.
          </p>
          <head xml:id="i-WV25uZ7ndV1bkEe6a9kM7S" type="h1">
            Nytt forskningsinstitut för lärande
          </head>
          <p xml:id="i-BSPpk4YiZB9PUZwNat3FsQ">
            För att Sverige ska ha en högkvalitativ skola krävs att undervisningen
            och de pedagogiska metoderna står på solid vetenskaplig grund.
            Skolforskningen behöver utvecklas. Staten behöver öka dagens mycket
            begränsade anslag till utbildningsvetenskaplig forskning. Lärarutbildningen
            måste ha en större förankring i forskning och utbilda vana forskningskonsumenter.
            Forskningen måste också ha en närmare koppling till verksamhetens
            behov och frågor som är angelägna för skolan. Detta kräver ett
            nära samarbete och dialog mellan forskare och skolan. Fler yrkesverksamma
            lärare ska också ges möjlighet till egen forskning som en del
            av eller parallellt med sitt ordinarie arbete.
          </p>
          <p xml:id="i-5nXDRzWuDLAS9ZPkqWqjtC">
            För att lyckas med att förbättra resultaten i svensk skola måste
            skolan leva upp till kravet på att utbildningen ska vila på vetenskaplig
            grund och beprövad erfarenhet. Vi har tyvärr en lång väg att gå
            innan vi kan säga att alla elever får en utbildning som gör det.
            En viktig del i arbetet för att så ska ske är att forskning som
            är relevant för skolan systematiseras, sprids och kommer till
            användning i Sveriges alla skolor. Skolan är alltför viktig för
            att vara ett slagfält för löst tyckande.
          </p>
          <p xml:id="i-CRbEx6SARSyC7jYUw5wREK">
            Det finns idag inte tillräcklig systematisk kunskap om vilka
            metoder och arbetssätt som forskningen visat är verkningsfulla.
            Skolledare och lärare behöver få detta stöd för att utifrån denna
            kunskap och sin professionella bedömning av skolans och elevernas
            behov kunna välja det bäst lämpade arbetssättet.
          </p>
          <p xml:id="i-WkUf8zepTurBqpQ3Ujz5Fm">
            Det behövs därför en ny organisation som tar fram systematiska
            översikter av såväl nationell som internationell forskning inom
            lärandets område. Att sammanställa systematiska översikter är
            en forskningsuppgift eftersom forskning måste bearbetas, sammanställas
            och bedömas, vilket kräver forskarkompetens. Vi föreslår därför
            ett nytt forskningsinstitut för lärande.
          </p>
          <p xml:id="i-6xGLCpjApAbtcNerEVrpY4">
            Spridningen av kända forskningsresultat behöver också kraftigt
            förbättras. Spridningen behöver bli systematisk och kommuniceras
            på ett lättillgängligt sätt så att den blir känd och kan komma
            till användning i Sveriges alla skolor.
          </p>
          <p xml:id="i-3xrcHkQsjHqsXJGQwJF3aQ">
            Det räcker inte med skolinspektion för att höja kunskapsresultaten
            och öka likvärdigheten i den svenska skolan. Skolinspektionen
            är bra på att hitta bristerna men har inget uppdrag att hitta
            det som fungerar riktigt bra och sprida det vidare till fler skolor,
            skolledare och lärare. Skolinspektionen har inte heller något
            uppdrag att stödja skolorna att omsätta forskningsresultat och
            kunskapsbaserade metoder och erfarenheter i praktiken.
          </p>
          <p xml:id="i-HFxanNyt1P2eY5ckYkdP9k">
            Det behövs stöd för skolutveckling. Skolan behöver ges stöd att
            implementera och anpassa ny kunskap utifrån förutsättningarna
            på den enskilda skolan. För att forskningsresultat ska omsättas
            i praktiken krävs ett verksamhetsnära perspektiv och ett nära
            samarbete med professionen. Vi vill därför ge det föreslagna forskningsinstitutet
            för lärande uppdraget att också arbeta med skolutveckling, i nära
            samarbete med landets lärosäten, skolverk eller skolinspektion
            samt kommuner och fristående skolor.
          </p>
          <head xml:id="i-SADhcMdaZXbyQSQw6mNzF5" type="h1">
            En skola som ger alla elever likvärdiga möjligheter att lyckas
            i skolan
          </head>
          <p xml:id="i-69zkRgaEZ2adYCiu2YuuXM">
            Svensk skola har inte bara tappat vad gäller resultat. Vi har
            även tappat vår tidigare tätposition vad gäller en likvärdig skola.
            I Sverige spelar elevens socioekonomiska bakgrund numera lika
            stor roll för vilka resultat de når i skolan som i Tyskland och
            USA. Det är inte länder som vi är vana att jämföra oss med i dessa
            sammanhang. Den ökande skolsegregationen är en av huvudförklaringarna
            till de sjunkande kunskapsresultaten. Detta är djupt allvarligt
            och ett stort misslyckande för skolpolitiken vars mål måste vara
            att hjälpa varje elev att nå sin fulla potential.
          </p>
          <p xml:id="i-DZop5D9HsS8q87JZ3SNwsa">
            År 2011 var det i genomsnitt 87,7 procent av eleverna som var
            behöriga till något gymnasieprogram. Skillnaderna mellan olika
            elevgruppers resultat i grundskolan är mycket stora, särskilt
            om man ser till föräldrarnas utbildningsbakgrund och om eleverna
            har utländsk bakgrund. 94 procent av eleverna med minst en högskoleutbildad
            förälder når behörighet till gymnasieskolan men motsvarande andel
            för elever vars föräldrars högsta utbildningsnivå är gymnasieskola
            respektive grundskola är 85 respektive 61 procent.
          </p>
          <p xml:id="i-JC1uAguXVbtqtzcCrR7d9B">
            91 procent av eleverna med svensk bakgrund når behörighet till
            gymnasieskolan men motsvarande andel för elever med utländsk bakgrund
            är 75 procent. Inom gruppen elever med utländsk bakgrund finns
            stora skillnader. Av elever som är födda i Sverige med två utrikes
            födda föräldrar eller som invandrat till Sverige före ordinarie
            skolstart är det 85 procent som når behörighet till gymnasieskolan.
            Men bara 52 procent av eleverna med utländsk bakgrund som kommit
            till Sverige efter ordinarie skolstart når behörighet till gymnasieskolan.
          </p>
          <p xml:id="i-5Now9X1vkEDkTKNvgbz3VK">
            Mellan flickor och pojkar finns det en viss skillnad i andelen
            behöriga till gymnasieskolan. 88,9 procent av flickorna och 86,7
            procent av pojkarna når behörighet till gymnasieskolan, en betydligt
            större skillnad till flickornas fördel finns vad gäller genomsnittligt
            meritvärde.
          </p>
          <p xml:id="i-8A7uGWZ7Mpe17VkYFSYSc7">
            Sverige bör föra en politik för såväl höga kunskapsresultat som
            en likvärdig skola där varje elev når målen och utvecklar sin
            fulla potential. Det finns ingen motsättning mellan höga kunskapsresultat
            och en likvärdig skola. Finland, Sydkorea och Kanada är goda exempel
            på det. De lyckas med både och, det kan vi också göra men det
            kräver en annan skolpolitik.
          </p>
          <p xml:id="i-GSN2cMxwM7sMVTUfZDHdka">
            För att höja resultaten i skolan för alla elever behöver skolan
            ha höga positiva förväntningar på alla elever, och ett mer inkluderande
            förhållningssätt. Elever ska i större utsträckning undervisas
            i sammanhållna elevgrupper och inte sorteras ut. Undervisningen
            i skolan ska individanpassas men bruket av eget arbete behöver
            minska. Mer av eget arbete i skolan har lett till såväl lägre
            generella kunskapsresultat som större skillnader. Eleven och dess
            föräldrar har fått ta ett för stort ansvar då skolan backat undan,
            och denna utveckling behöver vändas.
          </p>
          <p xml:id="i-D1Z3bYAm8AVayKGJubk7JX">
            Vi vill att resurser fördelas till skolor efter elevernas förutsättningar
            och behov. Det kan te sig som en självklarhet men är inte det.
            De flesta kommuner fördelar pengar till skolorna huvudsakligen
            utifrån hur många elever de har utan att ta hänsyn till behoven
            i elevgruppen. Enligt Skolverkets rapport Resursfördelning utifrån
            förutsättningar och behov från 2009 finns det bara i ungefär var
            fjärde kommun en generell tilläggsresurs som skolor får utifrån
            sin socioekonomiska struktur. Resurser differentieras inte tillräckligt
            mycket med tanke på de stora skillnader som finns i skolors förutsättningar
            för sin verksamhet. Skolverket menar att det här systemet bidrar
            till att öka ojämlikheten i den svenska skolan. Det kan inte få
            fortsätta. Resurserna måste fördelas efter skolors och elevers
            behov och det bör framgå av skollagen.
          </p>
          <p xml:id="i-EbU3jWVrFHuGKSe1aTtgQg">
            För att öka resultaten och särskilt stödja de elever som inte
            har ett starkt stöd i skolarbetet hemifrån är mer resurser till
            skolan avgörande. Varje barn har rätt till det stöd han eller
            hon behöver för att nå kunskapsmålen.
          </p>
          <p xml:id="i-DJFD7jFHaUCct3ZWtYVos7">
            Det finns inget viktigare för en elevs resultat i skolan än att
            eleven möter en riktigt bra lärare. De skolor som har de tuffaste
            förutsättningarna för att alla elever ska nå målen kräver störst
            investeringar. Vi vill därför göra en särskild satsning för att
            attrahera de bästa lärarna och rektorerna till skolorna med de
            största utmaningarna.
          </p>
          <p xml:id="i-Hcokr2xVKZZw84J8cXqv5B">
            Vårt mål är en sammanhållen skola där elever med olika bakgrund
            lär av varandra och där alla elever ges samma chans att lyckas
            i skolan. Om det i klassen saknas elever som motiveras av sin
            familj att satsa hårt på studierna kommer det att påverka studieklimatet
            i klassen till det sämre. Därför behövs insatser för att skapa
            blandade skolor och elevgrupper. Vi anser att det ska föras in
            ett nytt övergripande mål för skolan. Liksom högskolelagen ställer
            krav på lärosätena att arbeta med breddad rekrytering anser vi
            att det ska föras in ett nytt övergripande mål för skolan i skollagen:
            Skolhuvudmannen ska arbeta för att sammansättning av elever i
            varje skola ska vara heterogen vad gäller kön, social och etnisk
            bakgrund. Vi vill också se mer av organiserat samarbete mellan
            skolor med olika elevsammansättning.
          </p>
          <p xml:id="i-AchkauMZNBjhwvqwJerK8o">
            Vid ansökan om att etablera en ny skola ska elevgruppens sammansättning
            vägas in och nyetableringar som leder till ökad segregation ska
            inte ges tillstånd av Skolinspektionen att starta.
          </p>
          <p xml:id="i-8jSKf2SXde4QTt49RRormu">
            Om det finns fler sökande än platser vid en fristående skola
            får skolorna basera sitt urval på kötid, syskonförtur och en geografisk
            närhetsprincip. Då kötid sannolikt är ett kraftigt socialt segregerande
            urvalsinstrument bör det ses över om lottning till grundskolor
            med fler sökande elever än platser skulle vara ett bättre urvalsinstrument,
            syskonförtur och närhetsprincip ska däremot finnas kvar.
          </p>
          <p xml:id="i-EkE1X8VGFzU9mRsWLmKp7U">
            Skolans insatser för elever som kommer till Sverige i skolåldern
            måste anpassas efter individens förutsättningar och förkunskaper.
            Undervisning bör under den första tiden ske på ett språk som eleven
            behärskar så att ämneskunskaperna kan fortsätta utvecklas under
            tiden som eleven lär sig svenska. Språkförskolor och en samlad
            strategi för hur skolan ska möta nyanlända barn ska bidra till
            en jämlik skolstart. Skolan kan höja barns språkfärdigheter genom
            ett systematiskt arbete med språkutveckling. Kunskaper i svenska
            och modersmål är starkt korrelerade till skolframgång i stort,
            och därför vill vi utveckla undervisningen i svenska som andraspråk
            och modersmålsundervisningen genom kompetensutveckling av lärarna
            och utveckling av undervisningen. Vi vill också utveckla nationella
            bedömningsverktyg för vilka elever som ska läsa svenska som andraspråk.
            Lärare i svenska som andraspråk ska ha lika höga krav på behörighet
            som lärare i svenska i respektive årskurs. Såsom riksdagen har
            beslutat ska modersmålslärare inte vara undantagna från kravet
            på lärarlegitimation utan ska ha en lärarutbildning och ämneskompetens
            i modersmålet. Det höjer kvaliteten på utbildningen, och samtidigt
            kan modersmålslärare därmed också undervisa andra elever i moderna
            språk.
          </p>
          <p xml:id="i-BhYKWqJhmzsLryMkuhaHNp">
            Att involvera föräldrarna i barnens skolgång är en viktig faktor
            för att förbättra elevers resultat, inte minst för elever vars
            föräldrar inte själva har lyckats i skolan eller har en mycket
            kort egen skolgång. Många föräldrar efterfrågar också stöd i fråga
            om hur de kan stödja sina barn i skolarbetet. Vi vill utveckla
            samverkan mellan skolan och elevernas hem. Framgångsrika metoder
            för hur skolan på bästa sätt kan involvera föräldrarna i barnens
            skolgång i syfte att höja elevernas kunskapsresultat bör samlas
            och spridas.
          </p>
          <head xml:id="i-LF1kvk95VaqBTJiJarEfhY" type="h1">
            Fler barn i förskoleklass
          </head>
          <p xml:id="i-9ui2gYXWbjwCCWrHHCvEEV">
            Alla barn har rätt till en riktigt bra start i livet. En allmän
            förskola av hög pedagogisk kvalitet är en hörnsten i en politik
            för framtiden. För att ge alla barn en bra start på sin skolgång
            vill vi att fler barn ska gå i förskoleklassen för 6-åringar.
            Om barn inte stimuleras under den period i deras liv då de kan
            lära som mest riskerar de att hamna efter under sin skolgång.
            Att gå i förskoleklass ger barn möjligheter att nå sin fulla potential
            i skolan.
          </p>
          <head xml:id="i-4iZkEdo8AWC4UoSuKfB4Eh" type="h1">
            Mindre klasser i lågstadiet
          </head>
          <p xml:id="i-88N49NzMb6HdK5qVTcs6uB">
            Varje elev ska ges verkliga förutsättningar att nå sin fulla
            potential i skolan. Då måste stora klasser bli mindre. Mindre
            klasser möjliggör en högre kvalitet på undervisningen. Det ger
            mer tid för lärarna med varje enskild elev och möjliggör att varje
            elev ges stöd i sin utveckling. Elever som har svårigheter i skolan
            ska tidigt och kraftfullt ges stöd. Det krävs för att höja resultaten
            i skolan.
          </p>
          <p xml:id="i-VMQakMJj2GG98NNbNydonP">
            STAR-projektet (Tennesse Student/Teacher Achievement Ratio) är
            ett fältexperiment som genomfördes i Tennessee under slutet av
            1980-talet, och som har karaktäriserats som the most famous educational
            experiment conducted to date. I experimentet jämförde man små
            klasser (mellan 13 och 17 elever), normalstora klasser (mellan
            22 och 25 elever) och normalstora klasser med en assisterande
            lärare. Eleverna fördelades slumpmässigt över de olika klasstyperna,
            och varje år fördelades lärarna slumpmässigt över de olika klasserna.
            Experimentet hade longitudinell uppläggning och började när eleverna
            gick i första klass eller i förskolans sista år och pågick till
            slutet av åk 3. Resultaten från STAR visar att elever i små klasser
            hade bättre inlärningsresultat än i normalstora klasser.
          </p>
          <p xml:id="i-5YfptwgapbDh3fmpJcwjsY">
            På grundval av denna och andra internationella och svenska studier
            konstaterar Skolverket att klasstorlek har betydelse för elevernas
            resultat. Studierna visar att effekterna varierar beroende på
            elevernas ålder och bakgrund. Effekter av klasstorlek kan i första
            hand observeras för yngre elever. Därför investerar vi i mindre
            klasser i de lägre åldrarna, från förskoleklass till årskurs 3.
          </p>
          <p xml:id="i-7y7zdRWqCUwJBfgaDxHVwp">
            En ny studie från IFAU visar att klasstorlek har så stora effekter
            på elevens lärande att det påverkar elevernas lön senare i livet
            och att löneeffekterna är tillräckligt stora för att intäkterna
            ska överstiga de direkta kostnaderna av klasstorleksminskningen.
          </p>
          <p xml:id="i-HJqF7xcSzqMBavPeW8objp">
            Mindre klasser förbättrar också lärarnas arbetssituation och
            arbetsmiljö och kan därmed göra yrket mer attraktivt. I klasserna
            F-3 är de flesta lärare kvinnor, och detta förslag förbättrar
            särskilt kvinnors arbetsmiljö.
          </p>
          <head xml:id="i-WPMCLEiEykLBVuzS9GWUyC" type="h1">
            Stärk skolor med tuffa förutsättningar
          </head>
          <p xml:id="i-UiniTGjPqgUE1SbfRTAmDj">
            Vi vill satsa resurser för att lyfta skolresultaten i de skolor
            som har allra tuffast förutsättningar och där resultaten är låga.
            Alla elever har rätt att få en undervisning som gör att de når
            målen i skolan och ges förutsättningar att utveckla sin fulla
            potential.
          </p>
          <p xml:id="i-8QNe657EHAgQu1jRjaNoEM">
            Skolverket ska ges i uppdrag att fördela resurser till de 50
            grundskolor där uppemot hälften av eleverna inte når behörighet
            till gymnasiet. Skolorna ska ha stor frihet att använda resurserna
            på det sätt som kommunen och skolan ser bäst behövs, men med det
            tydliga syftet att förändra skolan för att den på kort och lång
            sikt ska prestera bättre. Rektor och skolans personal måste utveckla
            ett systematiskt kvalitetsarbete med analys och utvärdering av
            resultat utifrån kunskapsmålen. Skolorna måste också utvecklas
            som lärande organisation som ständigt tar till sig den senaste
            forskningen om lärande. Det grundläggande målet är att höja resultaten
            i skolan genom att utveckla undervisningskvaliteten och tryggheten
            i skolorna.
          </p>
          <p xml:id="i-PRrttDivV9ddwLKSnu6Do1">
            Vi anser att ett viktigt inslag kommer att vara handledning av
            enskilda lärare, ämneslärare tillsammans och arbetslag för att
            utveckla undervisning och arbetssätt. Handledningen ska utföras
            av särskilt kvalificerade lärare. En annan viktig del är utveckling
            av det specialpedagogiska arbetet på skolan, utveckling av studiehandledning
            på elevernas modersmål och att ge alla elever på skolan möjlighet
            till läxläsning i skolans regi.
          </p>
          <head xml:id="i-VuRUqivQC7v4Wh61j6D9Ga" type="h1">
            Sommarskola
          </head>
          <p xml:id="i-P3fk1cDY47UrtEQfU5FBXy">
            Var åttonde elev lämnar grundskolan utan behörighet för att komma
            in på något av gymnasieskolans nationella program. Detta är ett
            misslyckande för samhället och ett svek mot dessa ungdomar. Vi
            har en skyldighet att se till att varje elev får reella möjligheter
            till fullständiga betyg. På samma sätt har eleverna själva en
            skyldighet att ta vara på de möjligheter som ges.
          </p>
          <p xml:id="i-RhbqejQqwCv9UFEEzwsTvp">
            Vi föreslår förlängd skolplikt för de elever som inte når målen
            i grundskolan. Vår ambition är att alla niondeklassare ska nå
            målen i grundskolan, inget annat duger.
          </p>
          <p xml:id="i-NA9XcgFC3uxxNbLq7vKTLp">
            Sommarlovet är ungefär tio veckor långt. Vi vill använda dessa
            veckor klokt. De elever som lämnar eller riskerar att lämna grundskolan
            utan fullständiga betyg ska en del av sommarlovet ägnas åt att
            lära sig det man inte lärt sig under året. De ska få mer undervisningstid
            med professionella lärare.
          </p>
          <p xml:id="i-4MNXdBVcEkE9sHLtSYQEZc">
            Erfarenheten visar att sommarskola är framgångsrik. Bland de
            elever som genomgick betygsprövning i anslutning till sommarskolan
            resulterade sex prövningar av tio i att eleven fick ett betyg.
            Emellertid var det alltför få elever som deltog.
          </p>
          <p xml:id="i-AzrnqYtbUM8sGxnniSZqre">
            Den utökade undervisningstiden under sommaren ska enligt vårt
            förslag gälla elever i årskurserna 69. Dessa elever ska ges utökad
            undervisningstid om upp till 20 dagar under sommaren.
          </p>
          <head xml:id="i-8v4FWAeJoAnfhCofsZVE88" type="h1">
            Läxhjälp i grundskolan
          </head>
          <p xml:id="i-92Lb2P3qGWfpkmby4DZax9">
            Hjälp med läxorna ska inte vara förunnat bara några barn, utan
            alla barn ska erbjudas läxhjälp. Om elever kan få hjälp med läxorna
            ska inte avgöras av om de har föräldrar som har förmågan att hjälpa
            dem eller vid varje tillfälle tidsmässigt får ihop det.
          </p>
          <p xml:id="i-AxAWo7SDmVVSjA7ZV5ijEf">
            Skolverket ska ges i uppdrag att tillsammans med kommunerna fördela
            medlen utifrån analys av var elever idag inte erbjuds hjälp med
            läxor. Drygt åtta av tio elever på lågstadiet går på fritids och
            eleverna i de yngre åldrarna bör företrädesvis ges läxhjälp inom
            ramen för fritidshemmet. Skolorna kan också gärna samarbeta med
            ideella föreningar för att erbjuda alla elever läxhjälp.
          </p>
          <head xml:id="i-4UYT7CTcxxYH6tafoh8b24" type="h1">
            Kunskap och uppföljning
          </head>
          <p xml:id="i-rQMjD9bB5chs7FJfSuAx3">
            Det finns inget viktigare mål i skolan än kunskapsmålet. Skolans
            centrala uppgift är att ge alla elever gedigna kunskaper och lust
            att ständigt vilja lära mer. Insatser i förskolan och under de
            tidiga åren är centrala. Förskoleklasser förbereder barnen för
            grundskolan genom att föra samman förskolans pedagogik i mötet
            med skolans undervisning. Målen för skolan måste bli färre och
            tydligare. Varje enskild elevs kunskapsutveckling ska systematiskt
            följas upp och utvärderas varje termin från första årskurs så
            att brister upptäcks i tid och resurser och insatser kan sättas
            in.
          </p>
          <p xml:id="i-H2RHsfXESZfRDyUvp6Kk7m">
            Varje barn och ungdom ska nå skolans kunskapsmål och ska få utvecklas
            så långt som möjligt utifrån sina förutsättningar. Undervisningen
            måste bättre se till varje enskild elevs behov och förutsättningar.
            För elever som lär sig grunderna måste fokus ligga på att fortsatt
            locka till nytt lärande.
          </p>
          <p xml:id="i-PwU3fpjNSnaTue7vjzka42">
            För elever i behov av särskilt stöd för att uppnå målen ska det
            finnas mer stöd att tillgå. En del behöver extraundervisning,
            men det kan också handla om fler lärare och mindre undervisningsgrupper
            i vissa ämnen eller vid vissa tillfällen.
          </p>
          <p xml:id="i-WBagJpbYcAhUBvutvVsSCU">
            Att vara nyskapande, kunna omvandla idéer till handling och ha
            en vilja att tänka nytt och annorlunda är viktigt för utvecklingen
            av samhället men också för elevens möjlighet att lyckas väl på
            sin framtida arbetsmarknad. Elevernas framtida arbetsmarknad kräver
            att skolan stimulerar eleverna kompetens och vilja till kreativitet.
            När PISA nu börjar mäta kreativitet ska Sverige vara bland de
            fem främsta länderna.
          </p>
          <p xml:id="i-TW4Nfsex7NwmcLoQZNTfss">
            De individuella utvecklingsplanerna bör utvecklas till ett kontrakt
            mellan skolan, eleven och hemmet. Med den individuella utvärderingen
            som grund ska skolan skriftligen precisera vilka insatser som
            görs för att stödja elevens kunskapsutveckling och eleven och
            hemmet ska tydliggöra vilka insatser de avser att göra för att
            ta sin del av det gemensamma ansvaret. Kontraktet är en del av
            dialogen mellan elev, hem och skola och ska inte betraktas som
            en offentligt upprättad handling. Nya nationellt kvalitetssäkrade
            prov och tester i läsning, matematik och engelska bör tas fram
            för de tidiga åldrarna. Detta kan bli ett hjälpmedel för skolor
            och lärare att prioritera resurser och sätta in insatser där de
            behövs mest och bäst. När de individuella utvecklingsplanerna
            utvecklas kan insatser prioriteras och preciseras för att möta
            och stödja varje elevs utveckling.
          </p>
          <p xml:id="i-NBDTxTGEzenG5reBPAhhXE">
            Alla skolor ska vara bra skolor, och alla barn och ungdomar ska
            få en god och likvärdig utbildning. Det kräver långsiktighet och
            ansvarstagande av beslutsfattare på alla nivåer. Dagens och morgondagens
            elever måste få chans till en utbildning som på bästa sätt rustar
            dem för framtiden.
          </p>
          <p xml:id="i-E91XNiWE7J4UxXDGfRrxPv">
            Det krävs ett nationellt ansvar för kunskapsuppföljning och resursfördelning.
            Ett program för kvalitetssäkring av den svenska skolan bör tas
            fram, som innehåller tydliga kvalitetsmått som alla skolor måste
            uppfylla, och man bör dessutom ta fram system för uppföljning
            av elevernas kunskapsutveckling i varje årskurs från första klass
            samt stödåtgärder så att alla skolor ges reella möjligheter att
            leva upp till kraven.
          </p>
          <p xml:id="i-3vK4FVwBRLa4mcjyDZjERb">
            Skolornas resultat bör utvärderas varje år och för de skolor
            som inte når kvalitetsmåtten ska huvudmannen, kommunen eller den
            fristående skolan, ha en lagstiftad skyldighet att upprätta en
            handlingsplan som visar vilka åtgärder man avser att vidta för
            att förbättra resultaten. Skolor som inte möter kvalitetskraven
            ska ytterst kunna stängas.
          </p>
          <p xml:id="i-WfXoLwSyVgkCDHwnRm4Yt8">
            Vi har sett en omfattande betygsinflation i skolan. Det är av
            största vikt att betygen är likvärdiga mellan skolor och delar
            av landet då de annars förlorar sitt värde. Den externa kontrollen
            av betygsättning bör stärkas och nationella prov bör rättas av
            person utan koppling till den skola vars prov rättas.
          </p>
          <head xml:id="i-PkE3XvswzWz8erdyhsUREM" type="h1">
            Utmaningar för duktiga elever
          </head>
          <p xml:id="i-JfSFMaT97FudBXsT5kD4vM">
            För elever som snabbt tillägnar sig kunskap ska undervisningen
            innebära en utmaning och det ska det bli lättare att få gå vidare,
            lära mer och djupare. Den elev som vill ska kunna läsa kurser
            på gymnasienivå. Vattentäta skott mellan olika skolformer som
            hindrar individens utveckling ska undanröjas.
          </p>
          <head xml:id="i-F2FihgcF1gFumYW1siCRpZ" type="h1">
            Läsförmåga och läslust
          </head>
          <p xml:id="i-3AYNbwWQUysVVU5zVX5wyS">
            Att läsa, skriva och räkna utgör på många sätt de grundläggande
            färdigheterna för den övriga kunskapsinhämtningen i skolan. För
            att stärka elevernas utveckling inom dessa områden vill vi socialdemokrater
            investera i lärares kompetensutveckling.
          </p>
          <p xml:id="i-FdJxxpdYpicGDR9Rqv1boR">
            Svenska 15-åringar halkar efter vad gäller läsförmåga. Hela 17
            procent av Sveriges 15-åriga elever anses vara svaga läsare. 15-åringarna
            läser allt mer sällan, och en avgörande skillnad mellan starka
            och svaga läsare handlar om regelbunden läsning. Brister i läsförmågan
            påverkar hela skolgången, och i förlängningen får det konsekvenser
            för hela livet. Tidig läs- och skrivinlärning måste därför prioriteras
            i skolan.
          </p>
          <p xml:id="i-7Dc4GHSh81WwaPCdHCTpE8">
            Det är centralt att alla elever har tillgång till bibliotek med
            utbildad personal. Förväntningarna på den nya skollagen avseende
            skolbiblioteken var stora. Kungliga bibliotekets skolbiblioteksstatistik
            som presenterades i juni 2012 blev där för en stor besvikelse.
            Kartläggningen visar på en ojämlik skolbibliotekssituation. Kartläggningen
            visar att hälften av Sveriges elever saknar tillgång till bemannade
            skolbibliotek. Skolbibliotek bemannade med kompetenta bibliotekarier
            är en viktig resurs för elevers lärande och utveckling. Dessutom
            visar kartläggningen att endast fyra av tio elever har tillgång
            till ett skolbibliotek som är bemannat minst 20 timmar i veckan.
            Det har inte heller skett någon säker ökning av antalet skolenheter
            med tillgång till skolbibliotek sedan 2008, då den senast undersökningen
            gjordes. Kungliga biblioteket bör få i uppdrag att ta fram en
            strategi som ska tillse att inga skolhuvudmän bryter mot lagen.
          </p>
          <p xml:id="i-DYGmLjePSbPgSuqFe11hot">
            Litteraturen och läsandet är en bildningsväg som särskilt ska
            värnas. Det är med oro vi ser att läsandet, även bland barn och
            unga, och bibliotekslånen minskar. Forskningen visar att lusten
            att läsa är viktig för läsförmågan. För barnens del är föräldrarnas
            in­ställ­ning till läsning och högläsning betydelsefull. Men svenska
            barn får allt sämre tillgång till böcker i hemmen och har allt
            färre läsande förebilder. Detta har en negativ inverkan på resultaten
            i skolan.
          </p>
          <p xml:id="i-K7mF957zK1eoGuJwnUMPmL">
            Vi föreslår att regeringen tar fram en nationell handlingsplan
            för läsfrämjande, alla krafter måste samlas för att genomföra
            ett läslyft för Sverige. Satsningen ska inbegripa såväl barn som
            vuxna. Handlingsplanen ska samordnas av en nationell biblioteksmyndighet.
            I arbetet är det viktigt att involvera folkrörelserna; fackföreningarna,
            idrottsrörelsen och det ideella föreningslivet.
          </p>
          <head xml:id="i-Gscnm8U3XnRVbioR1ox2ts" type="h1">
            Språkkunskaper
          </head>
          <p xml:id="i-W8f5BNdT1hqoptE1TpJneB">
            Grundskolan behöver innehållsmässigt uppdateras vad gäller möjligheten
            att läsa språk. Bland kurserna i moderna språk dominerar spanska,
            franska och tyska. Stora språk såsom arabiska och kinesiska har
            dock vuxit i betydelse både i Sverige och globalt sett. Dessa,
            och även andra språk, är viktiga då många som bor i Sverige talar
            dessa språk. Språken är också viktiga av handelspolitiska skäl
            och för att man bättre ska kunna förstå den globala utvecklingen
            inom samhällskunskap och ekonomi.
          </p>
          <p xml:id="i-BaBPjTqG24deypPEAc2r6W">
            Fler elever bör uppmuntras att börja läsa moderna språk och skolan
            arbeta för att fler ska fortsätta att läsa moderna språk. Högst
            andel elever som år 2011 läste moderna språk inom språkval fanns
            i årskurs 7. I årskurs 7 hade 85 procent av eleverna moderna språk
            som språkval. För årskurs 9 var andelen betydligt lägre, endast
            70 procent. Liksom tidigare år var val av moderna språk vanligare
            bland flickorna. Skillnaden mellan könen var störst i årskurs
            9 då andelen flickor som läste moderna språk var 13 procentenheter
            högre än andelen pojkar.
          </p>
          <p xml:id="i-XXbM73VwNQ2WE3hv9xGKHo">
            Alla elever bör ha rätt att utveckla och bruka det egna modersmålet
            och det nationella minoritetsspråket. Kravet på grundläggande
            kunskaper i de nationella minoritetsspråken, finska, samiska,
            meänkieli, romani chib och jiddisch, för att få modersmålsundervisning
            i minoritetsspråk i grundskolan bör därför tas bort.
          </p>
          <head xml:id="i-h7UZwB5KJUkpafkti9Kbz" type="h1">
            Matematik
          </head>
          <p xml:id="i-53WTcYW1wHcfAaMeZfv86D">
            Vi vet att barn redan före skolstarten är intresserade av matematik.
            Förskolan ska möta detta matematikintresse hos barn genom lärande
            lek. Det är naturligt att matematik tillhör basämnena i grundskolan,
            att godkänt betyg utgör ett behörighetskrav till gymnasieskolan
            och att det är ett kärnämne i alla gymnasieskolans program. Matematikkunskaper
            hjälper oss att förstå sammanhang när det gäller såväl politiken
            och den ekonomiska utvecklingen i samhället som den egna privatekonomin.
            Det är allvarligt att svenska elevers kunskaper i matematik har
            försvagats kraftigt under ett antal år.
          </p>
          <p xml:id="i-ArdJkEDb5D6JQW6oppLGe3">
            En satsning på matematik och utveckling av matematikundervisningen
            är mycket välkommen. Det är nu viktigt att genomförandet utgår
            från forskning och internationella erfarenheter.
          </p>
          <p xml:id="i-Y8tKhaYgQYfjzR5zpZ6AfS">
            Elever med utländsk bakgrund är överrepresenterade bland dem
            som har svårigheter i matematik. Lärare måste därför ha beredskap
            för att möta dessa. Matematikdelegationen fastslog också att matematikundervisning
            på elevens modersmål parallellt med undervisning på svenska []
            visat sig vara framgångsrik. Ämnesundervisning på modersmål sker
            idag i mycket liten omfattning, på de flesta håll inte alls. Möjligheterna
            att utöka matematikundervisningen på modersmål bör stimuleras.
          </p>
          <head xml:id="i-HSZ84shLF45V2ZmhLnm8J3" type="h1">
            En nationell it-strategi för skolan
          </head>
          <p xml:id="i-Bf96YQuHanQ5Z8jET2yC9K">
            EU-kommissionen har listat åtta nyckelkompetenser för ett livslångt
            lärande. En av dessa är just digital kompetens. Digital kompetens
            är ett vitt begrepp som innefattar flera olika delar, från att
            ha kunskaper i hur man hanterar datorer, mobiltelefoner och programvaror
            till att utveckla en kritisk och reflekterande attityd till informations-
            och kommunikationsteknologi.
          </p>
          <p xml:id="i-QF4kbTmdMkuGwuhdxgryKz">
            Det finns två huvudskäl till att förstärka arbetet med it i skolan.
            Det ena är det pedagogiska. It är ett bra verktyg att bedriva
            undervisning med och it-användning stödjer de flesta ämnen och
            lärsituationer. Det andra handlar om skolans uppdrag att rusta
            eleverna för framtiden, såväl som medborgare som arbetstagare
            eller företagare. Kravet på att behärska it är starkt redan idag
            och kommer att vara en självklarhet i framtiden. Därför är det
            viktigt att skolan hjälper till överbrygga digitala klyftor och
            kompenserar för elevernas olika förutsättningar utifrån hemförhållanden.
          </p>
          <p xml:id="i-W5Ckf8VBTU2AjHuC43TLcc">
            Sverige är ett av världens mest teknikutvecklade länder och ska
            fortsatt vara en framstående it-nation. Därför är det oroande
            att Sverige halkat efter jämfört med andra länder när det gäller
            utvecklandet av lärandet med stöd av digital teknik. Skolverkets
            uppföljning som presenterades våren 2009 visar att tillgången
            till it i skolan ökar men framförallt att det finns betydande
            skillnader mellan skolorna. Vi vill ha en modern skola för alla
            elever. Elevernas tillgång till it är en central del av detta.
            Staten har ett ansvar och detta måste tydliggöras i en nationell
            it-strategi för skolan. Det kommer att stärka Sverige som kunskapsnation.
          </p>
          <head xml:id="i-JwkNTEcLQVNze82gXShfvG" type="h1">
            Skapande skola
          </head>
          <p xml:id="i-8gkwYyDNN4UyT4635wdDeh">
            Skapande skola avser gälla hela grundskolan från 2011 och fokusera
            på barns och ungas eget skapande eller till att anlita professionella
            utövare i skolan. Utifrån den utvärdering som finns av de tre
            första verksamhetsåren har inte ens hälften av berörda elever
            arbetat med olika Skapande skola-aktiviteter. Vi anser att regeringens
            målsättning varit för låg och fortsatta satsningar på området
            är därför viktiga. Vi föreslår därför en fördjupad utvärdering
            av Skapande skola.
          </p>
          <head xml:id="i-M6Wmpd84n1bbWenmBzMwLi" type="h1">
            Studie- och yrkesvägledning
          </head>
          <p xml:id="i-K2CjDqV5xJXFbGfEKXqds9">
            Dagens ungdomar har stora förhoppningar om sitt framtida yrkesliv.
            De drömmer om att få utvecklande och intressanta jobb där de får
            möjligheter till självförverkligande samtidigt som de bidrar till
            helheten. Vi vill ge alla unga de bästa förutsättningarna för
            att erövra livet efter skolan. Men tyvärr krockar ibland drömmen
            om yrkeslivet med verklighetens arbetsliv. Många ungdomar har
            svårt att bilda sig en uppfattning om huruvida utbildnings- och
            yrkesval leder fram till deras mål. Regeringens politik som innebär
            att elevernas allt tidigare val påverkar deras framtida utbildningsmöjligheter
            ställer krav på en utökad och förbättrad studie- och yrkesvägledning.
          </p>
          <p xml:id="i-NmsdWxa4jyg2zerBwHq8LW">
            Alla elever ska ha rätt till studie- och yrkesvägledning på sin
            skola. Studie- och yrkesvägledningen behöver tydliga nationella
            riktlinjer som definierar verksamheten och hur den ska bedrivas.
            Varje kommun ska ha en plan för studie- och yrkesvägledningsverksamheten.
            Det behövs professionella nätverk för erfarenhetsutbyte och gemensamma
            initiativ.
          </p>
          <head xml:id="i-YUACP3mVhoUXtoeQuaKF4d" type="h1">
            Modernisera regelverket för fristående skolor
          </head>
          <p xml:id="i-UKNcm522k5fBmxkDZucBXL">
            De fristående skolorna är idag en stor och en naturlig del av
            vårt skolväsen. Det regelverk som reglerar förutsättningar för
            etablering och uppföljning av fristående skolor infördes i början
            av 90-talet. Målet var att skapa pedagogisk mångfald och en större
            möjlighet för skolpersonal och föräldrar att påverka skolan genom
            t ex lärar- och föräldrakooperativ. Utvecklingen har sedan länge
            sprungit ifrån de förutsättningar och prognoser som den dåvarande
            borgerliga regeringen såg framför sig i och med införandet av
            den s k friskolereformen. Regelverket behöver uppdateras och moderniseras.
            Också fristående skolor tjänar på ett modernt regelverk som är
            brett förankrat och därmed långsiktigt hållbart. Elever och deras
            föräldrar ska kunna känna trygghet i sitt skolval.
          </p>
          <p xml:id="i-67LdDJgdWT14HvBVnmu2k3">
            Att det finns olika huvudmän i skolan att välja bland ger valfrihet
            för eleverna och kan öka mångfalden av pedagogiska modeller och
            därigenom främja utveckling. För att det ska vara kvaliteten och
            inte huvudmannaskapet som avgör hur väl en skola lyckas med sitt
            uppdrag, måste det vara lika villkor för kommunala och fristående
            gymnasieskolor. Alla skolor ska ha samma krav på öppenhet, insyn
            och möjlighet till granskning från kommun och medborgare samt
            meddelarfrihet för de anställda. För att kommunala och fristående
            skolor ska få lika villkor på riktigt behöver en helhetsanalys
            göras av de olika huvudmännens förutsättningar.
          </p>
          <p xml:id="i-STP357gfWtiuRc6UXsgwbv">
            Det finns idag mycket få krav på de huvudmän som vill starta
            en fristående skola. Vi vill skärpa kvalitetskraven för tillstånd
            så att inte oseriösa huvudmän får tillstånd att starta en skola.
            Det finns en risk för att vinstdrivande fristående skolor sänker
            utbildningens kvalitet i syfte att maximera vinsten. Det finns
            också tecken på att så sker; lärartätheten bland de vinstdrivande
            fristående skolorna är betydligt lägre än i kommunala och icke
            vinstdrivande fristående skolor samtidigt som elever från vinstdrivande
            fristående grundskolor tenderar att prestera något sämre på gymnasiet
            jämfört med elever med motsvarande betyg från kommunala grundskolor.
          </p>
          <p xml:id="i-8viJNXf45wNwe1ugWjckrw">
            Idag är kommunen ansvarig för alla elevers skolgång, men har
            inte makt över hur skolan organiseras och dimensioneras. Ett ökat
            kommunalt inflytande över etableringar behöver därför införas
            genom ett obligatoriskt samråd med kommunen innan en fristående
            skola får starta. Skolinspektionen ska även i fortsättningen granska
            om skolan håller tillräckligt hög kvalitet för att få starta,
            men kommunernas inflytande över nyetableringar ska stärkas. Utgångspunkten
            ska vara elevens rätt till en utbildning av hög kvalitet.
          </p>
          <p xml:id="i-91jjSQ4MRj7DxU8aivQXAD">
            Att driva en skola ska vara ett långsiktigt åtagande då påtvingat
            byte av skola är dåligt för eleverna. Långsiktighet hos ägare
            av en skola ska därför krävas för att tillstånd ska ges från Skolinspektionen.
            Ägarbyten ska inte heller kunna ske utan att nytt tillstånd från
            Skolinspektionen inhämtas.
          </p>
          <p xml:id="i-69QGF66iLEzpd63FkKiR8H">
            Skattemedel avsedda för skolan ska gå till skolan. Vi vill se
            en ökad granskning av skolors ekonomi och ser behov av att kunna
            ingripa i de fall där offentliga anslag använts på ett felaktigt
            sätt. För att möjliggöra en ökad insyn i hur skolorna använder
            de offentliga anslagen, ska varje skola öppet redovisa sin ekonomi
            på enhetsnivå. Motsvarande balans- och resultaträkningar ska upprättas
            per enhet för att göra det möjligt att följa hur resurserna används
            i verksamheten och att kostnaderna inte väsentligt avviker från
            kostnaderna i jämförbara kommunala skolor.
          </p>
          <p xml:id="i-J5vLyackCoVRApAcV5zHs8">
            Då vinsterna av att missköta skolverksamhet idag kan vara stora
            bör kraftfulla ekonomiska och juridiska påföljder kunna utdömas
            när ägare och skolledningar missköter sina uppdrag. Vi vill också
            införa en lag om investeringsskydd som ska förhindra att våra
            gemensamma medel slösas bort vid avknoppning av skolor.
          </p>
          <p xml:id="i-8bPyfCCCsjT4vTKY8k4eKU">
            Det måste bli lättare att välja skola utifrån god kunskap. Alla
            skolor ska delta i öppna jämförelser där man anger lärartäthet,
            andel behöriga lärare, resultat på nationella prov etc.
          </p>
          <p xml:id="i-2534FyaihqrKmrBuGZepw4">
            Det behövs därtill skärpta regler för marknadsföring av skolor
            så att det är relevanta saker skolorna får locka med. Genom att
            stärka lärarnas ställning, föräldrarnas information och kommunernas
            insyn kan vi använda resurserna bättre och stärka möjligheten
            att välja utifrån relevanta fakta.
          </p>
          <head xml:id="i-CjGpJFmN12raxYDUybd3ZY" type="h1">
            Förbud mot avgifter i skolan
          </head>
          <p xml:id="i-5BgkMqANBvEYD5Ap4dM8Y3">
            Vi socialdemokrater vill se en avgiftsfri skola. Allt för många
            skolor tar idag ut återkommande avgifter som sammantaget innebär
            stora kostnader för familjer med knapp ekonomi. Dessutom förekommer
            det att elever förväntas betala stora summor för att delta på
            olika former av studie- och klassresor. Vi anser att Skolinspektionen
            måste se till att förbudet mot skolavgifter efterlevs och att
            normerna för de enstaka inslag som innebär obetydliga kostnader
            för eleverna, vilket skollagen ger utrymme för, ska utvärderas.
            Regeringen eller den myndighet regeringen så beslutar ska ha rätt
            att utfärda bindande direktiv för vad den maximala kostnaden per
            läsår ska kunna innebära.
          </p>
          <head xml:id="i-VhKSHZWRSR5sQh465EvtKn" type="h1">
            Modern elevhälsa
          </head>
          <p xml:id="i-5LDdkmFDnnLbLTwzZVrcSG">
            Vi vill rikta särskilda insatser till de barn som har extra stora
            behov. Många barn med psykiska problem behöver hjälp och stöd
            i ett tidigt skede, och då behövs en välfungerande elevhälsa.
            Skolan ska vara en hälsofrämjande miljö. En god hälsa är en förutsättning
            för lärande, och elever som under sin uppväxt anammar en hälsofrämjande
            livsstil behåller ofta den som vuxna. En god hälsa är också en
            förutsättning för lärande. Alla elever ska ha rätt till goda och
            näringsriktiga skolmåltider och alla elever behöver röra på sig
            varje dag. Skolidrotten behöver utformas så att den stärker alla
            elevers lust att röra på sig och ska vara utspridd under hela
            året så att den stärker elevernas hälsa och inlärningsförmåga.
          </p>
          <head xml:id="i-4D17peKGayYt259NgAKffT" type="h1">
            Studiero
          </head>
          <p xml:id="i-BFgdn2gr2eyTDKdbErRJEG">
            Den svenska skolan ska stå för absolut nolltolerans mot mobbning
            och kränkande behandling. Det är helt oacceptabelt att en enda
            elev ska behöva gå till skolan och vara rädd för att utsättas
            för mobbning och kränkningar. Elever som blivit utsatta för mobbning
            berättar ofta om att de utsätts för en andra kränkning när de
            inte tas på allvar och inte blir trodda av de vuxna i sin närhet.
            Vi behöver förstärka arbetet mot mobbning, kränkningar, trakasserier
            och diskriminering i skolan. För att skolorna ska ha möjlighet
            att kunna genomföra ett lyckat arbete mot mobbning krävs kvalitetssäkrade
            och evidensbaserade antimobbningsmetoder och kunskap och kompetens
            om mobbningens mekanismer. Lärare och annan skolpersonal behöver
            få den kunskap och kompetens som krävs för att kunna arbeta såväl
            förebyggande mot mobbning som att kunna hantera reella mobbningssituationer.
            Vilka metoder som fungerar måste tas fram genom forskning och
            utvärderas.
          </p>
          <p xml:id="i-MJ5kUJMYxeN91JQCttVo97">
            Vi har under flera år föreslagit att en lex Sarah ska införas
            i skolan som innebär att all skolpersonal oavsett huvudman ska
            vara skyldig att rapportera missförhållanden i skolan eller om
            läroplanen eller värdegrunden inte följs, däribland om skolan
            inte får stopp på de kränkningar och trakasserier en elev utsätts
            för. En utredning har nu lämnat ett betänkande i frågan och vi
            ser fram emot ett konkret förslag på lagstiftning från regeringen.
            Vi vill se över en skärpning av lagen om skolors skyldighet att
            agera mot kränkningar så att skolor blir skyldiga att få stopp
            på mobbningen inom en viss tidsperiod och att eleven annars kan
            kräva skadestånd.
          </p>
          <p xml:id="i-6J4c93QAfxFwX128ZGa9Ep">
            Gemensamma ordningsregler ska utarbetas av elever, föräldrar
            och personal tillsammans, och detta ska framgå av skollagen. Alla
            beslut om skolan ska i grunden utgå från elevens rätt till kunskap,
            bildning och demokratisk fostran. Elevinflytandet behöver därför
            öka inte minska ytterligare.
          </p>
          <p xml:id="i-JKnDL2ZHRh6YyMSdpY3hCS">
            Sex- och samlevnadsundervisningen i skolan är av stor betydelse
            för hur kränkningar som har sin grund i kön och sexualitet får
            utrymme och behöver därför utvecklas.
          </p>
          <head xml:id="i-KjpTfVKXgAf34ecdxTZtZ8" type="h1">
            En jämställd skola
          </head>
          <p xml:id="i-21CrmvuUb15H2q7MpJWuZY">
            En jämställd skola är en skola där både flickor och pojkar trivs,
            utvecklas och lär sig mycket.
          </p>
          <p xml:id="i-6zU8ZTtvrQd7SCwDdEVztK">
            I skolan finns betydande skillnader i prestationer, upplevelser
            och preferenser mellan grupperna flickor respektive pojkar. Pojkar
            presterar i genomsnitt sämre än flickor, och får därför sämre
            betyg. Programvalen till gymnasiet är könsstereotypa särskilt
            valen till de yrkesförberedande programmen. Flickor är mer stressade
            i skolan och mår generellt sämre i tonåren.
          </p>
          <p xml:id="i-TN1aQUDdpwMfubZiwhKgki">
            Det är en utmaning för skolan att bryta de könsnormer som grundläggs
            utanför skolans väggar. Om jämställdhetsarbetet i skolan ska bli
            effektivt måste det bedrivas kontinuerligt och inte i projekt
            för en begränsad tid vare sig nationellt eller på den enskilda
            skolan. Jämställdhetsarbetet i skolan bör bedrivas enligt principen
            om jämställdhetsintegrering.
          </p>
          <p xml:id="i-8znRkS9D9BDDou5Wf6G3oe">
            Det finns ett behov att förstärka den del av jämställdhetsarbetet
            som handlar om ämnesstoffet och ämnesdidaktiken. Ämnesstoffet
            måste spegla både kvinnors och mäns erfarenheter. Om skolan via
            läroböckerna och undervisningen i de olika ämnena ger en enkönad
            bild av exempelvis historien, litteraturhistorien eller samhällskunskapen,
            innebärande att i huvudsak endast männens erfarenheter representeras,
            är detta ett allvarligt jämställdhetsproblem. Ämnesdidaktiken
            och arbetssätten i skolan bör så långt möjligt bygga på evidens
            och varieras för att passa elevers olika sätt att lära. Jämställdhet
            är ett kunskapsområde och lärare behöver kunskaper för att kunna
            anlägga jämställdhetsperspektiv på ämnesinnehållet och ämnesdidaktiken
            i skolan.
          </p>
          <head xml:id="i-kgE3xtxBqe4fzFHmdiyEV" type="h1">
            Lärande hela dagen
          </head>
          <p xml:id="i-UZLV9McjRvDALimbTsceKT">
            Vi vet att fritids är omtyckt och viktigt för många barn och
            föräldrar. Fritids stödjer barn generellt och ger en vettig fritidssysselsättning.
            Men vi vet också att föräldrar på många håll oroar sig över stora
            och växande barngrupper och vad detta innebär för kvaliteten.
            Det är viktigt att vända utvecklingen och inse att fritids kan
            spela en viktig roll i barns utveckling och för att uppnå kunskapsresultat
            i skolan. Fritids bör ge barnen möjlighet till läxläsning om skolan
            inte ordnar det på annat sätt.
          </p>
          <p xml:id="i-6aa9X8hf2ZW121CxxaD7yE">
            Vi vill uppmuntra föreningslivet att samverka nära med fritids
            så att barnen kan få ägna sig åt olika föreningsaktiviteter. Det
            kan röra sig om till exempel fotboll, teater och dans. På det
            sättet får de barn som idag inte har möjlighet att ägna sig åt
            dessa aktiviteter en chans att göra det. Detta kan också vara
            ett sätt att minska trycket på föräldrarnas tid och ekonomi och
            därmed underlätta vardagslivet för barnfamiljer.
          </p>
          <head xml:id="i-Vd8CHsLh7mn2ZaSrAne292" type="h1">
            Självstyrande skolor
          </head>
          <p xml:id="i-HeC3m382TZsMapJvmno99V">
            I flera kommuner finns idag så kallade självstyrande skolor.
            Det innebär att kommunala skolor får en ökad organisatorisk och
            administrativ frihet gentemot den kommunala förvaltningen. De
            självstyrande skolorna arbetar mycket målmedvetet med att involvera
            personal, elever och föräldrar i skolornas utvecklingsarbete samt
            att öka insynen från dessa. Vi vill att erfarenheterna och resultaten
            i dessa skolor noga ska dokumenteras och utvärderas, för att se
            hur de kan utveckla andra kommunala skolor.
          </p>
          <head xml:id="i-8KD4C2K68vNAvsyNx3C5ss" type="h1">
            Elevinflytande
          </head>
          <p xml:id="i-Uz7QnRfissSxAP6X88SbTL">
            Ska skolan lyckas anpassa undervisningen till varje enskild elevs
            unika behov krävs ett ökat elevinflytande i vardagen och en dialog
            i klassrummet. Elever som är delaktiga och får ta ansvar skapar
            också en tryggare skola och en bra studiemiljö.
          </p>
        </div>
        <div xml:id="i-PGaF4gEqkdUgSY2oagUbgz" type="motSignatures">
          <list xml:id="i-Gc4xV1S1wFVjdkFFBmRv8y">
            <item xml:id="i-3T3YkxUVyGzhvLn9LDBXJf">
              Ibrahim Baylan (S)
            </item>
            <item xml:id="i-GBaUXwotAdPjpGnyAJJjcc">
              Louise Malmström (S)
            </item>
            <item xml:id="i-Kt5mPkbY67Nmmkte8Wn5W7">
              Håkan Bergman (S)
            </item>
            <item xml:id="i-LZbL6JSE6aa1XLVMysPyd2">
              Caroline Helmersson Olsson (S)
            </item>
            <item xml:id="i-E7zpuX5h9EsV5VVyFcUnBK">
              Thomas Strand (S)
            </item>
            <item xml:id="i-M2ANno1teejP2R9EsnUD7d">
              Gunilla Svantorp (S)
            </item>
            <item xml:id="i-PBbBF3KZ1mrsaDuL2bgvDU">
              Adnan Dibrani (S)
            </item>
          </list>
        </div>
      </div>
    </body>
  </text>
</TEI>
