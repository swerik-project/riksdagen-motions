<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0402/mot_200304_MJ_0402-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ402
          </p>
          <p>
            pnr: v359
          </p>
          <p>
            Motion till riksdagen 2003/04:MJ402
          </p>
          <p>
            av Sven-Erik Sjöstrand m.fl. (v)
          </p>
          <p>
            Frågor med anknytning till djurskyddslagen
          </p>
          <p>
            Motionen delad mellan flera utskott
          </p>
          <p>
            1 Förslag till riksdagsbeslut
          </p>
          <p>
            -
          </p>
          <p>
            Riksd
          </p>
          <p>
            agen begär att regeringen ser över möjligheten att förenkla och
          </p>
          <p>
            effektivisera handläggning av djurskyddsärenden inom polis och
            kommun i syfte att stärka djurskyddsarbetet.
          </p>
          <p>
            Riksd
          </p>
          <p>
            agen tillkännager för regeringen som sin mening vad som i
          </p>
          <p>
            motionen anförs om utarbetandet av ett centralt register över
            personer med djurförbud.!
          </p>
          <p>
            Riksd
          </p>
          <p>
            agen begär att regeringen gör en översyn av djurtillsynslagen
            i syfte
          </p>
          <p>
            att förändra lagen till att bli ett mer effektivt verktyg i arbetet
            med tillsyn
          </p>
          <p>
            av katt.
          </p>
          <p>
            Riksd som
          </p>
          <p>
            agen begär att regeringen ser över möjligheten att ändra föreskrifter
            öljer 4 8 djurskyddslagen till att omfatta miljöberikning av hägnade
          </p>
          <p>
            djur, däribland hundar i hundgård.
          </p>
          <p>
            Riksd
          </p>
          <p>
            agen begär att regeringen kartlägger förekomsten av svans- och
          </p>
          <p>
            öronkuperade hundar i syfte att, vid ett ökande antal, vidta
            åtgärder för
          </p>
          <p>
            att minska förekomsten. Riksdagen begär att regeringen ser över
            slaktkycklinguppfödningen i
          </p>
          <p>
            syfte
          </p>
          <p>
            att förena slaktkycklingproduktionen med djurskyddslagen.
          </p>
          <p>
            Riksdagen begär att regeringen ser över 3 8 djurskyddslagen för
            omformulering i syfte att förtydliga begreppet ”tillräcklig”.
            Riksdagen begär att regeringen ser över möjligheten att ändra
            huvudman
          </p>
          <p>
            för försöksdjursveterinärer i syfte att skilja tillsyn från verksamhet.
          </p>
          <p>
            "Yrkande 2 hänvisat till KU.
          </p>
          <pb facs="riksdagen-motions-pdf/data/200304/mot_200304_MJ_0402/mot_200304_MJ_0402-0002.pdf"/>
          <p>
            2003/04:MJ402
          </p>
          <p>
            2 Frågor med anknytning till djurskyddslagen 2.1 Handläggning
            av djurskyddsärenden
          </p>
          <p>
            Handläggningstiden av brott mot djurskyddslagen kan ta lång tid
            vilket är särskilt allvarligt då det handlar om grova överträdelser
            som resulterar i djurförbud. Det finns en rad anledningar till
            långa handläggningstider. Möjligheten för polisen att prioritera
            dessa djurskyddsärenden genom ökade resurser är ett sätt att minska
            handläggningstiderna, men till stor del skulle handläggningen
            kunna effektiviseras och snabbas upp genom andra åtgärder. Idag
            saknas riktlinjer för hur djurskyddsärenden ska hanteras av polis.
            Detta resulterar i variation i hantering mellan olika polisdistrikt.
            Avsaknad av tydliga riktlinjer för polisen att agera efter skapar
            också osäkerhet för polisen. Ärendena hanteras istället efter
            bästa förmåga. Då djur på grund av mer allvarliga brott mot djurskyddslagen
            omhändertas blir det upp till
          </p>
          <p>
            polisdistriktet att ombesörja uppstallning av djuren. Detta är
            ekonomiskt kostsamt och tar även andra resurser i anspråk. En
            alternativ hantering skulle därför kunna vara mer effektiv. Grova
            brott mot djurskyddslagen har inte sällan sin bakgrund i svåra
            sociala problem hos djurägaren. Här är kommunikation och samverkan
            mellan polis, kommun och sociala myndigheter en förutsättning
            för en riktig hantering både ur djurägarens och djurskyddets synpunkt.
            Även här finns stora brister då riktlinjer saknas. Med anledning
            av den oklarhet som råder kring polisens roll i djurskyddsärenden
            anser Vänsterpartiet att regeringen bör se över möjligheten att
            förenkla och effektivisera handläggning av djurskyddsärenden både
            inom polis och kommun i syfte att stärka djurskyddsarbetet. Detta
            ska ges regeringen tillkänna.
          </p>
          <p>
            2.2 Centralt register över personer med djurförbud
          </p>
          <p>
            En åtgärd för att minska upprepade fall av vanvård av djur är
            att upprätta ett register över personer som har djurförbud. Myndigheter
            som idag beviljar tillstånd för verksamheter som involverar djur
            har idag inte information kring personer som har djurförbud tillgänglig.
            Beviljandet av verksamhet med djur kan därför ges till personer
            med djurförbud. Vänsterpartiet anser att regeringen bör se över
            möjligheten att ge djurskyddsmyndigheten i uppgift att utarbeta
            ett centralt register över de personer som har djurförbud som
            berörda myndigheter kan komma åt. Detta ska ges regeringen tillkänna.
          </p>
          <pb facs="riksdagen-motions-pdf/data/200304/mot_200304_MJ_0402/mot_200304_MJ_0402-0003.pdf"/>
          <p>
            3 Sällskapsdjur 3.1 Översyn av tillsynslagen för hund och katt
          </p>
          <p>
            Katter som förvildats och hundar och katter som saknar tillsyn
            skapar i vissa kommuner stora problem samtidigt som de är en djurskyddsfråga.
            Vid omhändertagandet av hundar och katter som vanvårdas och som
            orsakar problem är framför allt ansvarsfrågan viktig att lösa.
            Tillsynslagen för katt och hund, enligt dagens utformning, ger
            lite stöd för kommuner, polis och djurhem. Ansvarsfrågan är otydlig
            och ärendena hamnar ofta mellan stolarna vilket är ett brott mot
            djurskyddslagen. En uppdatering av lagen är därför angelägen.
            När det gäller polisens roll, skulle riktlinjer för likartad handläggning
            över hela landet vara ett stort stöd i arbetet. Idag finns inte
            sådana riktlinjer utformade. När det gäller tillsyn av hund har
            den obligatoriska märkningen av hund lett till förenklingar i
            tillsynsarbetet. För att underlätta tillsyn av katt är märkning,
            eller andra alternativ som resulterar i ett ökat ägaransvar, ett
            viktigt verktyg. Vänsterpartiet anser att tillsynslagen samt frågor
            i anslutning till tillsynslagstiftningen bör ses över för att
            bli ett mer användbart verktyg i arbetet med tillsyn av katt och
            hund. Detta ska ges regeringen tillkänna.
          </p>
          <p>
            3.2 Berikning av hundgårdsmiljöer
          </p>
          <p>
            Enligt djurskyddslagen 4 8 ska djur hållas och skötas i en god
            djurmiljö och på ett sådant sätt att det främjar deras hälsa och
            ger dem möjlighet att bete sig naturligt. I föreskrifter meddelas
            om villkor för eller förbud mot viss djurhållning. När det gäller
            hägnade djur finns krav på berikning av den miljö djuret vistas
            i. Detta gäller bland annat lantbrukets djur och djurparksdjur.
            När det gäller hundgårdsmiljöer finns inga krav på särskild miljöberikning
            trots att en hund i en rastgård kan tillbringa lika mycket tid
            i en hägnad miljö som ett djurparksdjur. Föreskrifterna som följer
            djurskyddslagen 4 8 bör utformas så att det inte är syftet med
            djurhållningen som är avgörande för om miljöberikning krävs, utan
            den faktiska tiden ett djur spenderar i hägn. Vänsterpartiet anser
            att regeringen bör se över möjligheten att ändra föreskrifter
            som följer djurskyddslagen 4 8 till att omfatta miljöberikning
            av hägnade djur, däribland hundar i hundgård. Detta ska ges regeringen
            tillkänna.
          </p>
          <p>
            3.3 Översyn av förekomsten av svans- och öronkuperade hundar
          </p>
          <p>
            I Sverige råder idag förbud mot svans- och öronkupering på hund.
            Svans- och öronkupering är ett ingrepp som görs enbart av estetiska
            skäl. Då de stympade
          </p>
          <p>
            2003/04:MJ402
          </p>
          <pb facs="riksdagen-motions-pdf/data/200304/mot_200304_MJ_0402/mot_200304_MJ_0402-0004.pdf"/>
          <p>
            2003/04:MJ402
          </p>
          <p>
            hundarna begränsas i sin förmåga att kunna kommunicera med andra
            hundar är förbud mot svans- och öronkupering en tillämpning av
            djurskyddslagen. Något förbud mot att importera kuperade hundar
            finns inte. Svenska Kennelklubben (SKK) samt Svenska Hundklubben
            (SHK) har på eget initiativ förbjudit utställning av importerade
            svans- och öronkuperade hundar. Detta är en viktig markering.
            Tyvärr förekommer dock fortfarande att svans- och öronkuperade
            hundar ställs ut på hundutställningar som arrangerats av andra
            föreningar än SKK eller SHK. Hundar som svans- eller öronkuperats
            kan också förekomma vid avel. Som en följd av kuperingsförbudet
            i Sverige och som en markering av värnandet av djurskyddet anser
            Vänsterpartiet att regeringen bör kartlägga förekomsten av svans-
            och öronkuperade hundar i syfte att, vid ett ökande antal, vidta
            åtgärder för att minska förekomsten. Detta ska ges regeringen
            tillkänna.
          </p>
          <p>
            4 Livsmedelsproducerande djur 4.1 Slaktkycklinguppfödning
          </p>
          <p>
            Uppfödningen av slaktkyckling har under de senaste åren kritiserats
            starkt för att inte uppfylla dagens djurskyddslagstiftning. En
            slaktkyckling slaktas vid fem veckors ålder. De raser som används
            är framavlade för att vara mycket snabbväxande i sig. Dessutom
            är fodret rikt på energi och protein och innehåller dessutom s.k.
            koccidiostatika för att få djuren att växa snabbare. Fåglarna
            får bara en kort mörkerperiod per dygn för att hinna äta så mycket
            som möjligt. Under uppfödningen hålls kycklingarna på små ytor
            där ammoniak- och dammhalten är hög. Snabb tillväxt har styrt
            aveln vilket resulterar i skador, särskilt på ben och fötter,
            hos slaktkycklingar. Sjukdomar och beteendestörningar är också
            vanligt och dödligheten är hög. I den utformning slaktkycklingproduktionen
            har idag är den inte förenlig med djurskyddslagen. Det är angeläget
            att en översyn av uppfödningsformen kommer till stånd snarast.
            Bland annat måste beläggningsgraden minska, benhälsa och beteendestörningar
            åtgärdas. Miljöberikning måste införas där det blir krav på ströbädd
            och sittpinne även för matfågel. Vänsterpartiet anser att regeringen
            bör se över slaktkycklinguppfödningen i syfte att förena slaktkycklingproduktionen
            med djurskyddslagen. Detta ska ges regeringen tillkänna.
          </p>
          <p>
            4.2 Översyn om konsekvenserna för djurskyddet i stora besättningar
          </p>
          <p>
            I djurskyddslagen, 3 8, står: ”Djur skall ges tillräckligt med
            foder och vatten och tillräcklig tillsyn.” Enligt djurskyddslagen
            ska alltså tillsyn av djur inom djurhållning ske ”i tillräcklig”
            omfattning. Någon definition på vad begreppet tillräcklig tillsyn
            innebär finns dock inte. I mindre besättningar kan
          </p>
          <pb facs="riksdagen-motions-pdf/data/200304/mot_200304_MJ_0402/mot_200304_MJ_0402-0005.pdf"/>
          <p>
            formuleringen från djurskyddslagen fungera, men utvecklingen
            går åt det hållet att besättningarna blir större vilket innebär
            att det blir svårare med tolkningen. Ju större besättningar utvecklingen
            går mot, desto mer angeläget är det att begreppet ”tillräckligt”
            definieras för att ett gott djurskydd ska kunna garanteras inom
            all djurhållning. Vänsterpartiet anser att regeringen bör se över
            djurskyddslagens 3 8 för omformulering i syfte att förtydliga
            begreppet ”tillräcklig”. Detta skall ges regeringen tillkänna.
          </p>
          <p>
            5 Försöksdjur
          </p>
          <p>
            5.1 Ändring av huvudman för försöksdjursveterinärer
          </p>
          <p>
            Till verksamheter som bedriver djurförsök finns försöksdjursveterinärer
            kopplade. Dessa veterinärer är ofta anställda av den verksamhet
            de bedriver tillsyn av, vilket sätter veterinärerna i en svår
            sits. Då dessa veterinärer har tillsynsuppgifter enligt föreskrifter
            bör det rimliga vara att huvudman för försöksdjursveterinärer
            blir annan än dessa veterinärers arbetsgivare. Vänsterpartiet
            anser att regeringen bör se över möjligheten att ändra huvudman
            för försöksdjursveterinärer i syfte att skilja tillsyn från verksamhet.
            Detta ska ges regeringen tillkänna.
          </p>
          <p>
            Stockholm den 30 september 2003
          </p>
          <p>
            Sven-Erik Sjöstrand (v) Owe Hellberg (v) Kjell-Erik Karlsson
            (v) Sten Lundström (v) Karin Svensson Smith (v) Karin Thorborg
            (v)
          </p>
          <p>
            2003/04:MJ402
          </p>
        </div>
      </div>
    </body>
  </text>
</TEI>
