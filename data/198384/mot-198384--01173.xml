<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01173">
  <teiHeader>
    <fileDesc>
      <titleStmt>
        <title>Utrikes- och biståndspolitiken</title>
        <author>Thorbjörn Fälldin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utrikes- och biståndspolitiken</title>
          <idno type="rdwebb">G7021173</idno>
          <rs type="number">1173</rs>
          <ref type="dokument_url_text">http://data.riksdagen.se/dokument/G7021173/text</ref>
          <ref type="dokument_url_html">http://data.riksdagen.se/dokument/G7021173</ref>
          <ref type="dokumentstatus_url_xml">http://data.riksdagen.se/dokumentstatus/G7021173</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-N3aYKF4kBnV2748MhAsbdj</idno>
            <name>TAGE SUNDKVIST</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>OLOF JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRÉ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3R2qbKpVQbNv7BvXe7jvcr</idno>
            <name>ANDERS DAHLGREN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-B3X2PqxTd9JJedH25eNcLr" type="signed"/>
        <correspContext corresp="i-B3X2PqxTd9JJedH25eNcLr">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-N3aYKF4kBnV2748MhAsbdj"/>
          <note type="signatory" corresp="i-6J1joFvFHPkqoFzNFfxEV4"/>
          <note type="signatory" corresp="r-0"/>
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-3R2qbKpVQbNv7BvXe7jvcr"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1173/mot_198384__1173-001.pdf"/>
      <fw xml:id="i-JkA99BuPxeX2hfEB5tMfPz">
        Mot. 1983/84:1173 2
      </fw>
      <div xml:id="i-TeiBL3cTZ6f1cmv975A9w6" type="motHeader">
        <div xml:id="i-XfD7ACUviuyzZ8jPiHnBKm" type="motTitle"/>
        <div xml:id="i-YPAJR8216ecp9fEWSysXtQ" type="motSubmissionInfo"/>
      </div>
      <div xml:id="i-3efyrUMExtLwqEoqcaZWd6" type="motBody">
        <div xml:id="i-WoGfcQ3M53nhr3iLsme6Gp">
          <p xml:id="i-666kiXbJwLrJhaw1MSPRvd">
            Mot. 1983/84
          </p>
          <p xml:id="i-PZThZ5yPbw8PDKAUCt3zVV">
            1173-1176 Motion
          </p>
          <p xml:id="i-9wT1aw6ajLmqz1WsS813P3">
            1983/84:1173
          </p>
          <p xml:id="i-RscVHatxRQQA4aVuufFHTh">
            Thorbjörn Fälldin m. fl. Utrikes- och biståndspolitiken
          </p>
          <p xml:id="i-JU6teFjxiiQyPwJrjfN8xK">
            Inledning
          </p>
          <p xml:id="i-6cWmXo25vFQqypmRAAJFsZ">
            Nöden i världen blir alltmera dramatisk. Redan saknar en stor
            del av mänskligheten de grundläggande förutsättningarna för ett
            mänskligt liv. Brist på mat, vatten och bränsle leder till undernäring,
            hungersnöd, sjukdom och hög barnadödlighet. Även om hälso- och
            sjukvård och hygien gjort stora framsteg också i de fattiga länderna,
            hänger nöden som ett hot över en ökande del av mänskligheten.
            Jordens förmåga att försörja sina människor utarmas, samtidigt
            som befolkningen fortsätter att öka. Fattigvärldens människor
            strömmar till storstäder, lockade av utsikten till ett bättre
            liv, som emellertid bara kan erbjudas ett fåtal. Den urbaniserade
            människan förlorar den kunskap om naturen som klarat gångna generationers
            människor genom nödår. Skillnaden mellan rika och fattiga ökar
            inom u-länderna, vilket leder till politisk oro och försämrade
            förutsättningar för utveckling. Centern står fast vid Sveriges
            förpliktelse att lämna en procent av BNI som bistånd till de fattiga
            folken. För att nå denna nivå räknar vi med ett med 430 milj.
            kr. förhöjt anslag, vilket totalt blir 7 176 milj. kr. Sveriges
            åtagande att lämna minst 126 av sin bruttonationalinkomst BNI
            som u-landsbistånd är en förpliktelse inför världens fattiga och
            nödlidande. Denna förpliktelse är samtidigt en grund för Sveriges
            utrikespolitiska trovärdighet. Åtagandet kan därför enligt centerns
            mening inte bli föremål för den nedskärning som regeringen föreslår
            och som för Sveriges ekonomi är nödvändig på andra områden. Vi
            vidhåller därför att biståndet även för budgetåret 1984/85 skall
            motsvara 1 90 av BNI. Den ökande världsnöden och medvetandet om
            att högsta krav måste ställas även på användningen av dessa medel,
            måste enligt centerns mening leda till en total översyn av det
            svenska biståndet. Därför föreslår vi, att en parlamentarisk utredning
            tillsätts. Den bör få till uppgift att utarbeta förslag till hur
            svenskt bistånd med bevarad enprocentsnivå bör användas och inriktas
            för att säkrast bidra till att lindra nöden och möta de fattigaste
            människornas grundläggande behov och för att långsiktigt motverka
            och häva förstöringen av jord och miljö. I väntan på resultatet
            av en sådan utredning föreslår centern inga genomgripande förändringar
            i förhållande till regeringens framlagda biståndsbudget. De medel
            som disponeras vid ett fasthållande vid enprocentsmålet, bör enligt
            vår mening bl. a. användas till att fullfölja den av föregående
            regering inledda satsningen på miljö, markvård och energi.
          </p>
          <p xml:id="i-3X8uFQCqe9XGfN1oqPrnsU">
            1 Riksdagen 1983/84. 3 saml. Nr 1173-1176
          </p>
          <pb facs="riksdagen-motions-pdf/data/198384/mot_198384__1173/mot_198384__1173-002.pdf"/>
          <p xml:id="i-Vn8EiUnw1sJVf2S8yL6AW1">
            Världsnöden och hotet mot mänskligt liv på jorden, det centrala
            området för svenskt bistånd
          </p>
          <p xml:id="i-Ljc8faQ12DAd4yVLAJLNgM">
            Skogsskövling, torka och jordförstöring hotar grunden för mänskligt
            liv över allt större områden. Vattenkällor sinar, grödan förtvinar
            och djur dör. Människor tvingas lämna sina hem, men har ingenstans
            att ta vägen. Det finns risk för att en tredjedel av jordens nu
            odlade områden görs ofruktbar under tiden fram till början av
            nästa århundrade. Stora arealer förstörs eller utarmas genom erosion,
            försaltning, förslitning eller ökenutbredning. Ny mark finns knappast
            att tillgå. Världen har redan tagit i bruk det mesta av den jord
            som lämpar sig för odling och betesgång. Skogarna har i de fattiga
            länderna på de flesta håll försvunnit som betes- och odlingsreserv.
            Det som finns kvar exploateras i en takt, som hotar balansen i
            klimat och kanske syreförsörjning. Samtidigt växer jordens befolkning
            med f. n. omkring 90 miljoner om året och närmar sig 5 miljarder.
            För 50 år sedan hade den just nått 2 miljarder. När det nya årtusendet
            går in, torde vi vara 6 miljarder. Människorna strömmar också
            från landsbygd och byar till storstäder. I den fattiga världen
            bor tre människor av tio i storstadsområden. De flesta i slum.
            Man räknar med att det vid sekelskiftet är sex av tio. På dessa
            få år skulle världen få uppemot 2 miljarder nya storstadsbor.
            Ingen förstår hur de skall försörjas med mat, rent vatten och
            enklaste hygien.
          </p>
          <p xml:id="i-FEi37VzCjKPCJF99sVqWQf">
            Bistånd för de mest angelägna behoven
          </p>
          <p xml:id="i-PEdYz2VJ8EbP8yKFXzW9Xz">
            Det är i medvetande om att krisen kommer allt närmare, som centern
            föreslår en utredning om en ny orientering av det svenska biståndet.
            Våra resurser och andras måste förenas i en kraft för att möta
            mänsklighetens mest angelägna behov. Det kräver en massiv och
            gemensam insats med andra länder. Det finns inte tid att splittra
            våra resurser på det som för framtiden är mindre viktigt eller
            är till sina effekter tveksamt eller rent av negativt om vi vill
            åstadkomma en rättvisare värld. Sedan enprocentsmålet uppnåddes
            i mitten av 1970-talet, har biståndsde- batten mest rört detaljer,
            såsom belopp i landramarna. Dessa kan ha varit viktiga i vår inrikespolitiska
            debatt. Principerna för vårt bistånd har det inte avsett att påverka.
            Från centern har vi under flera år tryckt på behovet av en nyorientering
            av biståndet. Genom en ökande betoning av landsbygdsut- veckling,
            miljö- och markvård och byskogsbruk har biståndet också börjat
            vändas i rätt riktning. Den socialdemokratiska regeringen har
            emellertid fallit tillbaka i gamla spår genom att bl. a. stryka
            anslaget till miljö, markvård och energi. Det är som om man inte
            insåg världens tillstånd. För att öka effektiviteten i det svenska
            biståndet måste vi definiera världens behov. Vi måste också bedöma,
            inom vilka av dessa behovsområden just svenskt bistånd skulle
            komma bäst till pass och söka samla resurserna dit.
          </p>
          <pb facs="riksdagen-motions-pdf/data/198384/mot_198384__1173/mot_198384__1173-003.pdf"/>
          <fw xml:id="i-21KbXT2FZQtqeyfw7WMWas">
            Mot. 1983/84:1173 3
          </fw>
          <p xml:id="i-UM34W41vDF7z2hcvrT4jQ7">
            Ämnesinriktat i stället för landinriktat bistånd
          </p>
          <p xml:id="i-ADHxvupDrfv93ykREvd34e">
            Under ett visst skede av biståndets historia var valet av länder
            det intressanta. Ett lands regering förstod bäst landets behov,
            menade man. Om man hade förtroende för regeringen i ett land,
            borde det vara avgörande för hur vårt bistånd skulle användas.
            Detta skapade också ett beroendeförhål- lande mellan länderna.
            Det bilaterala, länderinriktade biståndet går till ett tjugotal
            länder, av vilka Tanzania och Vietnam får mest. På regeringens
            förslag fastställer riksdagen landramar för länderna. Med ett
            fåtal undantag gäller, att man aldrig sänker en landram men väl
            kan höja dem. Eftersom man aldrig talar om en bortre tidsgräns
            för biståndet, betraktar länderna detta som en tillgång de alltid
            har att räkna med. Vi har i det längsta utgått ifrån att ländernas
            regeringar själva bäst förstått landets bästa och gav det bistånd
            de ville ha. Då detta alltför uppenbart lett in oss på svårmotiverade
            biståndssatsningar, förutsätter vi i dag en dialog mellan mottagarlandet
            och oss. Vi har emellertid föga styrka i dialogen, eftersom landramens
            storlek är given och inte ingår som en del av förhandlingen. Regeringarna
            vet ju, att pengarna ändå är deras. En gång trodde vi i Sverige
            att vi med vårt bistånd skulle hjälpa våra samarbetsländer att
            snabbt utvecklas efter vår förebild. Nu finner vi att en storskalig
            satsning med modern teknik i ett för det oförberett land i bästa
            fall blir en modern ö utan vidare utvecklingseffekt. Ännu oftare
            skapar den fler problem än den löser. Landets knappa ekonomiska
            och personella resurser koncentreras till projektet. De stora
            människomassorna på landsbygden har inte bara lämnats utanför.
            De har ofta fått bekosta den moderna sektorn genom låga löner
            och genom låga priser på sina produkter. De har fått sin traditionella
            livsföring förstörd utan att få något annat i stället. Från centern
            har vi efterlyst ett tidsbestämt landsamarbete. Det naturliga
            vore, att man först avtalade om projekt och program och därefter
            beräknade hur stor landram det kräver för resp. år. Biståndet
            måste bli ämnesinriktat i stället för landinriktat. Centern har
            också efterlyst mera av samarbete kring globala och regionala
            utvecklingsproblem och en ökning av biståndet genom FN-organ och
            andra multilaterala organisationer. På det sättet kan vi stimulera
            länder till samarbete. Världens allvarligaste problem kan man
            inte lösa bilateralt. Ytterst är också världsnöden hela det internationella
            samfundets ansvar.
          </p>
          <p xml:id="i-81HzvcNz5UTS6A6pfgvRu6">
            Vårt bistånd kommer ur svensk produktion
          </p>
          <p xml:id="i-ARU4QkAas9n5Ags1WkGBjH">
            Bistånd innebär att vi avstår från att konsumera allt det vi
            producerar och i stället lämnar det till dem som bättre behöver.
            Att vi formulerar vårt bistånd i valuta, som kan användas för
            inköp även i andra länder, ändrar inte på det. För vårt engagemang
            och för vår biståndsvilja vore det emellertid säkert värdefullt
            om så mycket som möjligt av vårt bistånd vore just svenska varor
          </p>
          <pb facs="riksdagen-motions-pdf/data/198384/mot_198384__1173/mot_198384__1173-004.pdf"/>
          <fw xml:id="i-6pjTeRWHzP4NuTnpNJYfo6">
            Mot. 1983/84:1173
          </fw>
          <p xml:id="i-4BtjnGnbKV7jTz96UqDcVQ">
            och tjänster, anpassade efter de fattigaste människornas behov.
            För att Sverige i längden skall kunna ge väsentliga bidrag till
            att möta dessa behov, måste samarbetet mellan biståndsorgan, forskning
            och näringsliv utvecklas så, att svenskt kunnande och svensk produktion
            delvis anpassas efter den fattiga världens verkliga behov och
            direkt ställes i dess tjänst. Den globala livsmedelsförsörjningen
            sviktar på en rad områden. Allt fler människor drabbas av hunger.
            De stora klyftorna mellan tredje världens länder och de industrialiserade
            länderna vidgas och vidgas gör också näringsklyftan. Den ojämna
            befolknings- och resursfördelningen ligger bakom den stora hungerklyftan
            bakom den rika och den fattiga världen. Framför allt rör det sig
            om brist på näringsrik mat och då särskilt protein. Livsmedel
            som i huvudsak består av energikalorier kan vara billigare och
            lättare att få fram än produkter som är näringsriktigt sammansatta.
            FAO, FN:s jordbruks- och livsmedelsorgan uppskattar att 500 miljoner
            människor är hungerdrabbade, men bortemot två tredjedelar av världens
            befolkning lider av näringsbrist. Genom årtusenden har människan
            livnärt sig av en mångfald grödor. I takt med jordbrukets specialisering
            har den genetiska variationen krympt drastiskt. Ett trettiotal
            grödor dominerar i dag. Vete, majs, ris och potatis är de fyra
            stora och svarar tillsammans för en större andel av den globala
            livsmedelsproduktionen än alla andra grödor tillsammans. Animalieproduk-
            tionen i i-världen och tredje världen skiljer sig kraftigt åt.
            Det som i tredje världens länder är mat, används till djurfoder
            i i-länderna. När det är ont om mat i u-länderna är det i regel
            också brist på foder. Men världshushållets största förluster är
            spillet från produktionen. I tredje världen slösas på grund av
            brist på resurser, medan i i-världen slösas på grund av vällevnad.
            Vi måste arbeta mot ett folkhälsomål. Tillräcklig tillgång på
            näringsriktig föda är ett av baskraven för detta. Hur skall orättvisan
            i livsmedelsfördelningen kunna rättas till? Vi måste komma åt
            de grundläggande miljöproblemen så att jorden kan brukas på ett
            uthålligt sätt. Vi måste hjälpa till att utveckla ett lokalt jordbruk
            för landets egen produktion. Allt fler biståndsprogram måste inriktas
            på att öka landets egen förmåga att klara sin livsmedelsförsörjning.
            Samtidigt som vi inriktar vårt bistånd mot dessa mål, kan vi inte
            blunda för det akuta behovet av hjälp med att stilla hungern.
            Centern anser därför att vi bör undersöka på vilka sätt vi bättre
            kan utnyttja kapaciteten i svenskt jordbruk till att producera
            livsmedelsbistånd. Den i motionen föreslagna utredningen om biståndets
            inriktning och användning bör därför utreda hur svenskt jordbruk
            kan utnyttjas för att tillfredsställa tredje världens behov. En
            del av det svenska biståndet går i dag ut som s. k. importstöd.
            En del av detta är bundet till upphandling i Sverige. Det har
            ansetts vara särskilt värdefullt för våra samarbetsländer med
            det icke bundna importstödet. De har normal brist på valuta och
            har kunnat använda dessa svenska medel till fritt inköp av angelägna
            importvaror. För en svensk opinion kan det
          </p>
          <pb facs="riksdagen-motions-pdf/data/198384/mot_198384__1173/mot_198384__1173-005.pdf"/>
          <fw xml:id="i-5SxicxghTge7MBcbmZKBgg">
            Mot. 1983/84:1173 5
          </fw>
          <p xml:id="i-SFPqdsGKTLuZQL3Kx35Uvg">
            emellertid synas felaktigt, att sådant fritt importstöd användes
            för import från länder, som själva helt binder sitt bistånd till
            köp i det egna landet. Normalt kan det vara så, att den större
            marknad man vänder sig till med fria medel leder till lägre priser
            och bättre kvalitet. Det saknas emellertid inte exempel på att
            anbud gått svenska företag förbi av formella anbudsskäl, trots
            att vi vetat att den svenska produkten varit lämpligare och i
            längden billigare. Detta är ju dubbelt olyckligt, när det samtidigt
            kan leda till att marknaden i landet öppnas för den antagne leverantörens
            andra produkter. Men detta innebär också en utmaning för svenska
            företag att utveckla u-landsanpassade produkter. Mot denna bakgrund
            bör den föreslagna utredningen också överväga, hur den svenska
            resursbasen av ekonomiska medel, produkter och kunnande skall
            kunna utvecklas inom de områden, där svenskt bistånd är särskilt
            angeläget och lämpligt. Det torde då också vara naturligt att
            utgå ifrån att en viss avsättning av sådana behovsanpassade varor
            och tjänster garanteras inom biståndets ram. Regeringen måste
            dock kunna göra undantag från regeln att importstöd skall användas
            för inköp av svenska varor. Detta om lämpliga produkter till rimligt
            pris inte går att finna i landet. Vi bör också pröva på vilket
            sätt vi kan samarbeta med andra länder, t. ex. de nordiska, för
            att få en större resursbas för våra insatser. Det fina nordiska
            samarbete som vi har mellan länderna är i sig en tillgång och
            ett föredöme i internationella sammanhang. Mot denna bakgrund
            föreslår vi att en parlamentarisk utredning tillsätts för att
            utarbeta förslag till hur svenskt bistånd med bevarad enprocentsnivå
            bör användas och inriktas. Utredningen måste få direktiven: att
            definiera de fattigaste människornas mest grundläggande behov,
            att gå igenom, inom vilka av de grundläggande problemområden Sverige
            har störst förutsättningar att göra en insats, att finna formerna
            för hur vårt bistånd bäst skall kunna styras in på dessa områden
            och att föreslå åtgärder för att anpassa delar av vårt lands jordbruk,
            industri och forskning, för kampen mot nöden och för världens
            överlevnad. Så kan det svenska folket och de resurser vi byggt
            upp direkt sättas in och inte bara våra pengar.
          </p>
          <p xml:id="i-95LisCvY8zQ7BwKvo1bAXn">
            Miljö, markvård och energi
          </p>
          <p xml:id="i-8rbtejv6LYUz9jTrtHNdo4">
            Redan i förra årets budgetproposition förde regeringen in det
            särskilda anslaget för miljö, markvård och energi under särskilda
            program. Denna inordning kan centern acceptera. Att, som regeringen
            gör, låta själva satsningen på dessa mänsklighetens ödesfrågor
            ebba ut, kan emellertid inte försvaras. Centern föreslår därför
            en höjning av anslaget till särskilda program med 200 milj. kr.
            till 355 milj. kr. för en fortsatt utveckling av de svenska insatserna
            för miljö, markvård och energi.
          </p>
          <pb facs="riksdagen-motions-pdf/data/198384/mot_198384__1173/mot_198384__1173-006.pdf"/>
          <fw xml:id="i-LYMrSz5n1a4Tbx9iAJXjnE">
            Mot. 1983/84:1173
          </fw>
          <p xml:id="i-6Xrq5SLGWQJ7wqrWHmjrQM">
            Katastrofbistånd
          </p>
          <p xml:id="i-YT9aLk6LgmoJTjJn6mPxdD">
            Även om regeringen föreslår en viss uppräkning av katastrofanslaget
            i förhållande till förra årets låga anslag, synes oss ambitionen
            vara för svag i förhållande till de rapporter om nöd och katastrofer,
            som ständigt når oss. Vi föreslår därför en höjning av anslaget
            med 180 milj. kr. till 448,8 milj. kr. Vi vill också som föregående
            år vända oss emot att regeringen fortfarande betraktar katastrofanslaget
            som en restpost att användas till varjehanda. Katastrofanslaget
            måste få vara vad namnet säger. Regering och biståndsorgan måste
            också aktivt se till att anslaget kommer till bästa användning
            för att lindra följderna för katastrofernas offer. Eftersom vi
            räknar med att den föreslagna utredningen också behandlar förutsättningar-
            na för våra katastrofinsatser, avstår vi emellertid i år från
            annat yrkande än det som gäller beloppets storlek.
          </p>
          <p xml:id="i-GUbe4o9Voy1o5dC4z7iuXa">
            Enskilda organisationer
          </p>
          <p xml:id="i-DcNqRQLNqWgcJPxrkXfEkr">
            Det är allmänt omvittnat att de enskilda organisationernas biståndsarbete
            är av särskilt hög kvalitet. Det leder också till en förståelse
            mellan givare och mottagare som inget annat bistånd. Det har också
            visat sig skapa fler arbetstillfällen lokalt. Regeringens höjning
            av anslaget kan synas stor, men det är tydligt, att de flesta
            organisationer nu nått en så god erfarenhet att det finns utrymme
            för en verksamhet av större omfattning. Det bör dock understrykas,
            att dessa organisationers biståndsarbete måste förbli en del av
            det ideella arbete, som är deras grund. Vi föreslår att anslaget
            till bistånd genom enskilda organisationer i förhållande till
            regeringens förslag höjs med 50 milj. kr. till 300 milj. kr.
          </p>
          <p xml:id="i-3soVFyXDoUNAqwBb7h8giN">
            Vietnam
          </p>
          <p xml:id="i-7gAQCFz4RFAxGziii9uZsf">
            Eftersom vi föreslår en utredning om det framtida biståndets
            användning och inriktning, avstår vi från att föreslå andra rambelopp
            för samarbetsländerna än de regeringen föreslår. Dock föreslår
            vi en sänkning för Vietnam. Orsaken till att biståndsramen ligger
            så högt för Vietnam är att höga anslag tidigare behövdes, för
            att vi skulle kunna fullfölja våra åtaganden beträffande pappersindustriprojektet
            och de två sjukhusen. Sedan dessa blivit färdiga och endast ett
            stöd till driften återstår, finns det inte anledning att ligga
            kvar på så hög nivå. Vi föreslår därför att biståndet till Vietnam
            för 1984/85 begränsas till 300 milj. kr. Därigenom frigjorda 65
            milj. kr. föreslår vi överförda till anslaget för regionala insatser.
          </p>
          <pb facs="riksdagen-motions-pdf/data/198384/mot_198384__1173/mot_198384__1173-007.pdf"/>
          <fw xml:id="i-JK1ZPzFa1yyMDJteUqFhgL">
            Mot. 1983/84:1173 7
          </fw>
          <p xml:id="i-XNrKvMjxsBP9SCQ8Kp2tCw">
            Regionala insatser
          </p>
          <p xml:id="i-VmwLERc4ujByorUZHT4iW5">
            Enligt centerns mening bör även det bilaterala biståndet sättas
            in i större sammanhang. När man stödjer ett land i en naturligt
            sammanhängande region kan man inte bortse från behov och förutsättningar
            hos regionens andra länder. Som vi tidigare framhållit, är det
            önskvärt med ökade insatser för att lösa problem genom globalt
            och regionalt samarbete. För större områden gemensamma problem
            kan man inte komma åt genom bilaterala insatser. Biståndet under
            rubriken Regionala insatser kommer nästan uteslutande till användning
            i södra Afrika. Vi menar, att anslaget successivt bör kunna höjas
            för att stödja ett regionalt samarbete även i andra delar av världen.
            Föregående år erinrade vi särskilt om behovet av regionalt samarbete
            mellan de många små staterna i Centralamerika. Ett annat sådant
            område är Vietnams grannskap i Indokina. Det utgår redan ett visst
            bidrag till den s. k. Mekongkommitténs arbete. Mekong-området
            är en naturlig region för samarbete. Detta samarbete bör avsevärt
            kunna utökas, när Vietnam avvecklar sin ockupation av Kampuchea.
            Vi föreslår mot denna bakgrund att anslaget Regionala insatser
            i förhållande till regeringens förslag ökas med 65 milj. kr. till
            185 milj. kr. Det svarar mot det belopp som frigörs om biståndsramen
            för Vietnam sänks enligt vårt förslag.
          </p>
          <p xml:id="i-UaovxH8PJLUVaBeMpF2Eex">
            Den svenska opinionen och kunskapen om u-länderna
          </p>
          <p xml:id="i-Dm7x59rtrK9rtma6udwsP5">
            Det svenska folket har visat en stark beredvillighet att lindra
            nöd i världen, där den blivit uppenbar. I den andan har också
            det svenska folket samlats kring det svenska u-landsbiståndet.
            Ibland möter emellertid biståndet kritik. Denna kan vara berättigad
            när den riktar sig emot ett felaktigt val av insats eller emot
            vad man uppfattar som stöd till en tvivelaktig regim. Om det svenska
            folket får en riktig kunskap om världsnöden och om våra möjligheter
            att göra en betydande insats, då kommer man att helhjärtat stödja
            biståndstanken som sådan. Den föreslagna utredningen bör därför
            ägna förhållandet mellan biståndet och den allmänna opinionen
            en särskild uppmärksamhet. När biståndsorganisationen byggdes
            upp i sin nuvarande form, var man medveten om att biståndet förutsatte
            en däremot svarande opinion. Avsevärda medel är därför anslagna
            för information dels genom SIDA självt, dels genom folkrörelserna.
            Sannolikt har för mycket av denna information kommit att uppfattas
            som propaganda för bistånd och för litet som saklig information
            om u-ländernas förhållanden. Gränsen mellan det ena och det andra
            har inte heller alltid varit så lätt att dra, vare sig för författare
            eller läsare. En debatt måste naturligtvis bygga på åsikter och
            ståndpunkter. Dessa måste emellertid i sin tur ha en utgångspunkt
            i fakta. Det synes vara en brist på för allmänheten tillgänglig
          </p>
          <pb facs="riksdagen-motions-pdf/data/198384/mot_198384__1173/mot_198384__1173-008.pdf"/>
          <fw xml:id="i-11sy9rFetN4AYd517U1kP">
            Mot. 1983/84:1173 8
          </fw>
          <p xml:id="i-85xysgtZ5gno2mmR5HSwKm">
            litteratur av populärvetenskaplig karaktär kring u-landsproblemen
            och kring biståndets effekter. Utrikespolitiska institutet har
            lång tradition och högt anseende som saklig informatör i utrikespolitiska
            frågor. Vi föreslår därför att 1 milj. kr. av det av regeringen
            föreslagna bidraget till information för SIDA överförs till Anslaget
            för mellanfolkligt samarbete, nedrustningssträ- vanden och andra
            utrikespolitiska frågor för informationsinsatser vid Utrikespolitiska
            institutet. I motion 1983/84:613 har vi begärt att 700000 kr.
            ytterligare anvisas för information om fred och nedrustning. Med
            hänvisning till dessa två justeringar bör under utrikeshuvudtiteln
            anslaget F3 räknas upp med 1700 000 kr.
          </p>
          <p xml:id="i-W1xx4v7Q2XBtYp54qUTuti">
            Utrikesdepartementet. Ambassadkansli i Angola
          </p>
          <p xml:id="i-SCJbGVMrRKt6TxGLdQhEzW">
            Regeringen begär riksdagens bemyndigande att uppföra ett ambassad-
            kansli i Angolas huvudstad Luanda. Kostnaden är preliminärt beräknad
            till 10 milj. kr., varav 3 milj. kr. under budgetåret 1984/85.
            Enligt vad vi erfarit är skälet svårigheten att hyra eller på
            andra sätt skaffa lokaler i Luanda. Enligt uppgift uppför man
            f.n. ett bostadshus för biståndspersonal för ca 25 milj. kr.,
            bekostat med biståndsmedel. Motivet för att ha en ambassad i Luanda
            är omfattningen av biståndet till landet. Från grannlandet Zaire
            har i besparingssyfte vår ambassadör kallats hem. Samtidigt är
            dock Angola ett av de mottagarländer där det f.n. är svårast att
            nå fram med ett meningsfullt bistånd. Även om vi är medvetna om
            de svårigheter under vilka personalen arbetar vid ambassad och
            biståndskontor i Luanda synes det oss inte tillrådligt att i detta
            läge uppföra nya kanslilokaler och därmed binda oss för framtiden.
            Beslutet bör anstå till dess man bättre kan överblicka vårt behov
            av långsiktig representation i Luanda.
          </p>
          <p xml:id="i-9pxCZHys42Um5AqDggtCLV">
            Hemställan
          </p>
          <p xml:id="i-FeQtxt2jHkWDbYvFwuvPb2">
            Med hänvisning till det anförda hemställer vi 1. att riksdagen
            beslutar stå fast vid Sveriges åtaganden att lämna ett belopp
            motsvarande en procent av vår bruttonationalinkomst i u-landsbistånd
            och därmed anvisar ett belopp på 7176 milj. kr., 2.att riksdagen
            uttalar som sin mening att en parlamentarisk utredning bör tillsättas
            med uppgift att lämna förslag till användning och inriktning av
            det framtida svenska biståndet till de fattiga folken, 3. att
            riksdagen beslutar anslå 355 milj. kr. till Särskilda program,
            en höjning i förhållande till regeringens förslag med 200 milj.
            kr., för att särskilt möjliggöra en fortsatt utveckling av de
            svenska insatserna för miljö, markvård och energi,
          </p>
          <pb facs="riksdagen-motions-pdf/data/198384/mot_198384__1173/mot_198384__1173-009.pdf"/>
          <fw xml:id="i-SkTfsovd4jMDEJWvVBrXb1">
            Mot. 1983/84:1173 9
          </fw>
          <p xml:id="i-6UVjes9cUofWqHB2TZZnUr">
            4. att riksdagen beslutar anslå 440,8 milj. kr. som katastrofbistånd,
            en ökning med 180 milj. kr., 5. att riksdagen beslutar anslå 300
            milj. kr. till Enskilda organisatio- ner, en ökning med 50 milj.
            kr. 6. att riksdagen beslutar fastställa landramen för Vietnam
            till 300 milj. kr., en minskning med 65 milj. kr., 7. att riksdagen
            beslutar anslå 185 milj. kr. till Regionala program, en ökning
            med 65 milj. kr., 8. att riksdagen för utrikespolitiska institutet
            anvisar ett i förhållande till regeringens förslag med 1 milj.
            kr. höjt anslag och till Bilaga 5 i budgetpropositionen anslaget
            F3 anvisar ett reservationsanslag om totalt 9 140 000 kr., 9.
            att riksdagen avslår regeringens begäran om bemyndigande att uppföra
            ett ambassadkansli i Angolas huvudstad Luanda, 10. att riksdagen
            till Inköp, uppförande och igångsättande av fastigheter för utrikesrepresentation
            anvisar ett i förhållande till regeringens förslag med 3 milj.
            kr. sänkt reservationsanslag om 39000 000 kr.
          </p>
          <p xml:id="i-R9GaV8dTxAG8AypBGegm73" type="date">
            Stockholm den 23 januari 1984
          </p>
          <div xml:id="i-6eyzCpHYMbYy6t1NYvX31h" type="signatureBlock">
            <p who="i-PDvEfAmYAgGTBhkGvyY7F4" type="signature">
              THORBJÖRN FÄLLDIN (c)
            </p>
          </div>
          <p xml:id="i-71Qc1K7KF1cHioH8MyE7fp">
            KARIN SÖDER (c) OLOF JOHANSSON (c) RUNE GUSTAVSSON (c) GUNILLA
            ANDRÉ (c) TAGE SUNDKVIST (c) ANDERS DAHLGREN (c)
          </p>
          <p xml:id="i-AEyxrsqt2KrWsJBVA9oRoc">
            BRITTA HAMMARBACKEN (c)
          </p>
        </div>
      </div>
    </body>
  </text>
</TEI>
