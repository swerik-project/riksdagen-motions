<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__ak__279/mot_1924__ak__279-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 279. 7
          </p>
          <p>
            Nr 279.
          </p>
          <p>
            Av herr Hage m. fl., om ändring av 10 $ lagen med vissa bestäm-
            melser rörande hyra.
          </p>
          <p>
            Vid 1922 års riksdag väckte undertecknad Hage en motion, i vilken
            be- gärdes en utredning, syftande till att åstadkomma genom ändring
            i hyreslag- stiftningen fördelaktigare förhållanden och en säkrare
            ställning för hyres- gästerna i deras ställning till hyresvärdarna.
            En del av de yrkanden, som i denna motion framfördes, resulterade
            vid 1923 års riksdag i beslut, som inne- buro ändringar inom hyreslagstiftningsområdet,
            vilka voro synnerligen moti- verade i samband med hyresregleringslagens
            upphävande. En annan del av dessa yrkanden har däremot ej ännu
            lett till något resultat men har gjorts till föremål för en utredning,
            och har den, som verkställt denna utredning, professor Vilh. Lundstedt,
            i dagarna avlämnat ett yttrande i frågan (Statens officiella utredningar
            1923: 76 justitiedepartementet »Förberedande utredning av vissa
            principer för reformering av hyresrätten» 140 sidor). Denna utredning,
            som för övrigt är märklig så till vida, att författaren använder
            en del av utredningens sidor till att med statens anslag föra
            en rent personlig polemik mot en motståndare, fördes på tal i
            remissdebatten av justi- tieministern med anledning av ett yttrande
            av undertecknad Hage. I detta yttrande från justitieministern
            antyddes, att frågan om åstadkommande av ytterligare lagstiftning
            inom hyreslagstiftningens område ej gärna kan bliva av Kungl.
            Maj:t förd inför denna riksdag. Ett sådant yttrande måste givetvis
            på hyresgästhåll åstadkomma besvikelse, isynnerhet som man på
            detta håll kännbart fått erfara det beroende av och det tryck
            från husägaresidan, som blivit en följd av att hyresregleringslagen
            upphävts, varigenom hyresgästerna utlämnats åt husägarens godtycke
            utan något skydd, om man undantager de lagbestämmelser, vilka,
            som ovan nämnts, kommo till vid 1923 års riksdag, vilka dock endast
            beröra vissa sidor av förhållandet mellan hyresvärd och hyresgäst.
            Särskilt medverkar den omständigheten till att göra hyresgästen
            beroende av husägaren, att vi här 1 landet fortfarande leva under
            en betydande bostadsbrist, vilket sistnämnda förhållande även
            erkänts av ett sådant stats- organ som socialstyrelsen. Det är
            helt naturligt, att tillvaron av en sådan bostadsbrist — som särskilt
            kom tillsynes den 1 oktober 1923, då man nödgades inflytta en
            massa familjer i lägenheter, som ej voro avsedda till bostäder,
            på samma gång som inplockandet av flera familjer i en mindre bostad
            även måste tillgripas — är ett faktum, som i hög grad motiverar,
            att den skyddslagstiftning, som riksdagen uttalat sig för, blir
            en verklighet så fort som möjligt. Härvidlag är också att märka,
          </p>
          <pb facs="riksdagen-motions-pdf/data/1924/mot_1924__ak__279/mot_1924__ak__279-002.pdf"/>
          <p>
            8 Motioner i Andra kammaren, Nr 279.
          </p>
          <p>
            att den här berörda bostadsbristen, efter allt att döma, ej kommer
            att bli något fort övergående. Tvärtom bör beaktas, att runt om
            i landet i städer och andra samhällen existerar ett mycket betydande
            antal mindervärdiga och rent av hälsofarliga bostäder, som förr
            eller senare måste rivas, om ej samhället skall nödgas taga på
            sig allt större kostnader för botande av tuberkulos och andra
            sjukdomar, som torde i viss utsträckning ha sin grundorsak i tillvaron
            av dy- lika lägenheter. Härtill kommer, att inom många samhällen
            pågå stadsreg- leringar o. d., som även nödvändiggöra nedrivande
            av bostadshus, varjämte ett, icke obetydligt sammanslående av
            mindre lägenheter till större sådana ägt rum i en del städer.
            Allt detta resulterar i ökad bostadsbrist och därmed följande
            ökat beroende för hyresgästerna ävensom i större möjlighet för
            husägarna att avkräva hyres- gästerna nästan vilka hyror som helst.
            Det kan här erinras om de ganska betydande hyreshöjningar, som
            åstadkommos den 1 oktober 1923 vid hyres- regleringslagens upphävande.
            Samtliga dessa förhållanden motivera, att en sådan byggnadsverksamhet
            åstadkommes, att en normal bostadstillgång med en mindre marginal
            av hyreslediga bostäder kommer till stånd, och därjämte en socialt
            betonad hyreslagstiftning till skydd för hyresgästerna skapas.
            Härvidlag bör man kunna anmärka, att den förstnämnda utvägen givetvis
            är den mest effektiva, varvid dock bör sägas, att även vid en
            god bostadstill- gång kan finnas skäl för tillkomsten av en socialt
            betonad hyreslagstiftning. Men sistnämnda skäl för tillkomsten
            av en dylik lag måste växa i styrka och betydelse under en tid
            av bostadsbrist, då erfarenheten lär, att åtminstone en del hyresvärdar
            brutalt — i synnerhet när det gäller ekonomiska mellanhavan- den
            — använda sin makt, under det naturligtvis det finnes en hel del,
            som uppträda korrekt mot sina hyresgäster och mot vilka någon
            lagstiftning ej skulle behövas. I detta sammanhang bör föras på
            tal det förhållandet, att Kungl. Maj:t i statsverkspropositionen
            ansett sig ej kunna ställa i utsikt anslående av mera medel för
            stimulerande av bostadsbyggandet än 5 miljoner kronor. Kungl.
            Maj:t borde då i stället ha sökt att åtminstone föra fram något
            förslag till re- formering av hyreslagstiftningen. Men den politik,
            som man nu synes komma att följa på detta område, innebär, att
            man vid denna riksdag varken anser sig kunna medverka till att
            bostadsbristen i någon högre grad minskas eller till åstadkommande
            av en social reformering av hyreslagstiftningen. En helt annan
            ståndpunkt till dessa frågor har man intagit i t. ex. England
            och Danmark. Trots att ovannämnda professor Lundstedt i sin utredning
            sy- nes luta åt den uppfattningen, att England icke visat någon
            mera utpräglad sympati för en social hyreslagstiftning än vårt
            land, våga vi dock påstå, att de uppgifter, som föreligga från
            England och som — fastän endast på några rader (sid. 51—52) —
            beröras av herr Lundstedt, tala ett helt annat språk. Den behandling
            som kommit hyreslagstiftningsfrågan till del under de se- naste
            tiderna i England är så märklig, att vi anse, att den bör här
            utförligt refereras.
          </p>
          <pb facs="riksdagen-motions-pdf/data/1924/mot_1924__ak__279/mot_1924__ak__279-003.pdf"/>
          <p>
            Motioner i Andra kammaren, Nr 279. 9
          </p>
          <p>
            Om denna lagstiftning har nämligen en intressant redogörelse
            lämnats av Sveriges socialattaché i London, vilken dels redogör
            för behandlingen av frågan om bostadsproduktionens främjande,
            dels också behandlar frågan om hyres- regleringen och dess avveckling
            samt därmed sammanhängande spörsmål inom hyreslagstiftningens
            område. | I denna sistnämnda fråga skriver socialattachén, herr
            Sjöstrand, på föl- jande sätt:
          </p>
          <p>
            Hyresreglering och bostadsproduktion i England.
          </p>
          <p>
            Inledning. "Under den nu snart tilländalupna sessionen har parlamentet
            haft att behandla flera viktiga lagförslag berörande bostadsfrågan.
            Denna fråga har också kommit att träda i förgrunden av det allmänna
            intresset, närmast av det skäl, att hyresregleringslagen skulle
            upphöra under nästlidna juni och det gällde att fatta ståndpunkt
            till det synnerligen invecklade spörsmålet om kontrollens avveckling.
            I Sociala Meddelanden! har tidigare redogjorts för innehållet
            av det kommittébetänkande, som i februari innevarande år avgavs
            rörande hyreskontrollens avveckling. Majoriteten föreslog, att
            kontrollen suc- cessivt skulle avvecklas under åren 1923—1925,
            börjande med större fastig- heter, och framlade även förslag till
            en del bestämmelser avseende att redan från och med innevarande
            sommar underlätta övergången till en fri hyresmark- nad. De bägge
            arbetarrepresentanterna i kommittén reserverade sig däremot till
            förmån för kontrollens bibehållande till år 1930. Detta spörsmål
            blåstes genast upp till en politisk stridsfråga av första klass.
            Större delen av pressen, däribland även konservativa organ, reagerade
            mot en omedelbar avveckling av hyreskontrollen. En tidning som
            »Pall Mall Gazette&gt; lyckades på mycket kort tid göra parollen
            »Bostäder först, avveckling sedan&gt; till en nära nog allmän lösen.
            Arbetarna ställde sig i denna fråga givetvis på medelklassens
            sida i den kanske icke oberättigade farhågan, att ett fri- givande
            redan nu av större fastigheter skulle föranleda ökad konkurrens
            om mindre. Hurudan stämningen uti landet var visade sig också
            redan mot slutet av februari vid en rad då förrättade fyllnadsval
            till underhuset. Regeringen troddes i allmänhet vara böjd för
            nyssnämnda kommittémajoritets linje, dock så modifierad enligt
            ett senare uttalande av premierministern, att större fastig- heter
            skulle frigivas först 1924 och återstoden följande år. Valmännen
            svarade härpå med att tillfoga regeringspartiet en serie av nederlag,
            vartill man icke på många år kan erinra sig motstycke. Hälsovårdsministern,
            Sir Arthur Griffith-Boscawen, stod under val i den rätt konservativa
            valkretsen Mitcham, men blev slagen av en arbetarkandidat. Följden
            blev att Sir Arthur avgick från sin ministerpost och efterträddes
            av Mr. Neville Chamberlain, ett person- skifte som tillika betecknar
            en nyorientering uti hela bostadspolitiken. Den nye hälsovårdsministern,
            som tidigare gjort sig känd såsom en fram-
          </p>
          <p>
            1 Årg. 1923, sid. 376 ff.
          </p>
          <pb facs="riksdagen-motions-pdf/data/1924/mot_1924__ak__279/mot_1924__ak__279-004.pdf"/>
          <p>
            10 Motioner i Andra kammaren, Nr 279.
          </p>
          <p>
            stående kommunalman uti sin fädernestad Birmingham, satte sig
            redan från början före att kombinera hyresregleringens avveckling
            med en aktiv bostads- politik och att sålunda, så långt sig göra
            lät, efterkomma de från valmännens sida manifesterade önskemålen.
            Härför krävdes emellertid ett omsorgsfullt avvägande av problemets
            olika sidor. Å ena sidan råder ganska allmänt den uppfattningen,
            att en normal bostadsproduktion icke kan komma till stånd, förrän
            hyresmarknaden gjorts fri. Å andra sidan förbjuder det sig självt
            att vid nu rådande bostadsbrist utlämna hyresgästerna åt husägarnas
            monopol- artade maktställning, Ur detta dilemma har Mr. Chamberlain
            sökt skapa en utväg genom att successivt och varsamt lossa på
            hyreskontrollen samt att efter dess upphörande i egentlig mening
            bereda ett extra skydd för hyres- gästerna samtidigt med att stat
            och kommun samverka för åstadkommandet av framför allt sådana
            bostäder, som den privata byggnadsverksamheten icke är villig
            att anskaffa, nämligen bostäder för arbetarklassen. För uppförandet
            av dessa bostäder lämnar staten en årlig subsidie till bestämt
            belopp per hus eller våning att utgå under vissa år. Medlen fördelas
            bland kommunerna att användas för bostadsproduktionens befrämjande
            på sätt i lag angives, varvid förutsättes att bördan delas mellan
            stat och kommun. Därjämte lämnas kom- munerna anvisning å medel
            att annorledes stödja bostadsproduktionen med anlitande av egna
            resurser. I regel tänkas bostäderna uppförda genom enskilda företagare,
            dock så att kommunen själv övertager byggandet, där så befinnes
            mera lämpligt. De nya bestämmelserna om hyresreglering anpassa
            sig härtill såtillvida, att man genom dessa velat bereda all möjlig
            uppmuntran åt den enskilda byggnads- verksamheten. Till en början
            skall här redogöras för den nya hyresreglerings- lag, som antagits
            av parlamentet.! Den nya hyresregleringslagen. Lagen fastställer
            den 24 juni 1925 såsom datum för hyresregleringens avveckling
            i första instans, gällande detta alla fastighetsklasser, som nu
            äro underlagda kontroll. Under ytterligare fem år därefter skall
            emellertid en slags modifierad kontroll äga bestånd. Om under
            sistnämnda tid rättsliga åtgärder vidtagas för avhysning eller
            vräkning av hyresgäst och vederbörande domstol skulle finna dessa
            åtgärder stränga eller betungande (harsh or oppressive) eller
            att hyresgästen därigenom skulle föror- sakas synnerligt betryck
            (exceptional hardship), kan nämligen domstolen vägra samtycke
            till åtgärden eller förordna om uppskov mot villkor, som den finner
            lämpliga föreskriva. Under tiden kan domstolen bestämma, att hyresrätten
            trots verkställd uppsägning skall behandlas såsom ägande fortsatt
            bestånd (sub- sisting tenancy) och den har rätt att avgöra, huruvida
            och i vad mån hyres- ökning kan anses berättigad med hänsyn tagen
            till bostadens beskaffenhet och tillstånd samt hyran för liknande
            bostäder på orten. Dessa bestämmelser skola också äga tillämpning
            i fråga om uthyrning i andra hand. För att lämna domstolarna biträde
            och råd uti dylika hyresfrågor kan hälso- vårdsministern tillsätta
            särskilda nämnder. Dessa kunna också få sig uppdraget
          </p>
          <p>
            ! Lagen utfärdades den 31 juli 1923. -
          </p>
          <pb facs="riksdagen-motions-pdf/data/1924/mot_1924__ak__279/mot_1924__ak__279-005.pdf"/>
          <p>
            Motioner i Andra kanumaren, Nr 279. 11
          </p>
          <p>
            att träffa avgöranden i sådana hyrestvister, som till dem hänskjutas
            av hägge parter. Under den tidsperiod, varom här är fråga, skall
            också gilla, att domstol på ansökan av hyresgäst kan förordna
            om nedsättning i hyran, därest bostaden icke försvarligen underhålles
            och hyresgästen .icke genom försumlighet eller dylikt är vållande
            till dess förfallna skick. Det bör påpekas, att de här nu beskrivna
            stadgandena väckt åtskillig oppo- sition även från dem som eljest
            stött den nya hyreslagen. Man har speciellt opponerat sig mot
            de särskilda nämnderna och befarat, att dessa skola tillvälla
            sig allt för stor makt på hyresmarknaden samt giva upphov till
            tvister och slitningar mellan hyresvärdar och hyresgäster. Över
            huvud har man också ställt sig betänksam mot det osäkerhetstillstånd,
            som befaras skola följa av kontrollens förlängning i modifierad
            form efter 1925. Yrkanden på att all kontroll skulle upphöra vid
            en något längre framskjuten tidpunkt, exempelvis 1928, hava därför
            vunnit ett visst gehör under parlamentsbehandlingen. I lagen stadgas
            också, att parlamentets bägge hus kunna bestämma om den utsträckta
            kontrollperiodens upphörande tidigare än 1930. Jämväl stipuleras
            uttryckligen bägge husens samtycke såsom villkor för förordnande
            om nämnders upprättande. Samtidigt med stadgandena om utsträckt
            kontrollperiod ha i lagen införts åtskilliga bestämmelser, varigenom
            den bestående kontrollen redan nu succes- sivt lättas och övergång
            förberedes till en fri hyresmarknad. Sålunda upptager lagen den
            uti kommittéutlåtandet från februari föreslagna bestämmelsen,
            att bostäder, som bliva lediga under återstående kontrolltid,
            skola undandragas regleringen; detta äger dock icke tillämpning
            vid avhysning på grund av urakt- låten hyresbetalning. Utom det
            att härigenom ett allt större antal bostäder så småningom överföres
            till den fria hyresmarknaden, åsyftar man att undanröja ett alldeles
            speciellt missförhållande, som framkallats av hyresregleringen.
            Det är en mycket vanlig iakttagelse, som man kan göra både i London
            och andra engelska städer, att bostadshus stå tomma, detta i skriande
            motsats till den notoriska bostadsbristen. Orsaken härtill är
            i regel att, om ett hus av en händelse blir ledigt, värden söker
            att få huset sålt i stället för att åter uthyra det till lagligen
            fastställd hyra med tryggad rätt för den nye hyresgästen att där
            kvarbo, och att han därför på spekulation innehåller huset. Ett
            så gott som undantagslöst villkor för att ett bostadshus skall
            kunna säljas är också, att det fritt kan disponeras av köparen
            (vacant possession). Med de höga priser, som på senare tid kunnat
            erhållas vid fastighetsförsäljningar, har denna spekulation tagit
            en mycket stor omfattning och det uppgives, att i hela landet
            minst 75,000 bostadshus skulle stå lediga av här nämnd anledning.
            Genom att ledigblivna hus frigivas från kontroll hoppas man nu,
            att ägaren skall finna med sin fördel förenligt att strax uthyra
            dem på nytt, låt vara till högre hyra än den lagbestämda eller
            endast på kort tid, till dess försäljning hinner ske. Härigenom
            skulle alltså ett icke oväsentligt antal lägenheter tillföras
            hyresmarknaden. Andra förslag att undanröja här berörda missförhållande
            hava också framställts, exempelvis att kommunen skulle bemyndigas
            tvångsvis
          </p>
          <pb facs="riksdagen-motions-pdf/data/1924/mot_1924__ak__279/mot_1924__ak__279-006.pdf"/>
          <p>
            12 Motioner i Andra kammaren, Nr 279.
          </p>
          <p>
            förhyra lägenheter, som stått lediga under tre månaders tid.
            Sistnämnda an- ordning, som en tid varit gällande i Skottland,
            har dock icke tillvunnit sig parlamentets bifall. Den nya lagen
            upptager vidare den av kommittén föreslagna bestämmelsen, att
            avtal sträckande sig in på tiden efter kontrollens avskaffande
            redan dess- förinnan kunna träffas om annan än lagbestämd hyra.
            Härmed avser man givetvis att jämna övergången till det nya läge,
            som inträder vid kontrollens avskaffande, och undvika en massuppsägning
            av kontrakt till denna tid. I regel torde man tänka sig, att hyresgästen
            genom att binda sig vid en något högre hyra än den lagbestämda
            tryggar sig mot uppsägning vid en tidpunkt, som i varje fall måste
            väntas bliva synnerligen kritisk för hyresmarknaden. Den uppfattningen
            torde också råda, att hyresnivån i äldre fastigheter bör regleras
            uppåt för att komma i jämviktsläge med de hyror, som av ekonomiska
            skäl måste betingas för nybyggda lägenheter. Lagen innehåller
            också, i huvudsaklig överensstämmelse med kommitténs yrkanden,
            en del stadganden, som bereda husägarna ökade möjligheter att
            taga av dem uthyrda hus och lägenheter i besittning för särskilda
            ändamål. Sålunda kan en husägare återtaga uthyrd lägenhet icke
            blott, såsom tidigare, för egen eller hos honom boendes eller
            anställdas räkning, utan även för att bereda bostad åt vuxna barn
            och detta (då fråga är om bostad åt husägaren själv eller åt hans
            vuxna barn) i regel utan att behöva anskaffa annan likvärdig bostad
            åt hyresgästen. Likaså kunna uthyrda lägenheter återtagas, icke
            blott, såsom förr, av myndigheter och offentliga korporationer,
            utan över huvud då så er- fordras i det allmännas intresse. Härvid
            kräves dock allt fortfarande, att hyresgästen skall beredas annan
            bostad, som i fråga om hyra, beskaffenhet och belägenhet kan anses
            lämplig och som är underkastad hyreslagen eller erbjuder liknande
            trygghet. Mycken strid har stått om en av regeringen föreslagen
            bestämmelse om rätt för husägare att återtaga uthyrd lägenhet
            för att bereda bostad åt person, som han ämnar anställa. Det befarades,
            att härav skulle göras illojalt bruk för att vräka misshagliga
            hyresgäster under förevändning att avtal skulle träffas om arbetsanställning
            för den nye hyresgästen. Den nu antagna lagen tillerkänner husägaren
            rätt varom här är fråga, förutsatt avtal om anställning på hel
            tid verkligen träffats och att bostaden ingår i de avtalade förmånerna.
            Såsom skydd mot en husägares godtyckliga utövande av den rätt,
            varom här är fråga, ha också i lagen införts mera vidsträckta
            straffbestämmelser mot åt- komst genom oriktiga eller vilseledande
            uppgifter. Såsom nya grunder för hyresgästs skiljande från en
            lägenhet stipulerar lagen också det förhållandet, att hela lägenheten
            uthyrts i andra hand utan värdens samtycke eller att, om försäljning
            av rusdrycker är tillåten i lägenheten, denna rättighet icke handhafts
            på ett tillfredsställande sätt. Det har i en föregående rapport
            framhållits, ! att enligt tidigare gällande lag
          </p>
          <p>
            ' Soc. Medd. årg. 1923. sid. 377.
          </p>
          <pb facs="riksdagen-motions-pdf/data/1924/mot_1924__ak__279/mot_1924__ak__279-007.pdf"/>
          <p>
            Motioner i Andra kammaren, Nr 279. 13
          </p>
          <p>
            hyresgäst kunnat av domstol medgivas nedsättning i hyresbeloppet,
            om han medelst intyg av hälsovårdsmyndighet styrkt, att lägenheten
            icke befunnit sig i beboeligt skick eller eljest i nöjaktigt stånd,
            men att detta stadgande i prakti- ken icke torde ha erhållit någon
            större betydelse. Den nya lagen innehåller ett stadgande med samma
            syfte, men avsett att bliva mera effektivt. Så snart en hyresgäst
            erhållit intyg från hälsovårdsmyndigheten, att lägenheten icke
            befinner sig i nöjaktigt stånd, kan han nu endast genom att delgiva
            värden intyget befria sig från krav på så stor del av hyran, som
            överstiger det före kriget utgående beloppet, intill dess de nödiga
            reparationerna utförts. Från arbetarhåll hava under parlamentsbehandlingen
            gjorts yrkanden på att den i lag medgivna hyresökningslatituden
            skulle nedsättas. Såsom motiv här- för har i synnerhet framförts,
            att den hyresvärden åliggande reparationsskyldig- heten, vars
            fullgörande är en förutsättning för större delen av den medgivna
            hyresökningen, i regel icke vederbörligen iakttagits. Genom nyss
            anförda, i den nya lagen införda bestämmelse har man velat undanröja
            grunden för dessa klagomål. Samtidigt har man ansett sig kunna
            i lag medgiva ytterligare hyresökning för visst fall. Om en del
            av lägenheten uthyrts i andra hand, medgives för denna del 10
            procent hyresökning, tillkommande detta hyres- gästen, medan värden
            tillåtes öka hyran för hela lägenheten med 5 procent. Denna bestämmelse
            riktar sig uppenbarligen mot de stora vinster, som anses ha skördats
            av hyresgäster genom uthyrning i andra hand. Även andra former
            av hyresocker har man sökt drabba genom nya bestäm- melser. Synnerligen
            vanligt är det, att för lägenhets upplåtande fordras över- tagande
            av allehanda, ofta tämligen värdelösa inventarier. Det stadgas
            nu, att, då inköp av möbler eller andra föremål fordras såsom
            villkor för hyres- kontrakt, priset härå skall, då så kräves av
            hyresgästen, skriftligen uppgivas och att, om det fordrade priset
            överstiger ett skäligt värde, det överskjutande beloppet skall
            betraktas såsom sådan provision, varemot redan finnas straff-
            bestämmelser. Vanligt har också varit, att lägenheter uthyrts
            såsom möblerade eller med tillhörande tjänstepersonal och därigenom
            undandragits hyresregle- ring, oaktat värdet av sådana förmåner
            varit skäligen problematiskt. Den nya lagen stadgar, att den del
            av det fordrade hyresbeloppet, som kan skäligen anses utgöra vederlag
            för de särskilda förmånerna med hänsyn tagen till deras värde
            för hyresgästen, måste utgöra en väsentlig del av hela hyran för
            att lägenheten skall vara undandragen hyresreglering. Det återstår
            att se, om dessa bestämmelser skola vara mera effektiva än de
            tidigare för stävjande av det hyresocker, som otvivelaktigt förekommer
            i mycket stor utsträckning. Arbetarpartiet har under hela parlamentsbehandlingen
            motsatt sig den nya lagen. Vid den andra läsningen beskrevs den
            av Sidney Webb såsom en an- ordning för kontrollens avveckling
            och icke för dess fortsättande. Lagen öpp- nade åtta olika möjligheter
            för en husägare att befria sig från kontroll och »en hyresgäst
            kunde aldrig känna sig trygg så länge han riskerade att fastna
            på någon av spikarna uti den åttaspikade harv, som hälsovårdsministern
            äm- nar draga över området för kontroll.&gt; Han tvivlade absolut
            på att den produk-
          </p>
          <pb facs="riksdagen-motions-pdf/data/1924/mot_1924__ak__279/mot_1924__ak__279-008.pdf"/>
          <p>
            14 Motioner i Andra kammaren, Nr 279.
          </p>
          <p>
            tion av nya bostäder, som förutsattes för kontrollens upphörande
            år 1925, skulle komma till stånd i avsedd omfattning. Det torde
            också stå ganska klart, att bostadsbristen icke skall kunna avhjälpas
            till sagda tid, och be- stämmelserna om modifierad kontroll under
            fem år därefter visa tydligt nog, att man haft detta förhållande
            i sikte vid lagens utarbetande. Om det sätt, varpå enligt lagen
            denna fortsatta kontroll skulle utövas, råda emellertid på olika
            håll delade meningar och det får icke anses alldeles säkert, att
            vad lagen härutinnan stadgar kommer att bestå i oförändrad form.
            Sådan lagen framgått ur parlamentsbehandlingen erbjuder den på
            långt när icke så stora möjligheter för en husägare att frigöra
            sig från kontroll som i regeringens proposition. Flera inskränkande
            tillägg hava gjorts, bland vilka här särskilt må erinras om att
            vid avhysning på grund av uraktlåten hyres- betalning lägenheten
            icke undandrages kontroll och att för beredande av bostad åt nyanställd
            person en hyresvärd kan fritt förfoga över uthyrd lägenhet en-
            dast i det fall, att avtal om anställning på hel tid verkligen
            träffats och bo- staden ingår i de avtalade förmånerna. Bestämmelsen
            om att i vissa fall för avhysning av hyresgäst fordras, att annan
            likvärdig bostad skall beredas denne, hade i propositionen givits
            en skäligen vag avfattning, som torde ha erbjudit föga effektivt
            skydd för den avhyste, men har i lagen erhållit en för hyres-
            gästen betydligt förmånligare lydelse. Tillämpligheten av detta
            stadgande har också gjorts mycket vidsträcktare än i propositionen,
            och exempelvis skall villkoret om beredande av annan bostad alltid
            gälla, då uthyrd lägenhet tages i besittning för hos husägaren
            boendes eller anställdas räkning. De förut om- nämnda nya straffbestämmelserna
            mot återtagande av uthyrd lägenhet med hjälp av oriktiga eller
            vilseledande uppgifter hava också tillagts under parla- mentsbehandlingen.
            Allt detta gör, att hyresmarknaden tillsvidare alltjämt kommer
            att vara underställd en ganska stark bundenhet och att någorlunda
            normala förhållanden icke kunna väntas inträda förrän år 1925,
            om ens då. Detta gäller även i ett annat, här förut icke berört
            avseende. Som bekant innefattar den engelska hyresregleringslagen
            såsom ett komplement även skydd mot förhöjning av inteckningsränta
            och uppsägning av hypotek. I propositionen föreslogs, att uppsägning
            av inteckning skulle kunna ske, icke blott, såsom tidigare, då
            in- teckningssäkerhetens värde allvarligt minskats eller eljest
            satts på spel, utan jämväl då hypoteket behövde omedelbart realiseras
            i och för stärbhusutredning och i dylika fall. På grund av framställningar
            från fastighetsägarhåll har emellertid denna föreslagna lättnad
            uti inteckningskontrollen fått förfalla. Tvärt- om har stadgats,
            att under den utsträckta kontrollperioden om fem år efter den
            24 juni 1923 domstol kan i ömmande fall förhindra uppsägning av
            hypotek beträffande hus, som äro underkastade fortsatt hyreskontroll.
          </p>
          <p>
            Vad man i denna redogörelse särskilt fäster sig vid är den omständigheten,
            att de skäl, som från husägarhåll ständigt och jämt föras fram
            och som även i viss mån godkänts av professor Lundstedt, nämligen,
            att en normal bostads-
          </p>
          <pb facs="riksdagen-motions-pdf/data/1924/mot_1924__ak__279/mot_1924__ak__279-009.pdf"/>
          <p>
            Motioner i Andra kanmmaren, Nr 279. 15
          </p>
          <p>
            produktion förhindras av en restriktiv lagstiftning inom hyreslagstiftningens
            om- råde, dessa skäl ha också i England förts fram med mycken
            styrka. Men i England ha en del borgerliga vänsterelement inom
            den lagstiftande församlingen ej 2 någon högre grad böjt siy för
            dessa argument, vilket lett till, att England nu har en hyreslagstiftning
            till skydd för hyresgästerna och gällande ända fram till 1930.
            Någonting liknande föreligger även i Danmark, där man fattat beslut
            om att hyresregleringslagen skall bestå till den 1 maj 1925 (i
            Köpenhamn till den 1 maj 1926), varvid den dock skall äga gällande
            kraft endast i samhällen, där bostadsbrist existerar. Vad som
            här anförts, såväl rörande förhållandena i vårt land som rörande
            lagstiftningen i vissa utländska stater, giver ett tydligt bevis
            för den uppfatt- ningen, att det klokaste och riktigaste hade
            varit, om riksdagen förra året hade prolongerat hyresregleringslagen
            att gälla för sådana samhällen, där bostadsbrist bevisligen förelåg
            — ett yrkande i dylik riktning förelåg, som bekant, vid riksdagen.
            Från denna utgångspunkt skulle det följdriktigaste vara att framställa
            ett yrkande om beslut om införande av en hyresregleringslag, att
            gälla för sist- nämnda samhällen och syftande till att reglera
            ned hyrorna till den punkt, där de stodo före den höjning, som
            åstadkoms i samband med hyresreglerings- lagens upphävande. (I
            England har hyresgästorganisationerna enligt professor Lundstedts
            upplysning gått in för den uppfattningen, »att hyresregleringens
            skälighetsprinciper borde erhålla permanent karaktär».) Ett sådant
            nedreg- lerande skulle också vara synnerligen motiverat, då man
            erinrar sig, att det en gång fälldes yttranden t. o. m. från husägarehåll,
            innehållande, att husågare i allmänhet genom de hyresförhöjningar,
            som medgåvos under hyresregleringslagens sista år, erhållit skälig
            betalning, vadan de hyresförhöjningar, som sedan till- kommit,
            i allmänhet måste anses som fullständigt omotiverade och endast
            föranledda av vinst- och spekulationsintressen. Ett beslut i dylik
            riktning förutsätter emellertid utarbetande av lagtext m. m.,
            vilket knappast torde vara möjligt åstadkomma inom motionstidens
            utgång, varförutom någon möjlighet ej heller torde finnas att
            nu vinna majoritet för ett dylikt beslut. Vad man däremot kan
            förvänta är, att Kungl. Maj:t fortast möjligt för riks- dagen
            framlägger ett förslag och riksdagen godkänner detta och att detta
            för- slag innebär en socialt betonad ändring av allmänna hyreslagen
            (lagen om nyttjanderätt av fast egendom) eller också att den nu
            gällande vid 1923 års riksdag antagna lagen med vissa bestämmelser
            rörande hyra kompletteras och ändras så, att bestämmelser till
            skydd för hyresgästerna i första hand åstad- kommas i följande
            avseenden nämligen: 1) optionsrätt för hyresgäst med vissa undantag
            (riksdagen har i viss mån redan uttalat sig för en dylik lagstiftning).
            Inom jordarrendelagstiftningens område bryter sig en motsvarande
            uppfattning även fram, att jordbrukaren, som en viss tid arrenderat
            en jordegendom, bör skyddas mot uppsägning och
          </p>
          <pb facs="riksdagen-motions-pdf/data/1924/mot_1924__ak__279/mot_1924__ak__279-010.pdf"/>
          <p>
            16 Motioner i Andra kammaren, Nr 279.
          </p>
          <p>
            bortdrivande. Det är kravet på att hemmen böra skyddas, som ligger
            bakom yrkandet på lagstiftning, både i ena och andra fallet, 2)
            ett bättre tillgodoseende av hyresgästens krav på att lägenhet
            hålles i gott skick, rätt för hyresgäst att efter viss prövning
            genom nämnd o. d. själv repa- rera lägenhet och avdraga det för
            reparationen utlagda beloppet vid hyrans betalande, ävensom rätt
            att efter prövning erhålla en viss hyresreglering nedåt med hänsyn
            till en lägenhets sämre beskaffenhet eller vid dåligt underhåll
            av en lägenhet, 3) införande av normalkontrakt, vilket skulle
            innebära, att lagstiftningen fast- ställer vissa normalkontrakt
            eller angiver grunder för vilka kontraktspunkter en hyresvärd
            skulle ha rätt uppföra å ett kontrakt (härvidlag skulle även kunna
            stadgas något närmare om vad hyresgästen har skyldighet att tåla
            utan ersättning, då det gäller intrång i lägenhet vid reparation
            m. m. Det har från flere håll inrapporterats, att nu gällande
            kontraktsbestämmelser ofta uttolkats så vitt, att det resulterar
            uti hyresgästens avstängande från större del av lägenheten, utan
            att någon ersättning härför erhålles). Samtliga de här ifrågavarande
            åtgärderna jämte en del övriga, som kunna ifrågasättas, förutsätta
            emellertid utformande av lagtext, och det torde därför ej vara
            möjligt framföra dessa spörsmål på annat sätt, än att det här
            fram- föres det kravet, att Kungl. Maj:t fortast utarbetar i lagform
            och förelägger riksdagen till antagande ett förslag i huvudsaklig
            överensstämmelse med ovan- stående riktlinjer. Men det finns en
            annan punkt, där riksdagen redan nu skulle kunna åstad- komma
            en lagändring, som säkerligen skulle vara synnerligen väl moti-
            verad, på samma gång som den skulle innebära ett ej föraktligt
            skydd för hyresgästerna mot prisuppskörtning. Detta skulle ske,
            om 8 10 i nu gällande lag med vissa bestämmelser om hyra ändrades
            i huvudsaklig överensstämmelse med vad som ifrågasattes vid 1923
            års riksdag i motion nr 210 av undertecknade Hage och Sjöström.
            I nämnda motion påpekas bl. a. att den paragraf mot hyresocker
            ($ 10), som förekommer i nämnda lag, utformats på ett sådant sätt,
            att den full- ständigt saknar all betydelse, varvid påpekades,
            att t. o. m. en höjning av en butikshyra från 2,000 till 6,000
            kronor ej kunde av domstol fällas som hyres- ocker. I denna fråga
            erinrades i ovan nämnda motion om att en av orsakerna till att
            paragrafen utformats på ett så försiktigt sätt var den, att man
            följt samma principer, som en gång lades till grund för de allmänna
            prisocker- bestämmelserna. Därefter anföres i motionen om denna
            sak följande: »Nu föreslås emellertid i den kungl. propositionen,
            att stadgandet om hyres- ocker skall utformas efter samma, visserligen
            beprövade, men till knappast någon effekt ledande grunder. Orsaken
            härtill torde väl i någon mån vara den, — vilken även framgår
            av ett yttrande i den kungl. propositionen — att man, där den
            tekniskt juridiska sakkunskapen finnes, anser, att en strafflag-
            stiftning av denna art överhuvud taget går mot svensk rättsuppfattning,
            i
          </p>
          <pb facs="riksdagen-motions-pdf/data/1924/mot_1924__ak__279/mot_1924__ak__279-011.pdf"/>
          <p>
            Motioner i Andra kammaren, Nr 279. 17
          </p>
          <p>
            synnerhet om den utformas så, att under ocker även kunna inbegripas
            fall, som endast ligga något över den prisnivå, som kan anses
            vara den skäliga. Mot detta resonemang kan emellertid med fog
            invändas, att den här före- slagna lagstiftningen är avsedd att
            utgöra en övergångslagstiftning, liggande mellan hyresregleringslagens
            kristidsbestämmelser och en lagstiftning med full- ständigt fri
            hyresmarknad, avpassad för normala förhållanden. Den föreslagna
            lagen är alltså i viss mån en kristidslag, som bland annat måste
            taga hänsyn till att densamma skall ha till uppgift att verka
            under en situation, då hyres- värden i stor utsträckning torde
            ha möjligheter att kunna utnyttja den makt- ställning, som stor
            efterfrågan på och liten tillgång till bostäder måste med- föra,
            till att utkräva onormalt hög hyra. Lägges härtill, att en sådan
            höjning av hyran i stor utsträckning kan komma att träffa arbetslösa
            och personer, som fått och alltjämt få sina löner reducerade,
            samt att nämnda höjning — som under nämnda förutsättningar inställer
            sig lika säkert som hyresförhöj- ningen infann sig, då butikerna
            undandrogos hyresreglering — måste verka i riktning mot en höjning
            av den allmänna prisnivån, som man från flera olika utgångspunkter
            måste anse synnerligen ovälkommen, då måste de sociala, nationalekonomiska
            och statsfinansiella synpunkter, som kunna anföras för att söka
            förhindra hyresförhöjningar, vara så starka, att de måste tillmätas
            en större betydelse än de betänkligheter, som här ovan från juridiskt
            sakkunnigt håll framförts, i synnerhet som under kristidsförhållanden
            skapats, säkerligen alltid komma att skapas och måste skapas lagar,
            uppbyggda på andra prin- ciper än de, som gälla för normala tidsförhållanden.
            En sådan uppfattning har även fått göra sig gällande i Finland,
            där man visserligen upphävt hyresregleringslagen, men där man
            ganska snart konsta- terade uppkomsten av rent förtvivlade förhållanden
            i bostadshänseende på grund av detta upphävande. Man införde därför
            en lag om fordrande av oskä- liga hyror, vars ordalydelse framgår
            av här närslutna bilaga. Denna pris- ockerlag, som torde ha genomförts
            genom samarbete mellan arbetarpartierna och ett borgerligt parti,
            Finlands bondeförbundare — agrarerna — är av en helt annan innebörd
            än den lag, som nu förelägges till antagande i den svenska riksdagen.
            Den finska lagens innebörd är nämligen, som synes, att varje höjning
            av hyran, som går över den hyresnivå, vilken kan anses skälig,
            ådrager hyresvärden straff. Det torde ej finnas någon möjlighet
            att inom den svenska riksdagen åstad- komma majoritet för en så
            radikal lagstiftning som den som antagits av Fin- lands riksförsamling.
            Men med hänsyn därtill, att bostads- och hyresförhål- landen ej
            så synnerligen mycket torde skilja sig från varandra i de bägge
            länderna, torde det ej kunna anses förmätet, om ett yrkande här
            framställes om någon ändring av det framlagda lagförslaget, så
            att det kommer att i någon mån ansluta sig till de principer,
            som lagts till grund för den finska lagen. Det bör då först kunna
            tagas fasta på den omständigheten, att den finska
          </p>
          <p>
            Bihang till riksdagens protokoll 1924. 4 saml. 56 häft. (Nr 278—282.)
            2
          </p>
          <pb facs="riksdagen-motions-pdf/data/1924/mot_1924__ak__279/mot_1924__ak__279-012.pdf"/>
          <p>
            18 Motioner i Andra kammaren, Nr 279.
          </p>
          <p>
            lagen vid prövandet av frågan om hyrans skälighet utgår från
            att för respek- tive orter skall med hänsyn till lägenhets beskaffenhet,
            läge m. m. fastställas vissa normalpriser. En sådan utgångspunkt
            för bedömande av hyrans skälighet måste vara av en helt annan
            effekt än då man i det svenska lagförslaget säger, att vederlaget
            för en uthyrd lägenhet skall vara så högt, för att det skall betraktas
            som ocker, att till och med uthyraren insett eller bort inse,
            att det var uppenbart oskäligt. Här kan man med avseende på detta
            stadgande anmärka, att uthyraren är ju själv part i målet, vadan
            hans omdöme knappast bör tillerkännas något vitsord. Hans omdöme
            måste naturligtvis alltid taga intryck av att han som försäljare
            strävar efter att få största möjliga betalning, och från dessa
            ut- gångspunkter torde man kunna säga, att den punkt å prisskalan,
            där han inser eller borde ha insett, att prisocker föreligger,
            måste komma att ligga mycket långt upp. Vissårligen har den nu
            gällande ockerlagstiftningen utformats efter ovan nämnda direktiv,
            men torde detta icke vara något skäl för att i fort- sättningen
            vidbliva detsamma. Däremot skulle man kunna tänka sig en anpassning
            i viss mån av den finska lagen i modifierad form på svenska förhållanden.
            I den kungl. propo- sitionen nämnes, att hyresnämndens ordförande
            eller annan person eiler per- soner lämpligen böra behålla en
            viss befattning med hyreslagstiftningsfrågor. Vi våga därför här
            framföra den uppfattningen, att nämnda förtroendemans eller förtroendemäns
            omdöme i allmänhet bör kunna vara en utgångspunkt vid bedömandet
            av frågan om vad som kan vara skälig och oskälig hyra för en viss
            lägenhet på en viss plats. Å platser återigen, där ingen hyresregle-
            ringslag tillämpas, torde för övrigt frågan om hyresocker mera
            sällan före- komma, men kan givetvis frågan om vad som kan anses
            som skälig hyra där avgöras på annat sätt. Med hänvisning till
            ovanstående motivering hemställa vi alltså om en ändring av lagtexten
            i ovan antydd riktning samt att ordet 'uppenbart framför oskälig
            borttages. Ävenså anse vi, att bötesbeloppsgränsen blivit satt
            alltför långt ner, då den satts till det låga minimibeloppet av
            25 kronor. Ett sättande av minimigränsen åtminstone till 100 kronor,
            som är stadgat för vissa bestäm- melser mot den nu gällande byrenaglödngderen,
            torde kunna vara väl be- fogat.» Det är otvivelaktigt, att den
            nuvarande situationen med bostadsbrist och därmed följande möjligheter
            för hyresvärdar att avpressa hyresgästerna orim- liga hyror, är
            sådan, att den motiverar tillkomsten av en lagändring i över-
            ensstämmelse med ovan nämnda yrkande, som, om det bifölles, skulle
            åtminstone i någon mån utgöra ett skydd för hyresgästerna mot
            sådana husägare, som avtvingade hyresgäster mer än skäliga hyror.
            En lagändring i överensstämmelse med ovanstående skulle även giva
            möjlighet för domstolarna att domfälla tagande av hyror, som kunde
            anses oskäliga. Tillvaron av en dylik lagbestäm- melse skulle
            också säkerligen ha en viss betydelse på det sättet, att den kunde
            avskräcka från hyresocker.
          </p>
          <pb facs="riksdagen-motions-pdf/data/1924/mot_1924__ak__279/mot_1924__ak__279-013.pdf"/>
          <p>
            Motioner i Andra kammaren, Nr 279. 19
          </p>
          <p>
            Med hänvisning till ovanstående och under uttalande av den meningen,
            att näst sista stycket i 8 10 helst även bör borttagas, hemställes
            alltså,
          </p>
          <p>
            att riksdagen, under uttalande av den förväntan, att ett utarbetat
            förslag till omändring av hyreslagstiftning i ovan antydd riktning
            fortast möjligt förelägges riksdagen, måtte för sin del besluta,
            att $ 10 i den av 1923 års riks- dag antagna »Lag med vissa bestämmelser
            rörande hyra» skall hava följande ändrade lydelse: Den — — — vederlag,
            av vad slag det vara må, som med hänsyn till ej mindre lägenhetens
            beskaffenhet och det allmänna läget på bostadsmarknaden än även
            omkost- naderna för fastigheten och förhållandena i övrigt är
            att anse som oskäligt, straffas med böter fr. o. m. 100 t. o.
            m. 10,000 kronor eller med fängelse i högst ett år. Såsom uthyrning
            — — — tillgång till lägenhet. Fälles någon — — — avtalat vederlag.
          </p>
          <p>
            Stockholm den 21 januari 1924.
          </p>
          <p>
            Ernst Hage. Carl Lovén. Julius Hedvall. 0. W. Lövgren. Ivar Vennerström.
            Algot Sjöström. C. V. O. Höglund. Nelly Thiiring. Carl Knutsson.
            Emil Olovson, Adolv Olsson,
          </p>
          <p>
            Västerås. Gävle.
          </p>
        </div>
      </div>
    </body>
  </text>
</TEI>
