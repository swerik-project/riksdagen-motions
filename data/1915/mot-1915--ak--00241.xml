<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1915--ak--00241">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1915/mot_1915__ak__241/mot_1915__ak__241-001.pdf"/>
      <div xml:id="i-5UDmyPMMVJ8pMMVKUujwXK" type="motHeader">
        <div xml:id="i-JdCLUs2maFoTpfV6n3yvPm" type="motTitle"/>
        <div xml:id="i-N3uoWvNgDVsShjMLtrdFCV" type="motSubmissionInfo"/>
      </div>
      <div xml:id="i-YCHrm1c5p32HWb17Ywwyjb" type="motBody">
        <div xml:id="i-NJ4BJ1v83Va2d9awrjN4gG">
          <p xml:id="i-DQPkPQKMKD5TnKnkxgELUj">
            Motioner i Andra kammaren, Nr 241. 9
          </p>
          <p xml:id="i-G5e46GyvLMzcZ8JPAG8Tqr">
            Nr 241.
          </p>
          <p xml:id="i-Qw1fb5M86TmiiGdfkDoDdd" type="titleString">
            Av herr Palmstierna, i anledning av Kungl. Maj:ts proposition,
            nr 184, med förslag till lag om talan i viss ordning angående
            rätt till strömfall.
          </p>
          <p xml:id="i-A8cmdu9EUUVBzWQDX5q2VS">
            Det har väckt åtskillig förvåning att regeringen funnit angeläget
            att med Kungl. Maj:ts proposition nr 184 förelägga riksdagen spillrorna
            av det lagförslag om särskild prövning av strandägares rätt till
            strömfall eller annat område i rinnande vatten invid stranden,
            som av lagrådet ur juridiska synpunkter så ingående och skarpt
            kritiserats att ytterst ringa del av densamma kunnat av justitieministern
            vidhållas. Det om- arbetade lagförslaget föreligger nu i ett stympat
            och beskuret skick och syftet med den ursprungliga framställningen
            kan näppeligen vinnas därmed. Detta syfte var givetvis att genom
            ett preklusionsförfarande, och begränsning till viss tid för kronans
            rätt att föra talan rörande bättre rätt till vattenfall få ett
            snabbt slut på vattenfallsprocesserna, oavsett om kronan kunde
            hinna med att inom stadgad tid förskaffa sig det bevismaterial,
            som erfordras för upptagande av rättegång, eller ej. Genom lagrådets
            synnerligen befogade erinringar häremot har lagförslaget nu krympt
            ihop till en lag om talan i viss ordning angående rätt till strömfall,
            i vilken endast föreskrives att strandägare må begära domstols
            prövning för att erhålla visshet om kronan har giltiga anspråk
            på ström- fallet i fråga. Någon tids begränsning, efter vilken
            kronan förlorar sin talan, är ej upptagen i det nya förslaget.
            Detta är givetvis för kronan en väsentlig fördel. Kronan lämnas
            rådrum att förebringa all den bevis- ning, som kan stå till buds.
            Någon begränsning av processandet till några få år vinnes emellertid
            alls icke med den föreliggande Proposi- tionen. Det må nu synas,
            att denna så förlorat sin ursprungliga karaktär och erhållit så
            ringa betydelse, att den kunde utan vidare godtagas, Bihang till
            riksdagens protokoll 1915. 4 saml. 120 häft. (Nr 239—241.) 2
          </p>
          <pb facs="riksdagen-motions-pdf/data/1915/mot_1915__ak__241/mot_1915__ak__241-002.pdf"/>
          <p xml:id="i-JxXEuU5hUi5d2gcqYvbNc2">
            10 Motioner i Andra kammaren, Nr 241.
          </p>
          <p xml:id="i-BucD6CxPUGJBvbBNq3Zsjc">
            men vid närmare eftersinnande finner man att åtskilliga betänkligheter
            dock vidlåda densamma. Redan i lagrådets yttranden frambhålles
            att något föregripande av lagstiftningsarbetet på detta område
            icke bör ske. Det är likväl ytterst sannolikt att detta kan äga
            rum även med det framlagda förslaget. En viss meningsmotsättning
            i fråga om den rätt till strömfall, som i oskiftat vatten skall
            tillkomma byalag och strand- ägare, har nämligen yppat sig mellan
            lagberedningen och domstolarna. Medan den förra i sitt förslag
            till ny jordabalk ställt sig på den stånd- punkten att strömfallet
            i omnämnda fall bör anses tillkomma byalaget, har högsta domstolen
            tilldömt strandägaren detsamma. För den händelse ett massprocessande
            nu skulle igångsättas, komme domstolarna med all sannolikhet att
            företräda strandägareståndpunkten och undan för undan tilldöma
            markägaren invid vatten äganderätt till omtvistade strömfall och
            detta innan lagstiftarna avgivit sitt votum. Frågan skulle således
            i stor utsträckning bli avgjord, innan lagstiftningen fått tillfälle
            att besluta. Detta kan givetvis icke vara lämpligt. Först torde
            principfrågan böra lösas, innan domstolarna avdöma vad som i det
            särskilda fallet skall anses vara gällande rätt. Det bör tillika
            erinras om att den åt nuvarande statsrådet Westman överlämnade
            utredningen rörande regalrätten ännu icke hunnit bli färdig, men
            den torde utan tvivel bliva av betydelse för bedömande av före-
            liggande spörsmål om kronans rätt till strömfall. Att utan kännedom
            om densamma påskynda avdömandet av rättsfrågor, som beröra denna
            utredning kan därför icke befinnas riktigt. I själva verket har
            man icke heller någon säkerhet för att endast produktionen gagnas
            för den händelse lagen godtages. Rätten att föra talan begränsas
            nämligen icke till den, som bygger i vattnet eller visar
          </p>
          <p xml:id="i-EdfbqS67fBdXZPyMaj8rF3">
            uppenbar avsikt att göra detta — han har t. ex. ingått avtal
            med vattenfallsstyrelsen på de grunder, som angivas i kungl. propositionen
            ar 173 — utan varje strandägare må instämma kronan till domstol
            för
          </p>
          <p xml:id="i-PU2e2L3AqvAvnneUUBTB4Q">
            avgörande om vem äganderätten tillkommer. Även den, som t. ex.
            på spekulation förvärvat sig stranden i tanke att därigenom förtjäna
            på värdestegring hos vattenkraften eller först om ett par årtionden
            kan förväntas utbygga fallet, skulle ha rätt till att få sin tvist
            med kronan omedelbart avgjord. Hade propositionen begränsats att
            gälla endast för dem, vilka äro produktivt nyttiga, skulle mindre
            betänkligheter råda. Ett annat, ett praktiskt skäl, för propositionens
            avstyrkande är att kammarkollegium för närvarande icke besitter
            tillräckliga arbets- krafter för att möta de utredningskrav, som
            kunna uppstå för den händelse avsikten med lagen skall vinnas.
            Denna synpunkt framhölls
          </p>
          <pb facs="riksdagen-motions-pdf/data/1915/mot_1915__ak__241/mot_1915__ak__241-003.pdf"/>
          <p xml:id="i-K6LEALjLLL2beL65goTKBq">
            Motioner i Andra kammaren, Nr 241. 1
          </p>
          <p xml:id="i-NyBfUFMQmiGLPvWGtB8ptB">
            i annat sammanhang, nämligen under debatten om den tjuguåriga
            häv- den i första kammaren år 1912 av herr Trygger, som, när tanken
            på preklusionsförfarandet först uppkom, uttalade samma betänksamhet.
            Väl kan det invändas att arbetskrafterna lätt kunna ökas, men
            detta kommer i så fall att ske på bekostnad av utredningsarbetets
            enhetlighet. Man kan i övrigt ifrågasätta, om den kungl. propositionen
            fyller något verkligt behov. Inom kammarkollegium pågår ju för
            närvarande en systematisk utredning angående kronans rättsanspråk
            och resp. vattenfall ordnas efter typ och i grupper, varigenom
            dom rörande ett fall kommer att beröra en hel serie andra. Vattenfallsprocessernas
            av- veckling på fullt normalt sätt pågår således och denna avveckling
            skulle icke gagnas, om den kungl. propositionen bifölles. För
            en strandägare torde det dessutom icke vara någon svårighet att
            hos kungl. kammar- kollegium förskaffa sig kännedom om den typ
            av vattenfall, hans eget anses tillhöra. Det bör också påpekas
            att den uppfattningen år 1912 gjorde sig gällande inom riksdagen
            att en strandägare redan nu utan att därigenom förlora sin hemulsrätt
            kan instämma kronan för avgörande av tvist om bättre rätt till
            strömfall. År denna åsikt, såsom det vill synas, riktig, framstår
            den kungl. propositionen än mer ändamålslös. Slutligen bör det
            framhållas att därest Kungl. Maj:ts proposition nr 173 av riksdagen
            i det väsentliga bifalles och ett verksamt undan- röjande av processfallens
            utbyggande således kommer till stånd, vinnes det huvudsakliga,
            nämligen att vattenkraftsproduktionen oavbrutet fortgår, utan
            att rättvisans behöriga gång störes. På grund av det anförda hemställes,
          </p>
          <p xml:id="i-Cdu84tECfsKFUU9yBnJemR">
            att Kungl. Maj:ts proposition nr 184 icke måtte av riksdagen
            bifallas.
          </p>
          <p xml:id="i-MTv7dBP1NMgDPvHBi8C4mU" type="date">
            Stockholm den 3 maj 1915.
          </p>
          <div xml:id="i-38RNjC7vaFoLAMWV1vkqAy" type="signatureBlock">
            <list xml:id="i-AYqbfpgQhJx4v6dyDvxAUm">
              <item xml:id="i-C1kvRwMAqFdN2oM4R27LV7" who="i-PoEnkqgRthqgybjNd47ZwU" type="signature">
                Erik Palmstierna
              </item>
            </list>
          </div>
        </div>
      </div>
    </body>
  </text>
</TEI>
