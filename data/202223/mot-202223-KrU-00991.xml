<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KrU-00991">
  <teiHeader>
    <fileDesc>
      <titleStmt>
        <title>Public service-frågor</title>
        <author corresp="i-EE6FRts3Vi6U8EPsiGPPgm">av Leonid Yurkovskiy m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:991 av Leonid Yurkovskiy m.fl. (SD)</title>
          <idno type="rdwebb">HA02991</idno>
          <rs type="number">991</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/HA02991/text</ref>
          <ref type="dokument_url_html">http://data.riksdagen.se/dokument/HA02991</ref>
          <ref type="dokumentstatus_url_xml">http://data.riksdagen.se/dokumentstatus/HA02991</ref>
          <ref type="pdf">http://data.riksdagen.se/fil/E6E9A3EE-79C2-471C-A08B-7162D8980282</ref>
          <ref type="docx">http://data.riksdagen.se/fil/E8736D34-E0AF-431E-AAE7-18270041EEC5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EE6FRts3Vi6U8EPsiGPPgm</idno>
            <name>Leonid Yurkovskiy</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HvbN6SZXXwPNzNKfjsJLz6" type="signed"/>
        <correspContext corresp="i-HvbN6SZXXwPNzNKfjsJLz6">
          <note type="signatory" corresp="i-EE6FRts3Vi6U8EPsiGPPgm"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-DyRx69amzrrY88Jd1Ln7EC"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-VCBwijV18pWsvC1p2xZJJm"/>
        </correspContext>
        <correspAction xml:id="i-PjEia8oA3WxsxtdSM8o4NB" type="submitted">
          <date when="2022-11-22"/>
          <time when="12:10:07"/>
        </correspAction>
        <correspAction xml:id="i-HB1CRMXveg6jgYVa5kE1Q9" type="reviewed">
          <date when="2022-11-22"/>
          <time when="20:45:11"/>
        </correspAction>
        <correspAction xml:id="i-H3b8xzbgkytBHfAq7stTEE" type="referred">
          <date when="2022-12-01"/>
        </correspAction>
        <correspAction xml:id="i-t9y1xY34znivbRakSs2dD" type="assigned">
          <date when="2023-08-07"/>
          <time when="13:15:23"/>
        </correspAction>
        <correspContext corresp="i-t9y1xY34znivbRakSs2dD">
          <ref type="assignedTo">Kulturutskottet</ref>
        </correspContext>
        <correspAction xml:id="i-FW2aB6YBoUZDjadPcxUwEW" type="behandlas_i"/>
        <correspContext corresp="i-FW2aB6YBoUZDjadPcxUwEW">
          <ref type="uppgift">2022/23:KrU9</ref>
          <ref type="ref_dok_id">HA01KrU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU9</ref>
          <ref type="ref_dok_titel">Frågor om public service och film</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DUYVezy6oQWe3GVmFhs8YP" type="behandlas_i"/>
        <correspContext corresp="i-DUYVezy6oQWe3GVmFhs8YP">
          <ref type="uppgift">2022/23:KU27</ref>
          <ref type="ref_dok_id">HA01KU27</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU27</ref>
          <ref type="ref_dok_titel">Tryck- och yttrandefrihet, massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:991 av Leonid Yurkovskiy m.fl.
          (SD) Public service-frågor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4D933wMQ8iiZhRm3uZf8if">
            Förslag till riksdagsbeslut
          </head>
          <list>
            <item xml:id="i-Q8McaQv6M33DEsGBR9MgZT" sortKey="Yrkande 1">
              Riksdagen ställer sig bakom det som anförs i motionen om att
              regeringen bör verka för att modernisera public service som system
              och tillkännager detta för regeringen.
            </item>
          </list>
          <list>
            <item xml:id="i-3cqMRV2tuxppieB4jAKWkW" sortKey="Yrkande 2">
              Riksdagen ställer sig bakom det som anförs i motionen om att
              utreda möjligheterna till en sammanslagning av public service-bolagen
              till ett bolag som sysslar med samtliga format, och detta tillkännager
              riksdagen för regeringen.
            </item>
          </list>
          <list>
            <item xml:id="i-HyZb3VEpr1EgsCDBMBQMp5" sortKey="Yrkande 3">
              Riksdagen ställer sig bakom det som anförs i motionen om att
              regeringen bör beakta det som skrivs i motionen avseende nordiskt
              samarbete och tillkännager detta för regeringen.
            </item>
          </list>
          <list>
            <item xml:id="i-YJXXsoBvUsMCvBHqm8e13e" sortKey="Yrkande 4">
              Riksdagen ställer sig bakom det som anförs i motionen om saklighetsprövningar
              och tillkännager detta för regeringen.
            </item>
          </list>
          <list>
            <item xml:id="i-LjCzbvWtMRtWSudsDpgSTW" sortKey="Yrkande 5">
              Riksdagen ställer sig bakom det som anförs i motionen om att
              regeringen bör verka för att public service tydligare ska exponera
              rättelser och tillkännager detta för regeringen.
            </item>
          </list>
          <list>
            <item xml:id="i-L97wdZtRZEehugFjTQ3M85" sortKey="Yrkande 6">
              Riksdagen ställer sig bakom det som anförs i motionen om kvotering
              och representationstillsättning utifrån ovidkommande yttre kriterier
              och tillkännager detta för regeringen.
            </item>
          </list>
          <list>
            <item xml:id="i-QWufvcHG7SVd7f1WfFPSNs" sortKey="Yrkande 7">
              Riksdagen ställer sig bakom det som anförs i motionen om att
              regeringen bör överväga att public service-bolagens webbinnehåll
              ska inkluderas i sändningstillstånden och tillkännager detta för
              regeringen.
            </item>
          </list>
          <list>
            <item xml:id="i-UnhWxurQWt8Vyg87qnZvcy" sortKey="Yrkande 8">
              Riksdagen ställer sig bakom det som anförs i motionen om att
              regeringen ska verka för att förhandsprövningar inte bör göras
              av en myndighet under regeringen och tillkännager detta för regeringen.
            </item>
          </list>
          <list>
            <item xml:id="i-LQwf5wc47kMejiy3YNaMjR" sortKey="Yrkande 9">
              Riksdagen ställer sig bakom det som anförs i motionen om att
              regeringen bör verka för en utredning som ser över frågan kring
              övergången från marksänd tv till andra distributionssätt och tillkännager
              detta för regeringen.
            </item>
          </list>
          <list>
            <item xml:id="i-K8TvLq8A4pLMscoEPxew5p" sortKey="Yrkande 10">
              Riksdagen ställer sig bakom det som anförs i motionen om att
              regeringen ska beakta public services ansvar för svenska språket
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-PUA7mvDvJXF6ZxWv1a3G1k" type="h1">
            Motivering
          </head>
          <p xml:id="i-Ki36VwcoZZ3MHnwHFnXrM4">
            Public service, tillsammans med tryckfrihetsförordningen och
            yttrandefrihetsgrund­lagen, är grundbultar i vårt mediesystem
            och i förlängningen i vår demokrati. De senaste åren har public
            services vara eller icke vara debatterats frekvent. För oss fyller
            public service en viktig funktion då det är att betrakta som ett
            allmänintresse. Public service har ett viktigt grunduppdrag i
            att arbeta med att förmedla kvalitativ samhällsinforma­tion, säkra
            ett utbud av svensk och nordisk film- och tv-produktion för svenska
            folket samt vara en aktör som främjar det svenska språket och
            belyser svensk kultur och natur. Utöver det har bolagen ett särskilt
            viktigt uppdrag i att säkerställa att betydelsefull information
            når hela befolkningen vid krissituationer. Det är därför viktigt
            att public service får tillräckliga resurser för att kunna utföra
            det uppdrag som man ålagts, men även att bolagen inte lägger betydande
            medel på innehåll som kan tillgodoses av kommersiella aktörer.
            De senaste åren har bolagen mottagit kritik för att, i allt för
            hög grad, ägna sig åt innehåll med lågt bildningsvärde som den
            kommersiella marknaden kan tillhandahålla. Public service-bolagen
            bör fokusera på sitt kärnuppdrag och se över hur man i högre grad
            kan uppnå kvalitet i sin verksamhet. Verksamheten bör bli smalare
            och vassare, med en tydlig och transparent målsättning inom uppdraget.
          </p>
          <p xml:id="i-37iRixa4rz9yuJ6e8XyRaG">
            Public service-bolagen har brustit i sitt uppdrag om saklig informationsförmedling
            och opartiskt innehåll. Vår slutsats är att en del av landets
            nuvarande problem hade kunnat lindras, eller undvikas, om medborgarna
            fått full insikt och förståelse i vad vissa politiska förslag
            skulle komma att få för konsekvenser. Public service har tyvärr
            hållit sig inom det som kallas för åsiktskorridoren, det vill
            säga bredden av idéer och åsikter som tolereras i den offentliga
            diskursen bland etablerade mediala aktörer.
          </p>
          <p xml:id="i-UZmeTtf5nK9E4K5MoMHLsU">
            Allmänheten gynnas av mediaaktörer som inte enbart granskar den
            offentliga makten, utan som även granskar och sporrar varandra
            till högre kvalitet och saklighet i rapportering och granskning.
            Public service har en viktig roll i denna sammansättning av medier.
            Därför är bristerna i saklighet och opartiskhet, som har förekommit
            i public service-bolagens innehåll, oerhört oroande.
          </p>
          <p xml:id="i-Wu3ZXEkXqhmBJQBWZJwLhK">
            För att uppnå en högre trovärdighet, behöver public service ett
            reformerat system. Vi ser omfattande förändringar i vår mediekonsumtion
            och i mediebolagens innehåll. Mediebolagen specialiserar sig numera
            inte enbart på ett format, utan producerar innehåll för tv, radio,
            podcast samt läsning. För att public service-bolagen fortsatt
            ska vara relevanta i framtidens mediesfär måste en anpassning
            ske efter denna utveckling.
          </p>
          <p xml:id="i-3VrMEXZLtZihhAW4xdDGSx">
            Mer arbete behöver göras för att säkra att bolagen uppfyller
            kraven i sändnings­tillståndet. Vidare bör förtroendet hos de
            yngre generationerna stärkas.
          </p>
          <p xml:id="i-P8ACxccpZKRRNnJReDdaAf">
            Sverigedemokraterna vill se en översyn av public service och
            dess kringliggande system. Därför föreslår vi att regeringen tar
            hänsyn till följande förslag och presenterar egna förslag för
            hur ett mer ändamålsenligt public service-system kan konstrueras,
            med starka inbyggda mekanismer som skapar förutsättningar för
            en opartisk medieaktör.
          </p>
          <head xml:id="i-6rmwBqLQKfSpJJqDxXPQaf" type="h2">
            En public service-aktör
          </head>
          <p xml:id="i-7qpq2DS3rdPLEpxEhiCvrc">
            Medielandskapet har genomgått en betydande förändring de senaste
            åren, där teknikutvecklingen låter fler aktörer utmana de etablerade
            mediehusen. Vi ser en utveckling mot mediebolag utan inlåsning
            till ett utgivningsformat. Mediehus som tidigare enbart använt
            tidningar för att sprida information, använder idag både ljud,
            bild, text och video.
          </p>
          <p xml:id="i-NMam9S5ZP6YhG91ZrXbwzn">
            En sådan utveckling måste public service anpassa sig till. Det
            är otidsenligt och ineffektivt att upprätthålla separata public
            service-bolag för olika format, där ett bolag sänder radio och
            ett annat sänder tv samtidigt som de sprider information genom
            text på sina webbportaler.
          </p>
          <p xml:id="i-GpVRMEkabLrmLTgckQh2xn">
            Ytterst få länder i världen har separata public service-bolag
            efter format, samtliga av våra grannländer har endast ett public
            service-bolag. Sverigedemokraterna föreslår en sammanslagning
            av public service-bolagen även i Sverige.
          </p>
          <p xml:id="i-Nud8DzvoDcAfstha7nhdMQ">
            En sammanslagning skulle kunna generera samordningsvinster, effektivitets-förbättringar
            och att medel kan fördelas bättre. En bättre fördelning skulle
            ge public service ökade möjligheter att med material på svenska
            konkurrera med stora internationella medaktörer inom exempelvis
            drama. Nuvarande oproportionerligt stora medelstilldelning till
            radioverksamheten genom fördelningsnyckeln, kan enklare anpassas
            utifrån de mindre kostsamma förutsättningarna som finns för att
            producera radio. Sverigedemokraterna föreslår att direktiv tas
            fram i syfte att redogöra för hur en sammanslagning kan genomföras.
          </p>
          <head xml:id="i-BeTyK933TnYJpYBRRPH86A" type="h2">
            Finansiering av public service
          </head>
          <p xml:id="i-2NyJYmsWahZ148k2TJvUgp">
            Dagens skattefinansierade public service behöver betydande reformer
            för att säkra saklighet och opartiskhet. En finansiering av public
            service med obligatorisk avgift möjliggör inte ”röstning med fötterna”,
            det vill säga möjligheten att avsäga sig tillgången till medieinnehållet
            och därmed avstå från att vara med och finansiera public service
            om man känner sig missnöjd med bolagens prestation. Därför anser
            Sverigedemokraterna att regeringen bör verka för ett mer kostnadseffektivt
            public service över tid, med ett vassare fokus än idag.
          </p>
          <head xml:id="i-3showms6NjEg41DV6pusVk" type="h2">
            Nordiskt samarbete
          </head>
          <p xml:id="i-Nf9EqjmWKEU9Gy3DhKo4J4">
            Med anledning av ovanstående problemformulering föreslår Sverigedemokraterna
            ett djupare samarbete i nyhetsrapportering mellan de nordiska
            länderna. Vi förespråkar ett sorts referentgranskningssystem länderna
            emellan, där de olika bolagen samordnar tillfällen för att presentera
            konstruktiv kritik till respektive aktör. Sverige bör därför initiera
            samtal för att se över möjligheterna till ett närmare samarbete,
            för att länderna därefter ska kunna ge respektive lands programbolag
            direktiv att tillsammans med lämplig aktör utreda formerna för
            ett sådant samarbete. Utformningen ska utredas, men förslaget
            ska resultera i ett system för hur man gemensamt kan föra fram
            konstruktiv kritik mot varandra. Resultaten bör därefter presenteras
            offentligt, exempelvis genom en rapport eller notis på public
            service-bolagens hemsidor. På så sätt kan de olika ländernas public
            service-bolag dela med sig av sina styrkor till varandra, och
            minska risken för ensidig rapportering. Sverigedemokraternas vision
            med detta system är att säkra medborgarnas tillgång till en mer
            nyanserad informationsförmedling där viktiga ämnen inte faller
            i skymundan och med det ha en positiv inverkan på övriga mediers
            nyhetsrapportering och på så vis stärka trovärdigheten för hela
            mediasektorn.
          </p>
          <head xml:id="i-KPH8qh51ZCeZGNWRhh29Es" type="h2">
            Saklighetsprövningar
          </head>
          <p xml:id="i-WNQVtNdvgADXkkYR6QSkgg">
            I tankesmedjan Timbros rapport Sakligheten i SVT och SR och i
            det seminarium som hölls om rapporten framkom det att det finns
            brister i granskningsnämndens granskning av sakligheten i public
            services reportage. Det framkom att det råder en diskrepans mellan
            vad allmänheten uppfattar är granskningsnämndens uppgift kring
            att granska exempelvis sakligheten i program som har sänts och
            granskningsnämndens tolkning av sitt uppdrag. Granskningsnämnden
            menar att det inte är deras uppgift att på egen hand dubbelkontrollera
            fakta. Samtidigt använder programföretagen ofta gransknings-nämndens
            arbete som ett argument för att programföretagen lever upp till
            sitt uppdrag om saklighet.
          </p>
          <p xml:id="i-DUjqttpEJAGu4toSSbAeDF">
            Det är viktigt att public services rapportering är saklig och
            korrekt, samt att uppgifter kontrolleras i de fall som anmäls
            till granskningsnämnden. Det är naturligt att fel kan uppstå i
            exempelvis nyhetsförmedling, men i de fall det råder oklarheter
            om korrekt information förmedlats ska detta följas upp.
          </p>
          <p xml:id="i-9Rdzv3yhPAadQgawTWZ9Jd">
            Inom arbetet kring moderniseringen av public service som system
            bör bland annat mekanismerna för att främja saklighet och opartiskhet
            inom public service stärkas. Utgångspunkten är att försöka avhjälpa
            vissa av de brister som identifierats, och resultatet kan leda
            till ett helt nytt system som inte nödvändigtvis kommer att ha
            samma benämning eller uppdragsbeskrivning som nuvarande organ.
          </p>
          <p xml:id="i-63PcNCxEDcpqtdXR3M8Tqk">
            Precis som i nuvarande system bör all granskning ske i efterhand
            och utifrån en anmälan till systemet om att public service-bolaget
            brustit i efterlevnaden av sitt uppdrag.
          </p>
          <p xml:id="i-5yC1zkjAKYpMjHQ6RkedJN">
            Granskningsnämnden bör däremot i högre grad ta in utlåtanden
            från ett spektrum av forskare, nationellt och internationellt,
            när det gäller frågor som anmälts på grund av bristande saklighet.
            Om public service exempelvis anmäls för osaklighet och onyanserad
            rapportering rörande ekonomisk påverkan av asylinvandring i Sverige,
            bör nationalekonomer kontaktas för att genomföra beräkningar av
            asylinvandringens ekonomiska påverkan på samhället, om nödvändigt
            utifrån olika scenarier, för att på så vis bringa mer kvalificerade
            bedömningar av hur sakförhållandena ser ut i det aktuella ämnet.
            Bedömningen av huruvida bolaget brutit mot uppdraget om saklighet
            bör därefter redovisas till anmälaren tillsammans med det insamlade
            underlaget. Bolagen bör åläggas att tydligare redovisa och synliggöra
            rättelser i de fall de blivit fällda, granskningar där de fått
            rätt och icke granskade anmälningar på respektive bolags hemsida.
          </p>
          <p xml:id="i-HGYoQgJ6ZVWaLiHCdnnwds">
            Ovanstående tillvägagångssätt skulle tydligare synliggöra hur
            granskningsnämnden gör sin bedömning. Det skulle också redogöra
            för olika positioner i de fall det inte råder en konsensus om
            sakförhållandena. En mer synlig och tydlig redovisning skulle
            även försvåra för bolagen att fortsatt ignorera vissa perspektiv
            under en längre period, och på så vis undvika bristfällig bevakning
            och rapportering kring vissa samhällsfrågor. Det skulle även förstärka
            allmännytteperspektivet och speglingsperspektivet, där anmäl­ningarna
            och svaren från nämnden blir en tydligare del av public service-systemets
            informationsförmedling. Samtidigt får även medborgare med goda
            argument möjlighet att framföra dem så att de mer synligt speglas
            inom public service.
          </p>
          <p xml:id="i-74zBvEYWpe7iJYBdAhFfwF">
            Emellertid skulle en grundlig utredning kring sakförhållanden
            i varje anmälan leda till en orimligt stor apparat för granskning,
            därför bör ett system utvecklas för att avgöra vilka frågor som
            ska granskas noggrannare, exempelvis baserat på antalet anmälningar
            inom ett ämne.
          </p>
          <head xml:id="i-PRjESVLmufPioFukkMzihZ" type="h2">
            Öka medias förtroende genom att exponera rättelser
          </head>
          <p xml:id="i-3d8NEfdh95a5nVn2tYsYAH">
            I studien Rätta på riktigt – om upprättelse och rättelser i medier
            som Institutet för mediestudier låtit göra framkommer det att
            många av de som gjort en anmälan mot medier inte upplever att
            medierna ger dem upprättelse eller anstränger sig tillräckligt
            för att rätta sitt misstag. Det upplevs som att medierna försöker
            gömma undan sina rättelser istället för att tydligt försöka rätta
            till det som blivit fel.
          </p>
          <p xml:id="i-N2pPUEmtNqowYuqynrRro2">
            I studien lyfts det fram att bland annat New York Times har en
            daglig spalt för rättelser, och rättelserna blir på så vis enkla
            att se och hitta. Sverigedemokraterna föreslår en översyn av hur
            detta skulle kunna implementeras i public services sändningstillstånd.
            En modell där sändningstid avsätts för ett program med rättelser
            skulle kunna vara ett alternativ. Programmet skulle kunna innehålla
            en förklaring av ansvarig redaktör till vad som gått fel tillsammans
            med en rättelse och en eventuell diskussion i ämnet. På så vis
            kan public service förstärka sitt förtroende ytterligare genom
            att garantera att deras uppdragsgivare och konsumenter enkelt
            blir medvetna om felaktigheter i public service-bolagens rapportering.
            Programmet kan också vara en möjlighet för public service att
            utförligare rapportera om en sändning som fått många anmälningar,
            men där det visat sig att de som anmälde inte hade fog för sin
            uppfattning.
          </p>
          <head xml:id="i-TKK35dtp3Mpcxv6Amy4nR7" type="h2">
            Kompetens före kvotering
          </head>
          <p xml:id="i-Rmsp2voHzbKRZafpiyWi5s">
            Ofta föreslås etnisk och sexuell representation som ett verktyg
            för att bredda medierapporteringen och mångfald. Man utgår från
            att personer med olika ursprung, genom sin härkomst, kan ge nya
            perspektiv i debatten. Sverigedemokraterna anser att denna form
            av mångfaldsambition inte är konstruktiv. En persons förmåga att
            lyfta nya perspektiv kan inte konsekvent kopplas till vederbörandes
            etnicitet eller sexuella läggning, därmed är det högst tveksamt
            att denna typ av åtgärd skulle bredda debatt­klimatet och säkra
            en mångfasetterad rapportering. Av den anledningen är vi kritiska
            till att sändningstillståndet fäster vikt vid könsfördelning och
            etnisk representation. Kompetens måste vara primärt fokus framför
            kvotering och identitetspolitiska insatser av olika slag. Ett
            närmare nordiskt nyhetssamarbete med varierade perspektiv vore
            exempelvis en bättre metod för att bredda kompetens och infallsvinklar.
          </p>
          <head xml:id="i-TXyguooz4FJuD5YEuExYow" type="h2">
            Public service-bolagens webbtjänster
          </head>
          <p xml:id="i-Cy9ezR5rikN1jw5zyRwCPD">
            Mer av public services innehåll ska kunna granskas. Idag granskas
            inte public service-bolagens webbinnehåll av granskningsnämnden,
            och sändningstillståndet berör inte webbverksamheterna. Programbolagens
            hemsidor innehåller mycket som vanliga tv-sändningar inte innehåller,
            såsom textavsnitt intill programinslag som givetvis bör kunna
            granskas utefter programbolagens uppdrag om saklighet och opartiskhet.
          </p>
          <p xml:id="i-Rn411JgnZAhwsVeaX3bNA8">
            Sverigedemokraterna välkomnar att samtliga riksdagspartier nu
            har anslutit sig till vårt förhållningssätt, vilket har lett till
            förslag på att lösa situationen. Vi uppmanar regeringen att verka
            för att public service-bolagens webbtjänster ska granskas utifrån
            saklighet och opartiskhet.
          </p>
          <head xml:id="i-GtcERSo6HWJffjeHQ6ufux" type="h2">
            Förhandsprövning
          </head>
          <p xml:id="i-EMars8FjaN3XSjQCFSL7bV">
            Skiljelinjen mellan censur och styrning från regeringen är hårfin
            vad gäller förhands-prövning, framförallt när politiker kan bedöma
            programinnehåll så som förhands­prövningen av public services
            nya tjänster innebär. Förhandsprövningen fungerar på så vis att
            nya program eller andra tjänster av större betydelse ska anmälas
            till regeringen i förväg för godkännande. Anmälan ska även rapporteras
            till Myndigheten för press, radio och tv som i sin tur utreder
            och godkänner den nya tjänstens allmänna värde och marknadspåverkan.
            Vi ställer oss skeptiska till om det är politikers, och särskilt
            regeringens uppdrag, att avgöra om public service-bolagen ska
            få lov att starta nya tjänster eller inte. Om och i de fall en
            förhandsprövning görs, bör den inte göras av en under regeringen
            underställd myndighet.
          </p>
          <head xml:id="i-57FWs3CuxdAsMXrN79Kz1j" type="h2">
            Distribuering under kris och framtida distributionsformer
          </head>
          <p xml:id="i-WMfyrDctAkxmUHyFLZRscw">
            Regeringen skriver i proposition 2018/19:136 Ett modernt public
            service nära publiken – Villkor 2020–2025 att övergången från
            marksänd tv till andra distributionssätt ska utredas fram till
            2027. Sverigedemokraterna vill betona att denna utredning bör
            komma till stånd snarast och att det bör finnas möjlighet att
            diskutera det eventuella innehållet i en sådan utredning i flera
            år innan ett beslut ska fattas. Detta för att teknikutveckling
            går mycket fort och att frågorna berör rikets och medborgarnas
            säkerhet. Det bör säker­ställas att public services webbportaler
            går att nå i en krissituation eller om landet är under angrepp.
            Vidare måste det klargöras huruvida marknätet ska finnas kvar
            och hur stor andel av public services utbud som ska sändas via
            etern. Om marknätet ska finnas kvar som en säkerhetslina för framtida
            kriser, måste det även fastställas att hushållen fortsatt kan
            ta emot sändningarna.
          </p>
          <head xml:id="i-Lk8ayU2v51598iHXgPLYAN" type="h2">
            Ansvaret för svenska språket
          </head>
          <p xml:id="i-U2L64PQYU1zjaZTmocRFQz">
            Public service-bolagen har enligt sändningstillstånden ett särskilt
            ansvar för svenska språket och dess ställning i samhället. Trots
            detta uppdrag håller public service allt oftare en alltmer omväxlande
            och stundtals låg nivå vad gäller svenska språket i sitt innehåll.
          </p>
          <p xml:id="i-JJ6X1za2fdckpSiBRKMUvA">
            Förmågan att förstå och uttrycka sig väl på svenska är en demokratifråga.
            Samhällets institutioner har ett gemensamt uppdrag att i den mån
            det går ge medborgarna goda förutsättningar till ett rikt och
            adekvat språk. Det är viktigt att public service tar sitt språkvårdande
            uppdrag på allvar och att språket håller en god nivå i det innehåll
            bolagen skapar. Detta innebär dels att målgruppsanpassa språket,
            dels att vårda det från onödiga anglicismer och extremt grovt
            språkbruk.
          </p>
        </div>
        <div type="motSignatures">
          <list>
            <item xml:id="i-TDC6bvF4ukgbURPy9mV8C5" who="i-EE6FRts3Vi6U8EPsiGPPgm">
              Leonid Yurkovskiy (SD)
            </item>
            <item xml:id="i-Gy7Q9yF5fRJVmZVy4jKzAL" who="i-DA4mEcuMULgPh6WXGQRaWW">
              Angelika Bengtsson (SD)
            </item>
            <item xml:id="i-7hhQEXzMALYH7hn7cG6MzE" who="i-DyRx69amzrrY88Jd1Ln7EC">
              Bo Broman (SD)
            </item>
            <item xml:id="i-VNYB3QopdQdXpZDUssZLGW" who="i-JP8NeL17uoQgDiTaxrGnVM">
              Jonas Andersson (SD)
            </item>
            <item xml:id="i-TvZChu1HBs4egsyagJvrHs" who="i-VCBwijV18pWsvC1p2xZJJm">
              Runar Filper (SD)
            </item>
          </list>
        </div>
      </div>
    </body>
  </text>
</TEI>
