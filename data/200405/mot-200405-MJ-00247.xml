<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_247/mot_200405_MJ_247-0001.pdf"/>
      <pb facs="riksdagen-motions-pdf/data/200405/mot_200405_MJ_247/mot_200405_MJ_247-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ247 pnr: m1315
          </p>
          <p>
            Motion till riksdagen 2004/05:MJ247
          </p>
          <p>
            av Marietta de Pourbaix-Lundin (m)
          </p>
          <p>
            Gotlandsruss och ligghallskrav
          </p>
          <p>
            Förslag till riksdagsbeslut
          </p>
          <p>
            1. Riksdagen begär att regeringen skyndsamt lägger fram förslag
            till sådan ändring i djurskyddslagen som gör det möjligt för Gotlandsrussen
            att slippa ligghallskravet. 2. Riksdagen tillkännager för regeringen
            som sin mening vad i motionen anförs om hästhållning på Lojsta
            hed på Gotland.
          </p>
          <p>
            Motivering
          </p>
          <p>
            Gotlandrussen (skogsbaggar eller bara baggar) är en alldeles
            unik hästras som finns på Gotland. Hästrasen finns omtalad i många
            historiska skrifter. Den omnämns av Carl von Linné i dennes skildring
            av sin gotländska resa år 1741. Gotlandsrussen var i början av
            1900-talet en starkt hotad ras som höll på att försvinna i likhet
            med vad som hände med t ex Ölandshästen. Genom framsynta insatser
            från jordbrukare i trakten av Lojsta hed och av Gotlands läns
            hushållningssällskap kunde den utdöende hästrasen räddas. Flocken
            uppgår under vintern till ca 50 russ och under sommar/höst när
            fölen finns i flocken är antalet ca 80. Syftet med denna russhållning
            är att bevara Gotlandsrusset i sin ursprungliga miljö. Lojsta
            hed är landets enda russreservat och bevarandet av Lojstaflocken
            måste därför betraktas som en riksangelägenhet. Lojstaflocken
            ger en inblick i hur den gamla svenska hästuppfödningen gick till,
            då fölsto med föl och unghästar i södra och mellersta Sverige
            livnärde sig hela året i skogen. Ett av kännetecknen för Gotlandsruss
            är just att hästarna går ute året om. Över tiden har arten väl
            anpassat sig för en utetillvaro när det gäller väder och vind
            samt förmågan att finna föda. Det är viktigt att russet någonstans
            hålls så nära dess ursprungsförhållande som möjligt. Russen på
            Lojsta hed har gått fria sedan lång tid och kan i många stycken
            jämföras med skogens vilda djur.
          </p>
          <pb facs="riksdagen-motions-pdf/data/200405/mot_200405_MJ_247/mot_200405_MJ_247-0002.pdf"/>
          <p>
            2004/05:MJ247
          </p>
          <p>
            Den viltgående russflocken på Lojsta hed vistas i skog och har
            således tillgång till läskydd i form av tät skog med tillgång
            till vatten året runt samt under icke betessäsong utfodras djuren
            med hö. Djur som behöver särskild vård transporteras till närbeläget
            stall. Russflocken får kontinuerlig tillsyn och i förkommande
            fall veterinärvård. Enligt föreskrifter från Jordbruksverket skall
            utegångsdjur ha tillgång till ligghall eller annan byggnad. Det
            ter sig fullständigt onödigt eftersom Gotlandsrussen sannolikt
            inte skulle gå in i en hall och för att russen har utomhusvistelse
            som livsform. Ett krav på ligghall på Lojsta hed skulle omöjliggöra
            fortsatt verksamhet med att hålla hästflocken vild/halvvild i
            nuvarande form eftersom hela verksamheten i stort bygger på ideell
            grund. Efter omfattande opinionsbildning på Gotland har Jordbruksverket
            medgivit dispens från ligghallskravet. Eftersom möjligheten till
            dispens kan ges under begränsad tid krävs därför ett permanent
            undantag för Gotlandsrussen. Just nu finns en dispens beviljad
            till och med den 31 maj 2006. Det behövs ett permanent undantag
            i lagstiftningen. Detta undantag kan likställas med de undantag
            som gäller för renar. Det är i många fall likartade förhållanden
            när det gäller skötsel och tillsyn av Gotlandsruss som gäller
            för renar. Ingen skulle väl komma på idén att kräva ligghall för
            renar. Istället för att dispens från bestämmelserna i djurskyddslagen
            måste sökas med jämna mellanrum är det dags för den nya Djurskyddsmyndigheten
            att även ge Gotlandsrussen undantag från kravet på liggstall.
            Riksdagen bör klart uttala att det är dags att ge Gotlandsrussen
            ett undantag från ligghallskravet.
          </p>
          <p>
            Stockholm den 27 september 2004
          </p>
          <p>
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
