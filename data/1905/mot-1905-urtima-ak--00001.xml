<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1905-urtima-ak--00001">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1905/mot_1905_urtima_ak__1/mot_1905_urtima_ak__1-001.pdf"/>
      <div xml:id="i-Mmi4s1JZLZUbnNyuE7UKRB" type="motHeader">
        <div xml:id="i-cTXdVA61EUY5ccjB3WFkK" type="motTitle"/>
        <div xml:id="i-MnimcntkNXCAJmQbTFnNh1" type="motSubmissionInfo"/>
      </div>
      <div xml:id="i-Mc6CR7ZLZKWR5SycTbwtXD" type="motBody">
        <div xml:id="i-DkPWxfqFRP5Wc1LSBpGTGv">
          <p xml:id="i-WyACCbAXMwYToP1dSYiGd">
            Motioner i Andra Kammaren, N:o 1. 1
          </p>
          <p xml:id="i-WxEGBM9DqKZSqV8YbtogSb">
            N:o I.
          </p>
          <p xml:id="i-C9xSiWMjt9d6RsMpnj6ae5">
            Herr C. ÅA. Lindhagen m. fl., i anledning af Kungl. Maj:ts proposition
            angående de unionella förhållandena.
          </p>
          <p xml:id="i-ECwP3FViqGdf1QeUGvqabn">
            I den pröfvotid, i hvilken svenska folket nu befinner sig, är
            det lyckligtvis en sak, som alla äro ense om. Vi vilja alla, att
            det skall från svensk sida handlas manligt och i öfverensstämmelse
            med Sveriges verkliga fördel, och att således det beslut, de svenska
            statsmakterna gå att fatta, måtte i bästa mening blifva ärorikt.
            Men hvari består nu Sveriges verkliga fördel? Och hvilka äro de
            åtgöranden, som under nuvarande situation måste betecknas såsom
            sannskyldiga uttryck för ett manligt svenskt handlingssätt? Det
            rätta svaret på dessa frågor kunna vi uppenbarligen ej frammana
            ur de lidelsefulla uttrycken för sårade känslor. Vi måste — äfven
            därom böra vi kunna vara eniga — söka att med lugnt öfvervägande
            och besjälade af trofast kärlek till vårt folk gå till botten
            med frågorna och klargöra för oss den verkliga sanningen. Det
            är förunderligt, att man företrädesvis förnimmer allenast uttalanden
            om den olyckliga ställning och förödmjukelse, som skulle drabbat
            oss genom norrmännens ensidiga unionsupplösning. En politisk kris,
            som ett folk undergår, är dock oftast endast upplösningen på en
            samhällssjukdom. Vill man leda ett folk oskadt och med bibehållen
            värdighet ur en sådan kris, ligger det makt uppå att i främsta
            rummet förhoppningsfullt peka mot framtiden, mot de nya utsikter,
            som öppna sig för detta folk just genom att det undergått pröfningen.
            Därigenom skall det ofta visa sig, att krisen i själfva verket
            är en vinst, samt att dagens bekymmer följaktligen äro smärre,
            än man föreställt sig, och böra vara lätta att öfvervinna.
          </p>
          <p xml:id="i-DekJXsxkzkoznuNTvLrb3v">
            Bih. till Urtima Biksd. Prot. 1905. 1 Saml. 2 Afd. 2 Band. 1
            Häft. (N:o 1.) 1
          </p>
          <pb facs="riksdagen-motions-pdf/data/1905/mot_1905_urtima_ak__1/mot_1905_urtima_ak__1-002.pdf"/>
          <p xml:id="i-Qb6crDTPLh4RhM84PoDEJ1">
            2 Motioner i Andra Kammaren, N:o 1.
          </p>
          <p xml:id="i-HTnntG8B34Xv7pBkmrdNyt">
            Ses äfven den föreliggande frågan på detta sätt ur framtidens
            synpunkter, så måste man komma till den slutsats, att just i upplösningen
            af de nuvarande unionsbanden kan ligga en öfvervägande fördel
            för Sverige, och detta såväl i dess förhållande till Norge som
            för dess inrikespolitik och jämväl 1 dess hela ställning utåt
            till andra folk. Hvad då först angår förhållandet till Norge,
            så måste man först fråga sig, hvad unionen inbringat oss och hvad
            vi haft att vänta af densammas fortsatta upprätthållande. Ingenting
            annat än split, för- ödmjukelse och onyttig kraftförbrukning.
            Den var från början, i det skick den erhöll, ett misstag från
            svensk sida, och hvad som är byggdt på en vacklande grund kan
            ej i längden uppehållas. Man behöfver blott genomläsa den kortfattade
            historiken i den kungl. propositionen för att få en lefvande insikt
            om unionsförhållandets oändliga ofrukt- samhet i det goda och
            dess synnerliga förmåga att förhindra upp- komsten af samförstånd
            mellan de båda folken. Det kan ej vara annat än en lättnad för
            oss att omsider få bort ur världen dessa lika onyttiga som lidelsefulla
            förhandlingar om Norges rätt och om Sveriges ära och alla andra
            diskussionsämnen, som följa dem i spåren. Det lyftes därmed en
            verklig börda från svensk politik, på hvilken det hitintills hvilat
            såsom cen ambitionsuppgift att försvara och upprätthålla detta
            i flera afseenden ganska misslyckade verk af svensk statskonst.
            andra sidan ligger det i sakens natur, hvilket nu på många sätt
            framhäfves äfven af norrmännen själfva, att efter unionsupplösningen
            bör förr eller senare uppstå en helt annan folkstämning. Därmed
            är äfven fältet omsider öppet för ett verkligt samförstånd. Det
            kunde till och med inträffa, att om vi såge oss i stånd att i
            detta ögonblick bortse från all grämelse och handla i bästa mening
            manligt gentemot det norska folket, så skulle Sverige kanske redan
            nu i ett slag eröfra hela detta folks hjärtan, hvilket icke i
            någon mån lyckats oss under den hundraåriga föreningen. Häremot
            framhålles ibland, att om unionen ock inbragt en ständig oenighet,
            så gaf den oss dock en gemensam utrikesledning och framför allt
            ett gemensamt försvar. Det erkännes dock nu allmänt, att det ömse-
            sidiga samförståndet är en viktigare angelägenhet och att utan
            detta skulle de omnämnda förmånerna icke för någondera medföra
            verklig fördel. Man kan också göra sig den frågan, om vid ett
            fientligt anfall närmast mot ett af länderna någon pålitlig bj
            jälp kunde tvångsvis på- räknas från det andra landet, därest
            ovänskap rådde i sinnena. Bör icke snarare ett godt samförstånd
            och däraf framkallad insikt om gemen-
          </p>
          <pb facs="riksdagen-motions-pdf/data/1905/mot_1905_urtima_ak__1/mot_1905_urtima_ak__1-003.pdf"/>
          <p xml:id="i-VmURsTbr9EdNQi7uHjhysj">
            Motioner i Andra Kammaren, N:o 1. 3
          </p>
          <p xml:id="i-LR1iMww8GRUjUqSZaoRu4n">
            samma intressen leda till ett enigt och frivilligt uppträdande
            mot en gemensam fara? Denna fråga står också i ett visst sammanhang
            med det viktiga spörsmålet om de nya utsikter i vårt förhållande
            till utlandet, som kunna skapas genom unionens upplösning. Utvecklingen
            måste gå alltmer i den riktningen, att folken, såvidt de vunnit
            full själfständighet, för egen fördel och i det stora helas intresse
            frivilligt sammansluta sig för att arbeta på gemensamma uppgifter.
            Närmast till hands ligger då, att ett sådant samarbete begynner
            mellan närbesläktade folk, såsom svenskar, danskar och norrmän.
            Skan- dinavismen är en gammal idé. Den kan liksom alla framtidstankar
            misslyckas i sina första famlande sträfvanden. Alla dessa människor,
            som misströsta om allting, skola naturligtvis också göra hvad
            de kunna för att förkväfva den. Men den kan icke dö, den står
            ständigt upp igen, ty den är en naturlig och riktig sak. Ärbetet
            för ett enigt Norden har för öfrigt redan uträttat åtskilligt.
            Men unionen mellan Sverige och Norge har i följd af sin olyckliga
            bygg- nad städse utgjort ett hinder för detta arbete. Norge, som
            alltid sträfvat att komma ut ur detta unionsförhållande, uppställde
            vanligen svårigheter. Och om man ej kunde gilla de framförda betänkligheterna,
            så kan man dock förstå, att de härledde sig ur farhågan, att hvarje
            nytt förenings- band, om än i och för sig aldrig så förnuftigt,
            dock skulle kunna i sin mån bidraga till att sammanhålla äfven
            det andra föreningsbandet, som norrmännen ville hafva upplöst.
            Detta hinder blir undanröjdt i och med den svensk-norska unionens
            upplösning. Ett nytt arbete för Nordens enhet kommer därefter
            att själfmant upptagas och få lättare att lösa sina uppgifter.
            Framtiden må själf finna formen för en möjlig federation mellan
            tre lika fria, närbesläktade nordiska folk. Redan nu kan mycket
            göras för att de i hvarje fall skola både inåt och utåt allt-
            mer framstå såsom en andlig enhet. Det är således denna väg äfven
            svenska folket nu har att gå för att vinna ett rikare lif och
            därmed äfven en större trygghet utåt, än unionen med Norge kunnat
            bereda detsamma. Vill man söka sig en symbol för den rätta innebörden
            af dessa framtidssträfvanden, så ledes man till en början att
            förstå den af oss förut icke alls uppskattade norska stämningen
            för en egen flagga utan unionsmärke. Det börjar i dessa tider
            äfven för mången svensk gå upp nästan en längtan efter att äfven
            den svenska flaggan skall gifva ett rent uttryck för ett folk,
            som åter fullt är sig själft utan band af yttre disharmonier.
            Och denna känsla blir ännu mer förklarlig, när den
          </p>
          <pb facs="riksdagen-motions-pdf/data/1905/mot_1905_urtima_ak__1/mot_1905_urtima_ak__1-004.pdf"/>
          <p xml:id="i-5an43JQjnjKWjEg3MebsiK">
            4 Motioner i Andra Kammaren, N:o 1.
          </p>
          <p xml:id="i-RQ3eFCcFaDwpTmhwLA5Eak">
            vill tjäna ett sträfvande att se alla de tre nordiska korsflaggorna
            jämn- ställda och fria, men på samma gång förenade, vid hvarandras
            sida. Det behöfver knappast framhållas, huru viktigt det är just
            för detta ändamål, att upplösningen nu sker på ett så fredligt
            och förson- ligt sätt som möjligt, så att skilsmässan ej kvarlämnar
            onödigt agg i sinnena. Men om så illa skulle hända, att unionens
            upplösning ägde rum under stark misstämning, behöfver man därför
            ej förtvifla om fram- tiden. Ty det är dock så lyckligt, att de
            gamla generationerna en gång dö ut och med dem äfven deras fördomar,
            och i stället träda fram unga släkten med en ny och sundare syn
            på tingen. Hvad slutligen angår unionsupplösningens inflytande
            på vår inre politik, så kan äfven denna icke hafva annat än fördel
            att vänta däraf. Uppfattningen om unionen såsom ett oeftergifligt
            lifsvillkor för oss har alltför länge hvilat öfver landet som
            en fördom, hvilken i sin mån splittrat krafterna och dragit bort
            uppmärksamheten från viktigare upp- gifter. Det uttalades ock
            i trontalet den förhoppningen, att det nu inom BSveriges gränser
            skall lyckas att återeröfra hvad som förlorats genom unionens
            upphörande. Och praktiskt taget, finnas ej heller några gränser
            för det myckna goda, som på denna väg skulle kunna vinnas för
            folket. I vår författning och många andra förhållanden upp- ställa
            sig emellertid de svåraste hinder för ett inre reformarbete. Men
            må vi trofast verka för dessa mål och lägga sten vid sten till
            bygg- naden. Här är platsen för de kraftiga och manliga handlingarne,
            och må de, som nu mest kräfva sådana, då också visa, att de vilja
            vara med, när det verkligen gäller att lösa folkets bundna krafter
            och skapa ett nytt Sverige. Om således vårt land ur olika synpunkter
            endast kan vinna öfver- vägande fördel af en unionsupplösning,
            så föreligger redan däri ett tillräckligt och afgörande skäl,
            för att man ej bör motsätta sig att bi- träda den af norrmännen
            redan beslutade afskrifningen af unionen. Och oafsedt detta, lärer
            allmänna meningen inom BSverige i hvarje hän- delse ej sätta så
            stort pris på unionen, att man skulle vilja våga äfven- tyret
            att upprätthålla den med maktspråk. Men, säger man, det sätt,
            som användts från Norges sida, vore för- kastligt. Det innefattade
            ett ensidigt brytande af ett aftal, och denna våldsätgärd hade
            gjorts ännu mer förhatlig genom att man sökt på advokatoriskt
            sätt försvara den såsom ett författningsenligt förfarande. Sverige
            hade, menar man, härigenom blifvit utsatt för en förödmjukelse,
            och detta fordrade upprättelse. Härmed är man inne på det för
            närvarande
          </p>
          <pb facs="riksdagen-motions-pdf/data/1905/mot_1905_urtima_ak__1/mot_1905_urtima_ak__1-005.pdf"/>
          <p xml:id="i-LZaCGLbGUMmcV8CnYtt3rj">
            Motioner i Andra Kammaren, N:o 1. 5
          </p>
          <p xml:id="i-KMJEgrFXUzEtncuGihtBWJ">
            mest förhandlade spörsmålet, hvad Sveriges ära kräfver och hvilket
            svenskt handlingssätt som kan anses manligast under nuvarande
            förhållanden. Ur svensk synpunkt måste nu visserligen fastslås,
            att stortingets beslut af den 7 juni i realiteten ej är annat
            än en statskupp, och att de formella skäl, hvarmed den försvarats,
            icke gärna kunna betraktas annat än som förtolkningar. Och från
            norsk sida torde man å andra sidan ej vilja bestrida, att en upplösning
            efter föregående ömsesidig öfverens- kommelse, därest en sådan
            kunnat komma till stånd, hade ur alla syn- punkter varit en vida
            lämpligare form för uppgörelsen. Men då uppstår frågan: Bör Sverige
            verkligen vidtaga några åt- gärder just i syfte att vinna upprättelse
            för att upplösningen ägt rum på det sätt som skett, och i sådan
            händelse, hvilka skola desez åt- gärder vara? Det ligger då nära
            till hands att ifrågasätta, att Sverige i främsta rummet bör räcka
            sin hand till försoning. Ty det är ju en erkänd lefnads- regel,
            att den är ädlast, som först gör så. Naturligtvis skall tillämp-
            ningen af en sådan grundsats i förevarande fall förefalla de fleste
            främ- mande och olämplig. Men äfven 1 politiken måste det väl
            anses vara en god ledning och en styrka att söka bibehålla åtminstone
            någon känning med de oföränderliga och offentligen förkunnade
            sedelagarne. Och dessa lära ju, att själföfvervinnelse är den
            största dygden. Nu invänder mången, att detta gäller för individerna,
            men icke för folken. En sådan mening är dock alldeles oriktig.
            Visserligen är erkännandet jämväl af en internationell rättvisa
            en senare företeelse i historien. Och ännu i dag framstår ofta
            för styrelserna och de nationella stämningarne såsom högsta statsklokhet
            att med rätt eller orätt till- skansa sitt land de största möjliga
            fördelar på ett annat lands och dess medborgares bekostnad. Men
            allt högre ljuda i våra tider krafven på fred mellan folken. Ett
            land, som tager afstånd från den gamla historiska uppfattningen
            och följ er med sin tid samt med god vilja utan vrede och formalism
            afstår från ohållbara och obehöriga fördelar, har därför enligt
            vår uppfattning gjort en ny kulturinsats och därmed äfven utfört
            en manlig och ärorik handling. Efter dessa erinringar må emellertid
            genast medgifvas, att man ej bör fordra för mycket af någon och
            således ej heller af oss svenskar. Man måste ju också taga en
            viss hänsyn till den sinnesstämning, som faktiskt på en del håll
            förefinnes. Men äfven med dessa förutsätt- ningar föreligga omständigheter,
            som jämväl för ett vanligt åskådnings- sätt böra utgöra tillräckliga
            skäl för att i detta fall anse ett hofsamt
          </p>
          <pb facs="riksdagen-motions-pdf/data/1905/mot_1905_urtima_ak__1/mot_1905_urtima_ak__1-006.pdf"/>
          <p xml:id="i-VmBGNgkzabJQXwVhn2brbN">
            6 Motioner i Andra Kammaren, N:o 1.
          </p>
          <p xml:id="i-Vo6QKg1D5FF4PrrkpB9i5L">
            och högsint uppträdande från svensk sida vara bäst öfverensstämmande
            med vår verkliga ära. Af grundläggande vikt i detta afseende är
            ju den omständig- heten, att Sveriges folk icke afhändts något
            af sina egna friheter och medborgerliga rättigheter, utan att
            Norge nu endast fullt ut häfdat sin egen själfständighet. Den
            enastående enigheten från alla klasser 1 Norge och den nationella
            hänförelse, som där tagit sig uttryck, måste också ingifva aktning
            och mana till eftertanke. Det är vidare vår oafvisliga plikt att
            draga oss till minnes, om möjligen icke äfven åtskilliga anmärkningar
            kunna framställas mot 088 Vi skola då finna, att äfven våra egna
            "metoder gentemot Norge icke alltid i syftet varit så synnerligen
            lojala. Det var ej så länge sedan, som det äfven från ledande
            håll i Sverige öppet förordades att, sågom det kallades, tala
            svenska med norrmännen samt arbetades för tvångs- revision af
            norska grundlagen och dylikt. Och då den svenska all- mänheten
            varit mycket skarp i att brännmärka enligt vårt tycke obegrip-
            liga yttringar af norsk och äfven andra länders nationalkänsla,
            så böra vi kanske tänka efter, om vi ej nu också äro på väg att
            hängifva oss åt en alltför ömtålig nationell känslostämning. Härtill
            kommer, att det måhända ej är så alldeles säkert, att man från
            alla håll i Sverige skulle välvilligt upptagit ett norskt anbud
            om unionsupplösning, ehuru vi nu föreställa oss det, sedan saken
            fullbordats. Och icke heller är det sagdt, att förbittringen i
            Sverige skulle blifvit mindre, om norr- männen öppet förklarat
            sig göra revolution i stället för att sågom nu utfinna ett formellt
            berättigande för sitt handlingssätt. Allt samman- lagdt gör, att
            tiden synes lämpligen vara inne för ett utjämnande eller en kvittning
            äfven af sådana mellanhafvanden, som de olika folken kunna räkna
            hvarandra till last såsom öfverilningar eller kränkningar. Slutligen
            bör besinnas, att Sverige just i den framkallade situationen fått
            en viktig uppgift, hvars uppfyllande bör bereda landet tillräcklig
            tillfredsställelse. Norge har gjort slut på det bestående. Det
            tillkom- mer nu Sverige att framsynt sörja för framtiden. Det
            hvilar på oss att på ett lojalt sätt taga erforderliga initiativ
            för att i möjligaste mån före- komma förvecklingar eller ovänskapliga
            handlingar för framtiden. Hålla vi oss därvid inom förnuft; ga
            och rättvisa gränser, bör det icke kunna ifråga- sättas annat
            än att norrmännen skola bifalla våra fordringar. Och det är icke
            osannolikt, att de just nu, i känslan af att de dock hafva något
            att försona, skola gå vida längre till mötes än som skulle skett
            i samman- hang med förhandling: ar om gjälfva frågan: unionsupplösning
            eller icke. Och då har ju äfven genom sättet för brytningen vunnits
            någon fördel.
          </p>
          <pb facs="riksdagen-motions-pdf/data/1905/mot_1905_urtima_ak__1/mot_1905_urtima_ak__1-007.pdf"/>
          <p xml:id="i-2m171N5KuC4B1T7SqRNsW2">
            Motioner i Andra Kammaren, N:o 1. 7
          </p>
          <p xml:id="i-SmMD9DabPDmvHDgqAKEnxS">
            Med den uppfattning, som nu utvecklats, måste den i ärendet af-
            gifua kungliga propositionen väcka stor tillfredsställelse. Den
            föreslår unionens häfvande såsom något oåterkalleligt. Den föreslår
            äfven, att Sverige skall taga initiativ till att ordna ömsesidiga
            mellanhafvanden för framtiden. Öch därtill antydes 1 trontalet,
            att Sverige nu mer än någonsin bör söka sin vinning i framsteg
            'på den inre politikens område. Det har sagts, att det vore en
            särdeles stor svaghet 1 propositionen, att den utgår från att
            betrakta unionsupplösningen såsom ett faktum. Men i en tid, då
            mången, och detta med rätta, framhåller vikten af kraftiga regeringsinitiativ,
            så bör det väl ej kunna "klandras, att regeringen just i denna
            grundläggande utgångspunkt tagit en egen själfständig ställ- ning.
            Hvad förslaget i denna del innehåller måste rättvisligen erkännas
            vara en verklig och framsynt regerimgshandling. Större fog förefinnes
            däremot kanske för de många framkomna anmärkningarne mot den knappa
            och torra motiverimgen. En förklaring därtill kan ju dock sägas
            ligga i den omständigheten, att regeringen uppenbarligen företr
            ädesvis genom resignation kommit till sina slutsatser. Icke heller
            torde regeringen varit besjälad af någon så synnerligen varm öfvertyg
            gelse om ett nytt Sveriges framtidsutsikter, och Riksdagen brukar
            ju ej heller fordra af sin regering några manande ord i sådan
            riktning. För den händelse åter den önskade lyftningen i i motiveringen
            anses bort bestå i ett kraftigare språk mot Norge, så må denna
            mening förfäktare dock erinra sig, att regeringen i annat sammanhang
            uttalat sig 1 den riktningen, men nu, med den ställning regeringen
            ansett sig böra intaga i det föreliggande förslaget, tydligen
            saknat anledning att såsom en motivering ytterligare vidlyftigt
            framhålla sin uppfattning. Att, på sätt också allmänt anmärkes,
            regeringen ej närmare an- gifvit de frågor, som borde blifva föremål
            för förhandlingar, kan ju finna sitt berättigande i olämpligheten
            att på förhand fastslå och offentliggöra alla ”de ämnen, som förhandlingarne
            böra omfatta. Och genom framhållandet att en hufvuduppgift blefve
            att genom skiljedom afgöra uppkommande tvistefrågor synes en antydning
            gifvits om den allmänna riktning, på hvilken förhandlingarne enligt
            regeringens upp- fattning böra inslå. För vår del våga vi hoppas,
            att Riksdagens beslut af förhållan- denas makt kommer att slutligen
            byggas på hufvudsakligen de upp- fattningar, som ofvan framhållits.
            Emellertid hafva vi förnummit, att det för närvarande vore en
            ganska allmän mening inom Riksdagen, att dylika åsikter icke borde
            få göra sig gällande. Då ett dylikt åskådnings- sätt enligt vår
            uppfattning är synnerligen oriktigt, har det för oss
          </p>
          <pb facs="riksdagen-motions-pdf/data/1905/mot_1905_urtima_ak__1/mot_1905_urtima_ak__1-008.pdf"/>
          <p xml:id="i-7A6Fo6xQvzSAtPEYgdhtcc">
            8 Motioner i Andra Kammaren, N:o 1.
          </p>
          <p xml:id="i-TB3QZYmBnFeeipFyVWZ7Rn">
            framstått såsom en plikt att på detta sätt uttala vår mening,
            oafsedt att tiden ej medgifvit att utveckla saken så, som varit
            önskligt. Vi anse oss därför nu böra framställa det yrkande,
          </p>
          <p xml:id="i-7422XHUKL3GYaano1eogGY">
            att Riksdagen måtte, med anslutning till Kungl. Maj:ts förslag
            och under där angifven förutsättning, för sin del godkänna unionens
            upplösning och Norges suveränitet samt därvid särskildt beakta
            de synpunkter, som ofvan blifvit närmare utvecklade.
          </p>
          <p xml:id="i-3pw9fvTNSAB4wrFW78T3ox">
            Anhålles, att denna motion måtte remitteras till det särskilda
            utskottet.
          </p>
          <p xml:id="i-A7EbRuY8ETsrdgXLMZih9a">
            Stockholm den 27 juni 1905.
          </p>
          <p xml:id="i-WAUsEvH45ZvKTC7JgAt8ek">
            Carl Lindhagen. Fridtjuv Berg. Jakob Pettersson.
          </p>
          <p xml:id="i-86jpaQaS6sQYtbnP9VASuj">
            STOCKHOLM, ISAAC MARCUS BOKTRYCKERI-AKTIEBOLAG, 1905.
          </p>
        </div>
      </div>
    </body>
  </text>
</TEI>
