<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__466/mot_1950__ak__466-001.pdf"/>
      <fw xml:id="i-NorQrtJzqYZiPJMtSFMSjw">
        Motioner i Andra kammaren, nr 466. 1
      </fw>
      <div type="motHeader" xml:id="i-Pn2PLenBQes2cKVoS8oHDz">
        <div type="motTitle" xml:id="i-RAPbdDfjcdwdHwgboV3oRv"/>
        <div type="motSubmissionInfo" xml:id="i-69JtierQoz9r4aBvvNQb7v"/>
      </div>
      <div type="motBody" xml:id="i-3izJNVeZL4otosgoQc3ddQ">
        <div xml:id="i-WCrJpUoQdYMiNaRYkpgg8G">
          <p xml:id="i-54fWLpHaaH4tPjGBvTw53u">
            Nr 466.
          </p>
          <p xml:id="i-Y14vKByhBRdxQ7Y6USjymS">
            Av herr Rubbestad m. fl., i anledning av Kungl. Maj:ts proposi-
            tion, nr 70, angående riktlinjer för det svenska skol- väsendets
            utveckling.
          </p>
          <p xml:id="i-AznqPw3UKftdMKCPXMwwDk">
            I Kungl. Maj:ts proposition nr 70 föreslås att riksdagen i år
            skall fatta principbeslut angående en på nioårig skolplikt grundad
            enhetsskola, avsedd att ersätta folkskolan, fortsättningsskolan,
            den högre folkskolan, den kom- munala mellanskolan samt, till
            viss del, den kommunala flickskolan och den praktiska mellanskolan.
            I allt väsentligt följer departementschefen där- vid det förslag
            till skolreform, som framlagts av 1946 års skolkommission.
          </p>
          <p xml:id="i-Ebhj3qjtXrrjifzeqVyBaq">
            Syftet med denna skolreform tyckes vara trefaldigt. Dels vill
            man ha en enhetsskola för att få bort den s. k. ”finskolan”, dels
            vill man ha en bättre ställning för yrkesundervisningen, och dels
            vill man ha en höjd standard för folkundervisningen i allmänhet.
            Departementschefen framhåller på flera ställen i propositionen
            att det framför allt är för landsbygdens barn, som denna skolreform
            framlagts. Man vill skapa samma möjligheter till under- visning
            för landsbygden som för städerna.
          </p>
          <p xml:id="i-15RxkDaJnYeWJTbkbSZPTk">
            Detta är ju en synnerligen tacknämlig sak, som ingen landsbygdsbo
            borde vara motståndare till, tycker man nog vid första påseendet.
            Landsbygdens strävan har ju alltid varit att få samma förmåner
            som städerna, framför allt när det gällt undervisningens område.
            Det är därför ganska förståeligt om man blir förvånad, om landsbygdsrepresentanter
            förklara att de trots all den välvilja som visats dem ändå ställa
            sig tveksamma till att det fram- lagda förslaget redan nu skall
            i princip beslutas. Ett av skälen härtill är att man icke är övertygad
            om att denna reform är utan gensägelse den bästa som kan tänkas
            för vårt folk. Sålunda ställer man sig frågande till om det verkligen
            kan vara nödvändigt att varenda människa i detta land skall undervisas
            i främmande språk. Särskilt ställer man sig skeptisk till förslaget
            att engelska språket skall införas redan så tidigt som i femte
            klassen. Flertalet av de svenska medborgarna får säker- ligen
            ingen som helst nytta under sitt liv av vare sig engelska eller
            tyska språken. Det relativt lilla som de få lära sig i dessa språk
            under skoltiden blir för det stora flertalet av litet värde, som
            de så småningom helt glömma utav. Och man frågar sig då om det
            kan vara välbetänkt att i vår allmänna folkundervisning införa
            en bestämmelse om undervisning i främmande språk såsom obligatoriskt
            ämne för alla skolpliktiga barn och väsentligen för detta ändamål
            utöka skolplikten med två år. Ett annat skäl för tveksamhet är
            den konturlöshet angående olika
          </p>
          <p xml:id="i-B6HAbk3heBBpzCa7HGVPNJ">
            1 Bihang till riksdagens protokoll 1950. 4 saml. Nr 466—1467.
          </p>
          <pb facs="riksdagen-motions-pdf/data/1950/mot_1950__ak__466/mot_1950__ak__466-002.pdf"/>
          <fw xml:id="i-34iKEr7daSZAjBaSJUuUrJ">
            2 Motioner i Andra kammaren, nr 466.
          </fw>
          <p xml:id="i-Mm13eK7bAHr9Tkd3pXVnnY">
            detaljer, som präglar hela förslaget. På intet område är planlösningen
            klar, vare sig det gäller de teoretiska ämnesområdena eller den
            tilltänkta yrkes- undervisningen eller övriga med den föreslagna
            enhetsskolan förenade pro- blem. Framför allt gäller detta yrkesundervisningen
            på landsbygden. I stä- derna går denna förmodligen att ordna relativt
            lätt under det att den på landsbygden framför allt i glesbebyggda
            trakter kommer att möta oerhörda svårigheter. Departementschefen
            tyckes själv vara medveten om detta, men menar att sådant får
            den blivande försöksverksamheten klara upp på ett eller annat
            sätt. Skolkommissionens förslag till enhetsskoleorganisation innebär
            en ge- nomförd enhetlighet i undervisningen utan andra organisatoriskt
            synliga differentieringar än hjälpklasser och jämförliga specialklasser
            samt att stu- diegången anpassas efter lärjungarnas förmåga genom
            individualiserande arbetsformer. Skolkommissionen har trott det
            vara möjligt att driva indivi- dualiseringen så långt, att hela
            skalan av teoretiska och praktiska begåv- ningsvarianter under
            åtta år skall kunna sammanhållas i åtminstone del- vis gemensamt
            arbete inom ramen av en klass, från vilken endast hjälp- klasseleverna
            ha skilts ut. Då detta är ett av hela reformförslagets kärnpro-
            blem är det synnerligen intressant att konstatera att samtliga
            de yttranden, som kollegier och lärarsammanslutningar avgivit,
            icke stödja denna kom- missionens åsikt. Under sådana omständigheter
            finner man det absolut nöd- vändigt att en grundlig försöksverksamhet
            först företages innan ett princip- beslut fattas av så genomgripande
            innebörd, som denna skolreform ändå är. Ett ytterligare skäl som
            gör en tveksam är det kända faktum att en mängd skolbarn i de
            s. k. övergångsåren i allmänhet lida av skoltrötthet och längta
            efter befrielse från skoltvånget och ha därför inte den tillbörliga
            nyt- tan av den förlängda skoltiden i just den åldern. Däremot
            är det inte säll- synt att läslusten och intresset för kunskaper
            komma igen några år senare eller så där omkring adertonårsåldern.
            Ur bildningssynpunkt skulle därför säkerligen vara mycket mer
            att vinna om man vidtoge sådana åtgärder att alla som ha lust
            och fallenhet för studier kunde beredas möjlighet att be- vista
            realskolor och gymnasier, folkhögskola, lantmanna- och lanthushålls-
            skolor, yrkesskolor eller andra bildningsanstalter, därvid alla
            barn böra komma i åtnjutande av stipendier, som icke blott helt
            uppväga nackdelarna av att barnen från landsbygden inte kunna
            vistas i sina hem under skol- tiden, utan som också, oavsett ekonomiska
            förhållanden hos föräldrarna, göra det möjligt för alla att erhålla
            all önskad utbildning. En sådan utge- staltning av vårt skolväsen
            kommer säkerligen att ge ett mycket bättre kun- skapsresultat
            än den tilltänkta skolan, där de slöa och likgiltiga eleverna
            komma att verka återhållande på kunskapsmeddelandet. Ännu ett
            skäl, som måste väga ganska tungt emot förslaget, är dess eko-
            nomiska konsekvenser. För fullgörande av den nuvarande sjuåriga
            skol-
          </p>
          <pb facs="riksdagen-motions-pdf/data/1950/mot_1950__ak__466/mot_1950__ak__466-003.pdf"/>
          <fw xml:id="i-R1kxSRsHipXjJ1cQMQzAvN">
            Motioner i Andra kammaren, nr 466. 3
          </fw>
          <p xml:id="i-KqafWrFvHpjhZQk1rSw5xS">
            plikten erfordras skollokaler för mer än 600 miljoner kronor,
            som på grund av ekonomiska förhållanden och byggnadsreglering
            icke kunnat åstadkom- mas. Därest propositionens förslag skulle
            genomföras kommer behovet av skollokaler att ytterligare ökas
            med ett beräknat belopp av 800 miljoner kronor. Redan nu finnes
            det brist på folkskollärare, men för genomförandet av den föreslagna
            skolreformen krävas ytterligare omkring 12 000 lärare, därav flertalet
            med akademisk utbildning, vilkas utbildning enligt proposi- tionen
            beräknas till 77 miljoner kronor. Om man bortser från alla engångs-
            kostnader beräknas de årliga merkostnaderna för enhetsskolan till
            250 mil- joner kronor. Även om man anser det vara synnerligen
            önskvärt med ökad allmän folk- bildning, måste man dock fråga
            sig om det föreligger ekonomiska förutsätt- ningar för en dylik
            reform. I nuvarande ekonomiska läge måste alla an- svarskännande
            medborgare säga sig att detta knappast är möjligt. De se- naste
            årens reformer på framför allt det sociala området men även på
            andra områden ha medfört att det budgetära läget för närvarande
            är ganska an- strängt. De automatiska utgiftsstegringarna komma
            att växa under en lång följd av år med ökat tryck på skattedragarna.
            Redan nu klagas över det hårda skattetrycket, som mången önskar
            måtte kunna lättas. Men är det ekonomiska läget sådant nu, då
            vi väl ändå kunna vara eniga om att vi befinna oss i en högkonjunktur
            med nästan full sysselsättning, hurudant skall inte läget då bliva,
            därest en lågkonjunktur med depression och ar- betslöshet skulle
            inträda? Ha vi råd till dessa stora merutgifter? Så måste t. o.
            m. den mest optimistiske fråga sig, då man står inför avgörandet
            av ett så betydelsefullt principbeslut som det förevarande, vilket
            förr eller senare kommer att medföra så kostnadskrävande merutgifter
            som angivits i pro- positionen, vilka ändå av många remissmyndigheter
            ansetts vara beräknade i underkant. Frågan kan knappast få ett
            positivt svar, om man vill undvika ett odrägligt skattetryck.
            För några år sedan fattades av riksdagen principbeslut om en sjukvårds-
            reform, som skulle träda i kraft år 1950. På grund av bristande
            tillgång på sjukhuslokaler, utbildad sjukvårdspersonal och ogynnsamma
            ekonomiska förhållanden har riksdagen nödgats att uppskjuta ikraftträdandet
            tills vi- dare. Det kan icke vara riksdagen värdigt att det ena
            året fatta beslut i en fråga, som den ett annat år på grund av
            bristande förutseende måste ändra. Särskilt måste man i ett fall
            som detta ställa sig tveksam till ett princip- beslut, som är
            avsett att träda i kraft först efter loppet av cirka tjugo år.
            Då därtill kommer den förut påvisade konturlösheten i hela förslaget
            och nöd- vändigheten av att en omfattande försöksverksamhet först
            äger rum på skilda orter i landet innan principbeslut fattas angående
            den nioåriga en- hetsskolan, kan Kungl. Maj:ts proposition icke
            för närvarande och i före- liggande skick bifallas.
          </p>
          <pb facs="riksdagen-motions-pdf/data/1950/mot_1950__ak__466/mot_1950__ak__466-004.pdf"/>
          <fw xml:id="i-9Q5eYpTwkAY2acBpjZXbTZ">
            Motioner i Andra kammaren, nr 466.
          </fw>
          <p xml:id="i-Ldipuw1kAFQaJ9ACmKDJif">
            På grund av vad ovan anförts hemställes, att riksdagen måtte
            nu avslå Kungl. Maj:ts proposition angående principbeslut avseende
            införande av en på nioårig allmän skolplikt grundad enhetsskola.
          </p>
          <p xml:id="i-VQti3gCQ1XYBroE2gs6ZFR">
            Stockholm den 4 mars 1950.
          </p>
          <p xml:id="i-c1cFWuLdH3NXyFPuhcmyy">
            Axel Rubbestad.
          </p>
          <p xml:id="i-TV4Z3QdjtSVCAeoDAd9fn9">
            Hjalmar Svensson J. W. Pettersson Gustav Svensson i Grönvik.
            i Norregård. i Vä.
          </p>
        </div>
      </div>
    </body>
  </text>
</TEI>
