<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00282">
  <teiHeader>
    <fileDesc>
      <titleStmt>
        <title>Demokrati, bistånd och rättvisa</title>
        <author corresp="i-24CbHNwsRznss4Yas6HseU">av Anita Brodén m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Demokrati, bistånd och rättvisa</title>
          <idno type="rdwebb">H002U282</idno>
          <rs type="number">U282</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U282/text</ref>
          <ref type="dokument_url_html">http://data.riksdagen.se/dokument/H002U282</ref>
          <ref type="dokumentstatus_url_xml">http://data.riksdagen.se/dokumentstatus/H002U282</ref>
          <ref type="doc">http://data.riksdagen.se/fil/85A0AB9B-BF39-4766-9FC4-5870ACEE138B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-TEkdGy8DEUwcbVAxHygs6z</idno>
            <name>Maria Lundqvist-Brömster</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-6NzqsXjPzSi4BTz8BKo1Rg</idno>
            <name>Christer Winbäck</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CUNdf3NKNb9LaSsoeysmXf" type="signed"/>
        <correspContext corresp="i-CUNdf3NKNb9LaSsoeysmXf">
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-TEkdGy8DEUwcbVAxHygs6z"/>
          <note type="signatory" corresp="i-6NzqsXjPzSi4BTz8BKo1Rg"/>
        </correspContext>
        <correspAction xml:id="i-NE9mXz1bwkZCroKBZLkJxX" type="numbering">
          <date when="2012-10-08"/>
        </correspAction>
        <correspAction xml:id="i-CTVx8vgXazZ6psSPn4nQod" type="submission">
          <date when="2012-10-05"/>
        </correspAction>
        <correspAction xml:id="i-DxLtppmhtMvLeZoPiXx47r" type="transfer">
          <date when="2012-10-05"/>
        </correspAction>
        <correspAction xml:id="i-PpVMWobgoXE41HDNrtePUa" type="assigned"/>
        <correspContext corresp="i-PpVMWobgoXE41HDNrtePUa">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LLzTs5wKc5romgHSLruzZf" type="motHeader"/>
      <div xml:id="i-FyvT5RwAPw5yfbhYhyD6xs" type="motBody">
        <div xml:id="i-LZSFf2FJrpJnfkwsVdPo57" type="motProposal" subtype="förslag">
          <head xml:id="i-BBszNZ46QbYNNWM1DbYS87">
            Förslag till riksdagsbeslut
          </head>
          <list xml:id="i-4oxMXFTNzRfzA2U45PNfij" style="ol">
            <item xml:id="i-EnZiTnaPmVYsQKM6QmsXXz">
              Riksdagen tillkännager för regeringen som sin mening vad som
              anförs i motionen om att klimatbiståndet till största delen blir
              additionellt, då vikten av ett stort humanitärt bistånd inte får
              undermineras.
            </item>
            <item xml:id="i-4o5twGrXadKocQUWe8qpja">
              Riksdagen tillkännager för regeringen som sin mening vad som
              anförs i motionen om framgångsrika WTO-förhandlingar utifrån utvecklingsländernas
              perspektiv.
            </item>
            <item xml:id="i-G4NymNCYKuSMuFd1HbsAZt">
              Riksdagen tillkännager för regeringen som sin mening vad som
              anförs i motionen om att Sverige bör medverka till att samtliga
              givarländer ökar sina biståndsambitioner.
            </item>
            <item xml:id="i-QF9bDnWGZjPxJxES9Z4p6w">
              Riksdagen tillkännager för regeringen som sin mening vad som
              anförs i motionen om vikten av att regeringen driver klimatdimensionen
              av utvecklingsfrågor och fattigdomsbekämpning.
            </item>
          </list>
        </div>
        <div xml:id="i-XwfLBQm6JHDjB4xVARn3t7" type="motContent">
          <head xml:id="i-NsC1maA9GKVXSZccRaLaib" type="h1">
            Motivering
          </head>
          <p xml:id="i-4jFxgUXv1EFfesHrhcEwkg">
            Regeringen har vidtagit flera åtgärder för demokratisering, mänskliga
            rättigheter, miljö och jämställdhet i samband med biståndsinsatser.
            Det är ett bra grepp och kommer att kunna leda till en positiv
            utveckling.
          </p>
          <p xml:id="i-E56bPAENwkicDCTfvuvmqe">
            Den ökade satsningen på klimatbistånd är också välkommen. Det
            är angeläget att klimatbiståndet till största delen blir additionellt,
            då vikten av ett stort humanitärt bistånd inte får undermineras.
          </p>
          <p xml:id="i-JU15f1azUYLBSjSGptTci8">
            Ett av de viktigaste verktygen för att uppnå en välståndsökning
            och därmed minskad fattigdom är ökat tillträde till de lokala
            marknaderna och frihandel på en global marknad. Den protektionistiska
            jordbrukspolitik, med exportbidrag och tullar, som förts inom
            EU men också i övriga västländer har slagit ut möjligheter för
            de allra fattigaste ländernas bönder att få sälja sina produkter.
            Det är därför av allra största vikt att det blir en positiv förändring
            i de fortsatta WTO-förhandlingarna, något som Sverige bör arbeta
            mycket hårt för. Satsning på jordbrukande kvinnor i tredje världen
            är utomordentligt viktigt.
          </p>
          <p xml:id="i-EUvQfbZE2pdambEuQrqKs2">
            Fattigdomen skördar fortfarande offer och skapar lidande för
            miljontals människor runtom i världen. Fortfarande lever nästan
            en miljard människor i extrem fattigdom, dvs. på mindre än en
            dollar om dagen. I juli 2007 presenterade FN en halvtidsrapport
            för att granska utvecklingen för att uppnå FN:s millenniemål.
            Rapporten visar att framsteg gjorts för att halvera andelen människor
            som lever i extrem fattigdom. Detta mål är inom räckhåll i de
            flesta regioner förutom Afrika söder om Sahara, där möjligheterna
            att uppnå målet är minimala. Rapporten visar också på framgångar
            vad gäller andelen barn som går i skola, även i Afrika söder om
            Sahara.
          </p>
          <p xml:id="i-6FPe25EgwnfjZq1MM41P1r">
            Ett tydligt budskap i FN-rapporten är att bristen på ökat bistånd
            gör det omöjligt att uppnå målen och att rika länder inte levt
            upp till sina åtaganden i millenniemål 8. Biståndet har sjunkit
            i verkliga tal med 5,1 procent mellan 2005 och 2006 (UNDP, 2007).
            G8-ländernas löfte under sommaren 2009 att förstärka insatserna
            för lokal livsmedelsproduktion i Afrika var ett välkommet besked,
            men som nu kräver en uppföljning.
          </p>
          <p xml:id="i-ScJdPHsWMF5zoWKjsQCbjQ">
            Glädjande nog kan vi konstatera att Sverige, trots att vi gått
            igenom en svår lågkonjunktur, bibehöll ett bistånd med 1 procent
            av BNI. Det vore önskvärt om neddragningen på informationskontot
            kunde återställas i takt med att det ekonomiska läget förbättras.
          </p>
          <p xml:id="i-JMXpyNzHRiBBSSFBDcUxv1">
            Sverige har vid­tagit konkreta åtgärder för att stärka effektiviteten
            i biståndet. Sverige är därmed ett ledande land i biståndssammanhang,
            inte minst inom EU som nyligen lagt fast en plan för att öka medlemsländernas
            bistånd till 0,7 procent av BNI för de länder som inte redan ligger
            över detta mål.
          </p>
          <p xml:id="i-4YWiWBPPiaQuvgwC5AqrDZ">
            Sverige, som ett föregångsland i biståndssammanhang, bör stimulera
            andra givarländer att också ta sitt ansvar och infria givna löften
            och därmed leva upp till ett högt biståndsmål. Ytterligare steg
            kan tas för att säkra att biståndet stödjer fattigdomsbekämpning
            och en demokratisk utveckling i samarbetsländerna i enlighet med
            målsättningarna i svensk politik för global utveckling (PGU).
          </p>
          <p xml:id="i-YAffSrbEMfMatesBtc8bqH">
            I samband med den nya inriktning som regeringen nu gör vad gäller
            biståndet förutsätter vi att biståndet i större utsträckning fokuserar
            på att bidra till FN:s millenniemål och att stärka demokratiutveckling
            i utvecklingsländer. En central uppgift för biståndet är att stärka
            demokratiutveckling i samarbetsländerna. Bistånd bör ges med tydliga
            krav på att uppvisa resultat vad gäller stärkande av demokrati
            och mänskliga rättigheter. Resultaten bör utvärderas kontinuerligt.
          </p>
          <p xml:id="i-QgwyQGuens2MF3QWTxHAQq">
            Sveriges politik för global utveckling (PGU), och dess målsättning
            att politiken ska genomsyras av ett fattigdoms- och ett rättighetsperspektiv,
            bör i större utsträckning ges en central roll i alla politikområden.
            Mekanismer, däribland konsekvensanalyser, utvärderingar och bred
            dialog med olika aktörer i Sverige, bör stärkas för att säkra
            att vår PGU genomsyrar alla politikområden.
          </p>
          <p xml:id="i-MwJCHCKmac3DHwTTcu4BKW">
            Klimatproblematiken har tagits på ett allt större allvar i många
            länder tack vare det senaste årets rapporter, där FN:s klimatpanels
            (IPCC) rapport samt den s.k. Sternrapporten speciellt kan nämnas.
            De väntade klimatförändringarna kommer att innebära extrema vädersituationer
            vad gäller torka, väta, blåst och temperaturer. De som kommer
            att drabbas allra hårdast är många människor i utvecklingsländerna.
            För att förhindra denna utveckling är ett riktat miljöbistånd
            nödvändigt. Miljöbistånd kan medverka till tekniköver­föring och
            tillvaratagande av förnybara resurser samt bidra till en gemensam
            satsning för att förhindra de svåraste klimatscenarierna och därmed
            skapa en bättre miljö och hälsa.
          </p>
          <p xml:id="i-9EsaoUN1LCGYrBVxKgG7mE">
            I samband med kommande klimatförhandlingar är det av allra största
            vikt att ett rättviseperspektiv genomsyrar förhandlingarna som
            ger de fattigaste länderna rätt till utveckling och därmed ökad
            chans till fattigdomsbekämpning.
          </p>
        </div>
        <div xml:id="i-GcJ5MCHAWHswr8tDZPWnEJ" type="motSignatures">
          <list xml:id="i-2xGnCLskdU5UduvQ3MdJEY">
            <item xml:id="i-MKZr8ZhHXTD26UvE2BCGmG">
              Anita Brodén (FP)
            </item>
            <item xml:id="i-WxQ99fqj2tyvB5XyKTa8bb">
              Maria Lundqvist-Brömster (FP)
            </item>
            <item xml:id="i-CLoDjqFWqqNtS2vEo8p1MB">
              Christer Winbäck (FP)
            </item>
          </list>
        </div>
      </div>
    </body>
  </text>
</TEI>
