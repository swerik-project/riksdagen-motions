<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__857/mot_1963__ak__857-001.pdf"/>
      <div type="motHeader" xml:id="i-WyTdYunk3f9joyAT4zn1x6">
        <div type="motTitle" xml:id="i-3GBwL6bZRD8J89P3Hig5dY"/>
        <div type="motSubmissionInfo" xml:id="i-Bw96zKkkVcDz3cFqG1UqYE"/>
      </div>
      <div type="motBody" xml:id="i-D81qNsMG59xV7AmwuFk7nY">
        <div xml:id="i-YT3LWeXt7C5L5W1D423XZF">
          <p xml:id="i-Y9sq7KXV1nWCucDNjq1mt5">
            Motioner i Andra kammaren, nr 857 år 1963 9
          </p>
          <p xml:id="i-6tXp6e3xpxWHLJNbKRZAxc">
            Nr 857
          </p>
          <p xml:id="i-MDMZCVkdN6nNG5HbW6KR2P">
            Av herr Carlsson i Stockholm m. fl., i anledning av Kungl. Maj:ts
            proposition nr 96, med förslag till lag om ändrad lydelse av punkt
            1 av anvisningarna till 20 $ kommunalskatte- lagen den 28 september
            1928 (nr 370), m. m.
          </p>
          <p xml:id="i-R8yxfJVEsmxhfvTWPYqS1q">
            (Lika lydande med motion nr 702 i Första kammaren)
          </p>
          <p xml:id="i-74k1f72YbdeDNpaWCw7Xnj">
            I syfte att komma till rätta med nuvarande missförhållanden i
            fråga om avdrag för representationskostnader vid beskattningen
            framlägger finans- ministern i Kungl. Maj:ts proposition nr 96
            förslag till ändrade och skärpta bestämmelser. Det i propositionen
            framlagda förslaget, som av departe- mentschefen betecknats som
            provisoriskt i avvaktan på vidare erfarenhe- ter, torde i stort
            sett vara väl avvägt för sitt syfte. I några detaljer bör dock
            enligt vår mening justeringar av mindre omfattning vidtagas. Genom
            remissbehandlingen av skattelagssakkunnigas förslag torde det
            klart ha framgått att en författningsmässig detaljreglering av
            avdragsrätten i fråga om representationskostnader är svår att
            åstadkomma. Finansministern har därför sökt nå det avsedda syftet
            genom en generell författningsföre- skrift, som skall kompletteras
            med anvisningar av riksskattenämnden och som i sak innebär en
            generell uppgiftsskyldighet i fråga om sådana repre- sentationskostnader
            för vilka avdrag yrkas. Genom den obligatoriska upp- giftsskyldigheten
            skall bättre kontrollmöjligheter åstadkommas. En ledande synpunkt
            vid förslagets utarbetande har enligt finansminis- tern varit
            att söka komma till rätta med missbruk utan att onödigtvis för-
            svåra den verksamhet på området som från kommersiella och andra
            ut- gångspunkter framstår som motiverad. Den obligatoriska uppgiftsskyldig-
            heten kommer givetvis att medföra ett icke obetydligt merarbete
            för berörda företag eller andra skattskyldiga. I den föreslagna
            författningstexten — ge- nom tillägget till 26 8 taxeringsförordningen
            — skall uppgiftsskyldigheten avse förutom representationskostnader
            i sedvanlig mening även kostnader för reklam utom annonsering.
            Att uppgiftsskyldigheten föreslagits så om- fattande motiveras
            med svårigheten att dra gräns mellan representations- kostnad
            och reklamkostnad. »Annonsering» anses dock utgöra en så entydig
            post att den kan särskiljas och undantas från uppgiftsskyldighet.
            Enligt vår mening har gränsen här dragits alltför snävt. Utom
            annonse- ring finns andra reklamkostnader om vilka gäller att
            risk för missbruk i av- dragshänseende är obefintlig. Vi syftar
            då i första hand på andra former av
          </p>
          <pb facs="riksdagen-motions-pdf/data/1963/mot_1963__ak__857/mot_1963__ak__857-002.pdf"/>
          <p xml:id="i-BqYR4ths2EfE5LFtSeUiLL">
            10 Motioner i Andra kammaren, nr 857 år 1963
          </p>
          <p xml:id="i-Pb89fT5BZKxcRDq9kr7zjF">
            tryckt reklam såsom broschyrer, affischer, informationsbrev och
            andra in- formationstrycksaker, skyltar o. d. Kostnaderna härför
            torde också bokföras som reklamkostnad. Missbruk i avdragshänseende
            torde inte heller före- komma i fråga om sådana kostnader. Det
            synes därför vara onödigt att före- skriva specificerade redovisningar
            av dem. Det föreslagna tillägget i 26 $ taxeringsförordningen
            bör således få sådan utformning att även vissa andra reklamkostnader
            än annonsering undanta- ges från specifikationsskyldigheten. Vi
            förutsätter att vederbörande utskott utarbetar förslag till författningstext
            med ledning av ovan anförda exempel. Redovisningen av representationskostnaderna
            skall enligt ett föreslaget tillägg till taxeringsförordningen
            — som ny $ 25 a — ske i huvudgrupper, varav en skall avse »kostnader
            för gåvor, som icke äro att hänföra till re- klam och icke upptagits
            såsom löneförmån i kontrolluppgift&gt;. Enligt gällande praxis är
            avdragsrätten för gåvor som form för represen- tation mycket snäv.
            Kostnader för sådana gåvor är i allmänhet inte avdrags- gill,
            trots att dylik representation kan ställa sig billigare än exempelvis
            ett restaurangbesök. För att åstadkomma en mera ändamålsenlig
            praxis bör riksdagen uttala att kostnad för gåva, som lämnats
            i representationssyfte, skall i beskattningshänseende behandlas
            lika med representationskostnad i övrigt. Ett sådant uttalande
            bör vara vägledande för riksskattenämnden vid utarbetandet av
            de nya anvisningarna. Det är givetvis här fråga om gåvor av ekonomiskt
            begränsat värde såsom blomsteruppvaktning, bok- gåva och liknande.
            Missbruk skall kunna stävjas genom redovisningsskyldig- heten,
            som utgör villkor för avdragsrätt. Med hänvisning till det anförda
            hemställes, A. att riksdagen vid behandlingen av Kungl. Maj:ts
            proposi- tion nr 96 måtte 1. besluta sådan utformning av 26 $
            taxeringsförordningen att inte endast annonsering, utan även vissa
            andra re- klamkostnader, varom exempel givits ovan, skall vara
            undantagna från specificeringsskyldigheten, och 2. uttala att
            gåva av ekonomiskt begränsat värde som läm- nats i representationssyfte
            skall i beskattningshänseende behandlas lika med annan representationskostnad,
            samt B. att vederbörande utskott måtte utarbeta förslag till för-
            fattningstext i anslutning till yrkandet nedan A. 1. ovan.
          </p>
          <p xml:id="i-Lnc4eq7tAmpb5KBmTADT3f">
            Stockholm den 17 april 1963
          </p>
          <p xml:id="i-HaaVbdT38Dg2KM7up1vAho">
            C. W. Carlsson Gunnar Hyltander Sigvard Larsson
          </p>
        </div>
      </div>
    </body>
  </text>
</TEI>
