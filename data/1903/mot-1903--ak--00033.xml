<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1903/mot_1903__ak__33/mot_1903__ak__33-001.pdf"/>
      <div type="motHeader" xml:id="i-Nanu7QYJRtDYxEPRJWN3yE">
        <div type="motTitle" xml:id="i-BmHFt9ADao5YmiMDdA1BB1"/>
        <div type="motSubmissionInfo" xml:id="i-3KHvS8QCiESKFJ6oeGDDhK"/>
      </div>
      <div type="motBody" xml:id="i-6S4Uyn6CXJUSz5RmCgkKvt">
        <div xml:id="i-8kK4T3LQgxmT7woMXEruPu">
          <p xml:id="i-R8ZCShWmfZagkDercgNt1Y">
            Motioner i Andra Kammaren, N:o 833. 9
          </p>
          <p xml:id="i-NaqBKBXqxYTYPfrsbwFrpR">
            N:o 33.
          </p>
          <p xml:id="i-CYi48TeZGWYpzTg22Kh45q">
            Af herr M. M. Höjer, om inredningen af det nya riksdags- huset.
          </p>
          <p xml:id="i-Y9YpS2S77QRaAaxuBQpEE9">
            Sedan en tid tillbaka har man i intresserade kretsar begynt hysa
            allvarsamma farhågor, att de institutioner, för hvilka man ifrån
            början afsett plats i det nya riksdagshuset, icke skulle få sitt
            behof af utrymme tillbörligt tillgodosedt. I hvad mån dessa farhågor
            i allmänhet äro grundade, lämnar jag därhän, men konstaterar endast
            såsom ett faktum, att hvad angår den viktiga institution, som
            heter riksdagsbiblioteket, de lokaler, hvilka blifvit detsamma
            anvisade, äro alldeles otillräckliga och med af- seende på anordningarna
            i många fall särdeles" otidsenliga. Att detta kunnat ske, när
            det gällde bibliotekets inrymmande i ett nytt million- palats,
            där det enligt arkitektens till mig uttalade mening icke varit
            omöjligt att vidtaga fullt tillfredsställande dispositioner, det
            kommer sig däraf, att en i den moderna bibliotekstekniken fullt
            hemmastadd person icke blifvit tillfrågad, då planen för bibliotekets
            inhysande i det nya riks- dagshuset uppgjordes. Riksdagens egen
            skicklige bibliotekarie fick först i augusti 1902, sedan allt
            var i hufvudsak klappadt och klart, tillfälle att, efter tagen
            del af ritningarna, till bibliotekets inspektor »afgifva yttrande
            angående behofvet af utrymme för biblioteket i det nya riksdagshuset
            samt om lämpligaste beskaffenheten af de lokaler, som böra åt
            biblioteket upplåtas». Detta yttrande, afgifvet den 30 augusti
            1902 och af mig i det följande på flera ställen begagnadt, innehåller,
            med all sin urbanitet i uttrycket, en blodig, saklig kritik öfver,
            låtom oss säga, egendomligheten i vederbörandes tillvägagående.
            Bih. till Riksd. Prot. 1903. 1 Saml. 2 Afd. 2 Band. 12 Häöft.
            2
          </p>
          <pb facs="riksdagen-motions-pdf/data/1903/mot_1903__ak__33/mot_1903__ak__33-002.pdf"/>
          <p xml:id="i-6atD9aCakPTKYkptd1a3PZ">
            10 Motioner i Andra Kammaren, N:o 33.
          </p>
          <p xml:id="i-E9tTkicB6D3qou8LPtJUcf">
            I själfva verket behöfs det endast en flyktig blick på sakförhållandena
            för att finna, att frågan om riksdagsbibliotekets inrymmande i
            riksdags- buset på Helgeandsholmen blifvit väl lättvindigt behandlad.
            Bibliotekets nya lokal på nämnda ställe är fördelad på två våningar,
            sammanbundna genom en skäligen trång och obekväm trappa. I öfre
            våningen, utgörande en del af riksdagshusets hufvudvåning och
            i likhet med de öfriga biblio- tekslokalerna vettande åt det jämförelsevis
            mörka passet mellan banken och riksdagshuset, ligger den stora
            läsesalen, ett högt rum med kringlöpande galleri, samt dessutom
            ett med läsesalen förmedelst en genomgångspassage förbundet mindre
            rum, hvilket af vederbörande, okändt af hvad anled- ning, lär
            vara designeradt för bibliotekarien. I nedre våningen, som ut-
            gör en del af riksdagshusets bottenvåning och där bibliotekarien
            natur- ligtvis bör hafva sitt ämbetsrum, ligger den mindre läsesalen
            och där bredvid de för bokförrådet afsedda sex s. k. magasinsrummen,
            af hvilka de tre öfre vunnits genom våningens entresolering. I
            alla dessa lokaler, galleriet inberäknadt, finnes, enligt en af
            arkitekten till Riksdagens biblio- tekarie lämnad och den 28 augusti
            1902 daterad uppgift, en sammanlagd hyllängd af approximativt
            1,372 meter, hvarvid dock i den stora läsesalen beräknats en uppställning
            af 10 hyllor öfver hvarandra, nödvändiggörande begagnandet af
            stege, en möbel, »af alla fackmän utdömd och säkerligen icke till
            finnandes i något enda modernt bibliotek». Mot ofvannämnda siffra
            ställer Riksdagens bibliotekarie det oafvisliga behofvet, vid
            böckernas fack- mässiga uppställning, af cirka 1,500 meter — vid
            inflyttningen, hvartill sedan kommer den årliga tillväxten, som
            måste beräknas till mer än 1,000 volymer, »så framt ej biblioteket
            af brist på lokal skall hindras att följa med sin tid». Med afseende
            på utrymmesförhållandena i bibliotekslokalerna bör vidare märkas,
            att i hvardera läsesalen måste till allmänhetens bekväm- lighet
            finnas ett exemplar af det svenska riksdagstrycket, ett exemplar
            af svensk författningssamling och ett exemplar af Sveriges officiella
            statistik förutom ett s. k. referensbibliotek af ordböcker, handböcker,
            konversationslexika m. m. För en dylik mindre boksamling finnes
            visserligen till en början plats i den stora läsesalen med tillhörande
            rum, men däremot icke i den mindre. Slutligen erfordras, enligt
            bibliotekariens ofvan åberopade yttrande, ovill- korligen följande
            lokaler, liggande i samma plan som den nedre läsesalen, nämligen
            ett större expeditionsrum, ett rum för bibliotekarien, ett dito
            för amanuensen, ett vaktrum för inpackning och utensilier samt
            ett toalett- rum. Till fyllandet af alla dessa behof räcka ej
            de för biblioteket afsedda lokalerna på långa vägar, icke ens
            om man till dem lägger tvenne i botten- våningen belägna, närgränsande
            mindre rum, som vederbörande lära vara benägna att till ändamålet
            upplåta. Det är dessutom nödvändigt att enligt
          </p>
          <pb facs="riksdagen-motions-pdf/data/1903/mot_1903__ak__33/mot_1903__ak__33-003.pdf"/>
          <p xml:id="i-FRouufHfBz1gsHwfLbomYS">
            Motioner i Andra Kammaren, N:o 33. 11
          </p>
          <p xml:id="i-Dn8d8ieDuuvqmmaYgo7wxB">
            bibliotekariens anvisning med biblioteket annektera vice värdens
            intill nedre läsesalen liggande våning, af hvilken genom utslagning
            af några redan uppförda kloasångväggar riksdagshusets arkitekt
            lärer kunna nöd- torfteligen inreda de ämbetsrum, jag i det föregående
            omnämnt. Men med allt detta kan man endast från skilda håll lappa
            ihop ett helt, som från början kommer att bära ett sorgligt vittne
            om en lätt i ögonen fallande planlöshet och brist på insikt och
            som ändock icke kan fullt motsvara ens den närmaste framtidens
            behof. Under sådana förhållanden synes det mig vara Riksdagen
            värdigast att för riksdagsbibliotekets inrymmande i det nya riksdagshuset
            söka finna en annan och bättre utväg; och att, finna den torde
            med god vilja ej vara med synnerlig svårighet förenadt. Atminstone
            inom intresserade riksdagskretsar är man tämligen enig därom,
            hvar den rätta lösningen af riksdagsbibliotekets bostadsfråga
            är att söka. I det nya riksdagshuset ligger i bottenvåningen med
            fri utsikt öfver Norrström och Norrbro en rad af ljusa och luftiga
            rum, afsedda för riksgäldskontoret. Man kan visserligen icke numera
            i dessa rum åstadkomma en anordning för biblioteket i full jämnhöjd
            med nutidens fordringar, men man kan åt- minstone i dem för Riksdagens
            boksamling bereda ett för den närmaste framtiden tillräckligt
            utrymme samt för Riksdagens medlemmar, andra forskare och bibliotekets
            expedition jämförelsevis bekväma och tillfreds- ställande lokaler.
            Hvad riksgäldskontoret angår, så har denna vördnads- värda institution
            enligt min och mångas mening ingenting i riksdagshuset att göra;
            den kan utan tvifvel med framgång fullfölja sin gagnande verk-
            samhet i det palats, den redan innehar. Dessutom är ingenting
            säkrare, än att, om riksgäldskontoret flyttar till riksdagshuset,
            dess vistelse där- städes kommer att blifva skäligen kortvarig.
            Man behöfver icke vara profet för att förutspå, att inom den närmaste
            framtiden Riksdagen för sin egen verksamhet behöfver ett större
            utrymme än man nu för den- samma afsett. Och äfven om riksdagsbiblioteket
            till en början skulle in- rymmas i den för detsamma bestämda lokalen
            med de utvidgningar, hvarom jag nyss talat, så skall det sannerligen
            icke dröja länge, förrän biblioteket kräfver mera plats, hvilken
            då måste detsamma beredas på be- kostnad af — riksgäldskontoret.
            Jag har svårt att förstå, hvad det skall tjäna till, att nämnda
            institution i riksdagshuset inflyttar för att mycket snart från
            detsamma åter afhysas. På grund af hvad jag sålunda anfört, får
            jag vördsammast hemställa,
          </p>
          <p xml:id="i-AiiX65zzBtHBFKvk4WM9fv">
            att Riksdagen behagade besluta, att alla de i det nya riksdagshuset
            belägna och för riksgäldskontoret
          </p>
          <pb facs="riksdagen-motions-pdf/data/1903/mot_1903__ak__33/mot_1903__ak__33-004.pdf"/>
          <p xml:id="i-BkZ8U7C8TDdfMXqkMfSck5">
            12
          </p>
          <p xml:id="i-7fNP6xETpKxaLgLG1YotBW">
            Motioner i Andra Kammaren, N:o 33. afsedda lokaler skola, efter
            sakkunnige mäns hörande, för riksdagsbiblioteket inredas och af
            detsamma för framtiden disponeras.
          </p>
          <p xml:id="i-WGHvA5Mj5jj7ArJ5YdD9Qy">
            Om remiss till statsutskottet anhålles.
          </p>
          <p xml:id="i-Kyc22x662UkLHkJiLpu9L8">
            Stockholm den 26 januari 1903.
          </p>
          <p xml:id="i-GbbXYnoHVvEqwzwUZrjxJ5">
            Magnus Höjer.
          </p>
          <p xml:id="i-VoextBsetgNBcQDombxBeW">
            I ofvanstående motion instämma:
          </p>
          <p xml:id="i-PsTgNk1jb9APpBga1aytdD">
            4. Hedin. David Bergström. H. Pantzarhielm.
          </p>
        </div>
      </div>
    </body>
  </text>
</TEI>
