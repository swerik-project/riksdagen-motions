<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1924--ak--00449">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__ak__449/mot_1924__ak__449-001.pdf"/>
      <fw xml:id="i-2z7z5fsPyQMCBEdb5Qymmh">
        Motioner i Andra kammaren, Nr 449. 5
      </fw>
      <div xml:id="i-8Vs69BFrMmAzp2HJw3nADU" type="motHeader">
        <div xml:id="i-QjWXyjjBKc435sKkVweWEf" type="motTitle"/>
        <div xml:id="i-AfDzKvHHQp7dtj8MgTyqL2" type="motSubmissionInfo"/>
      </div>
      <div xml:id="i-3zR73H65mF33aaxFaGCE7S" type="motBody">
        <div xml:id="i-WXefSAuBnm2xQafbsesN23">
          <p xml:id="i-4J3UL3JCa99ZjtbEwGc38R">
            Nr 449.
          </p>
          <p xml:id="i-8aijew3UNQMJAnZ5pckCHG">
            Av herr Behlin, i: anledning av Kungl. Maj:ts propo- sition,
            nr 150, med förslag till lag om samhällets barnavård m. m.
          </p>
          <p xml:id="i-F3DTGVavgGsRyVmU2X1Z2W">
            Genom skrivelse till Kungl. Maj:t den 8 mars 1918 hemställde
            riksdagen, att Kungl. Maj:t täcktes föranstalta att i samband
            med pågående omarbetning av vissa barnavårdslagar (fosterbarnslagen
            och lagen om uppfostrande av vanartade barn m. m.) en utsträckning
            av samhällets barnavård även till andra områden av barnavården
            än dem, som beröras av dessa lagar, måtte tagas under omprövning,
            och att därvid särskilt måtte undersökas möjlig- heten av att
            inom varje kommun alla samhällets vårdande, understödjande, kontrollerande
            och upplysande barnavårdsuppgifter i görligaste mån samman- föras
            till enhetlig handläggning. Denna framställning överlämnades av
            Kungl. Maj:t till den med revisionen av de ovan berörda barnavårdslagarna
            arbetande fattigvårdslagstiftningskom- mittén, som i sitt betänkande
            angående den offentliga barnavården föreslog en centralisering
            av barnavårdsarbetet hos en enda, särskilt för ändamålet tillsatt
            kommunal myndighet. Den föreslog alltså att i varje kommun skulle
            finnas en på visst sätt sammansatt barnavårdsnämnd. I sin proposition
            i ämnet, nr 150, med förslag till lag om samhällets barnavård
            m. m. har Kungl. Maj:t så till vida frångått sagda förslag, att
            det enligt 7 8 i den omförmälda lagen medgivits mindre kommuner
            att med Konungens tillstånd under vissa förhållanden befrias från
            tillsättande av särskild barnavårdsnämnd. TI detta fall skall
            barnavårdsnämnden utgöras av kommunens fattigvårdsstyrelse, förstärkt
            med kyrkoherden samt en folkskol- lärare eller lärarinna. Genom
            detta förslag har enligt undertecknads mening ett stort avbräck
            gjorts i den kraft att verka till fromma för en verkligt god barnavård,
            som man velat åstadkomma genom den nya lagstiftningen och den
            däri genom- förda centraliseringen, vilken även av Kungl. Maj:t
            i huvudsaklig omfattning bibehålles. Utgångspunkten för sistberörda
            förslag utgöres av riksdagens ovan åbe- ropade skrivelse den 8
            mars 1918, i vilken framhölls bland annat, att i be- traktande
            av kommunernas växlande storlek samt befolknings-, ekonomiska
            "och andra förhållanden en sådan lagstiftning som den ifrågasatta
            måste framgå med synnerlig varsamhet och att de berörda förhållandena
            kunde medföra angelägenheten av att vissa bestämmelser »gjordes
            endast villkor- ligt bindande, så att deras tillämpning inom varje
            särskild kommun bleve beroende av vederbörande myndighets beslut».
          </p>
          <pb facs="riksdagen-motions-pdf/data/1924/mot_1924__ak__449/mot_1924__ak__449-002.pdf"/>
          <fw xml:id="i-LbLo1rvPU46uTNHtkTAcw1">
            6 Motioner i Andra kammaren, Nr 449.
          </fw>
          <p xml:id="i-AENREYuq9GrWEx5bQvhaj5">
            Det sålunda väckta spörsmålet gjordes på grund härav till föremål
            för undersökning av fattigvårdslagstiftningskommittén, som alldeles
            avvisade en begränsning eller inskränkning för vissa samhällen
            av den föreslagna cen- traliseringen. Däremot medgav kommittén
            att det kunde tänkas att i smärre kommuner, där både fattigvård
            och barnavård voro av ringa omfattning, för- lägga båda dessa
            verksamhetsgrenar i sin helhet till samma myndighet, i så- dant
            fall närmast till fattigvårdsstyrelsen. Men även en sådan anordning
            an- såg kommittén möta stora betänkligheter både i den i olika
            sammansättning, som myndigheterna böra erhålla med avseende å
            deras olika funktioner, och med hänsyn till den olika beskaffenheten
            av den verksamhet, som de skola hava att utföra. Den avstyrktes
            därför också av kommittén. Då i en stor del av de med anledning
            av kommitténs förslag infordrade yttrandena tanken på undantagsbestämmelser
            i förevarande hänseende för de små kommunerna upptagits, har Kungl.
            Maj:t ansett sig böra tillmötes- gå dessa önskningar och därför
            framlagt sitt ovanberörda förslag. Emeller- tid hava i de avgivna
            yttrandena även höjts röster för kommitténs ståndpunkt. De skäl,
            som framhållits till stöd för nyssberörda anordning äro huvud-
            sakligen tvenne. Det ena är svårigheten att i små kommuner finna
            nödig personal för två särskilda myndigheter för fattigvård och
            barnavård. Denna farhåga synes dock vara alldeles överdriven.
            De av kommunen, utan avseende på inne- havd tjänst, särskilt valda
            ledamöter kunna enligt förslaget till antalet be- gränsas till
            allenast två, av vilka en skall vara kvinna. Någon svårighet att
            jämsides med ledamöterna i fattigvårdsstyrelsen finna ett sådant
            antal leda- möter i barnavårdsnämnden inom en kommun, huru liten
            som hälst, synes väl knappast kunna tänkas. Och i sådant fall
            möter ju icke något laga hinder att insätta en och samma person
            i båda. Arbetet för honom bör härigenom icke bliva i nämnvärd
            mån förökat mot om han skulle sitta i en styrelse med båda verksamhetsuppgifterna.
            Det andra skälet, som möjligen kunde hava något mera betydelse,
            är att förhållandena i de mindre kommunerna äro sådana, att något
            behov av sär- skilda styrelser för de båda ifrågavarande uppgifterna
            icke skulle föreligga; deras arbete bleve, kvantitativt sett,
            väl ringa. Härvid får man emellertid märka, att anordningen med
            en särskild barnavårdsnämnd syftar till att få ett kvalitativt
            bättre utförande av arbetet med samhällets barnavård; och just
            inom de små kommunerna torde, efter vad erfarenheten utvisar,
            bris- terna i detta avseende vara alldeles särskilt framträdande.
            För övrigt in- skränka sig barnavårdsnämndens uppgifter icke blott
            till vad som innehålles i det nu framlagda lagförslaget, utan
            de hava förut fått sig tillagda mycket viktiga uppgifter genom
            lagarne om barn utom äktenskap den 14 juni 1917 samt om barn i
            äktenskap den 11 juni 1920 m. fl. Icke minst för hand- havande
            av sistberörda uppgifter är det angeläget att en fullt kvalificerad
            barnavårdsnämnd finnes i varje kommun. Huvudintresset på den offentliga
            barnavårdens område är, såsom fattig- vårdslagstiftningskommittén
            framhållit, att »åt den barnavårdande verksam-
          </p>
          <pb facs="riksdagen-motions-pdf/data/1924/mot_1924__ak__449/mot_1924__ak__449-003.pdf"/>
          <fw xml:id="i-DgVkqLReuUVKWwi7iTGuAH">
            Motioner i Andra kammaren, Nr 449. 7
          </fw>
          <p xml:id="i-3g2fVd4j3sXVZUpfm7uxQK">
            heten bereda den betydelse och plats i samhällslivet, som den
            bör äga». Härom borde, säges det, meningarna ej vara delade. För
            detta intresse kan det ej vara likgiltigt, om barnavården i kanske
            en stor del kommuner får vara med som ett bihang till annan för
            densamma mer eller mindre främ- mande offentlig verksamhet; ej
            minst gäller detta om den skall göras till ett bihang till fattigvården.
            » Uppenbart är», säger den nämnda komrnittén i fråga om den föreslagna
            centraliseringen, »att verksamhetens fördelning på flera myndigheter
            — — — — — skall verka försvagande i avseende å såväl ansvar som
            maktmedel samt därigenom minska utsikterna till ett tillfredsställande
            resultat. Ut- vecklingen av samhällets uppgifter på detta fält
            befrämjas enligt kommitténs mening bäst genom en enhetlig organisation,
            vilket vad kommunerna be- träffar måste innebära, att en myndighet
            så vitt möjligt i sin hand samlar det kommunala arbetet med barnavården.
            Det bör med andra ord inom varje kommun finnas en barnavårdsmyndighet,
            till vilken man har att vända sig, när helst det gäller att åt
            ett barn, som är i behov av samhällets hjälp för sin andliga eller
            kroppsliga utveckling, förskaffa denna hjälp på ett sätt, som
            behovet i varje fall kräver. Denna myndighet skall helt uppbära
            sam- hällets ansvar för barnen. Då först känner den sitt ansvar
            och handlar därefter.» Detta, som är yttrat närmast med hänsyn
            till centraliserings- spörsmålet i sin helhet, gäller i egentligaste
            mening även om angelägen- heten att i varje kommun få en fullt
            kvalificerad barnavårdsnämnd. De utvecklingslinjer för barnavården
            i vårt land, som man genom det nya lagförslaget velat utforma,
            främjas ej, utan tillbakahålles, om man, så- som med ett bifall
            Kungl. Maj:t förslag i detta avseende skulle bliva fallet, låter
            samhällets barnavård för många kommuners del fortfarande stå och
            stampa på den gamla ståndpunkten att skötas såsom ett bihang till
            fattig- vården. Slutligen må ock anmärkas att genom ett bifall
            till fattigvårdslagstiftnings- kommitténs förslag i detta fall
            någon ökning icke behöver föranledas i kost- naderna för barnavården.
            På grund av vad sålunda anförts, får jag vördsamast hemställa,
          </p>
          <p xml:id="i-YD36Fq478ndUGvViAYptCF">
            att riksdagen vid bifall till Kungl. Maj:ts ifrågavarande pro-
            position måtte, med uteslutande ur förslaget till lag om sam-
            hällets barnavård av 7 8, helt genomföra principen om en sär-
            skild barnavårdsnämnd i varje kommun. De ändringar i lagförslaget
            i övrigt, som härav föranledas, torde vederbörande utskott föreslå.
          </p>
          <p xml:id="i-PTn31ox7XRoAE5kLsgbkKx" type="date">
            Stockholm den 8 april 1924.
          </p>
          <div xml:id="i-E893wtXFxsRHGYp3g3ofwM" type="signatureBlock">
            <list xml:id="i-rDVpF8bqRZctBhtLnKT5z">
              <item xml:id="i-2t2FnQeFRrDNwngiFJmQCe" who="i-K4WzUa9b3Bps6Z3kNsC2sp" type="signature">
                Carl Sehlin
              </item>
            </list>
          </div>
        </div>
      </div>
    </body>
  </text>
</TEI>
