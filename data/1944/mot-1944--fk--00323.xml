<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1944--fk--00323">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__fk__323/mot_1944__fk__323-001.pdf"/>
      <fw xml:id="i-ENJZfmqmZym1DNLW5i55KU">
        Motioner i Första kammaren, nr 323. 17
      </fw>
      <div xml:id="i-GSsrsD5f8U5UGWDXgttGbb" type="motHeader">
        <div xml:id="i-fvWP5N8yFMfQW2VWiJvWN" type="motTitle"/>
        <div xml:id="i-ThVrJiteYR2p15aMB9fajK" type="motSubmissionInfo"/>
      </div>
      <div xml:id="i-SSYetEuF1DDuGL5GQmgppt" type="motBody">
        <div xml:id="i-Bq7gRJxFGgAG5GgvAc9LQX">
          <p xml:id="i-A69XZFPjynpLYxSd82zU5J">
            Nr 323.
          </p>
          <p xml:id="i-X9mAAXc6su3mVqQZt6PCLN">
            Av herr Åkerberg m. fl., i anledning av Kungl. Maj:ts pro- position
            med förslag till förordning om ändring i förordningen den 18 juni
            1937 (nr 436) angående försäljning av rusdrycker, m.m.
          </p>
          <p xml:id="i-WNUFTKm7r5MSoxZeMr3DUw">
            I Kungl. Maj:ts proposition nr 241 har förslag avgivits om sådana
            ändringar i förordningen av den 18 juni 1937 angående försäljning
            av rusdrycker, att de nuvarande restaurangbolagen upplösas och
            ersättas av ett enda riksbolag, organiserat i huvudsaklig överensstämmelse
            med Aktiebolaget Svenska tobaksmonopolet och Aktiebolaget Vin-
            och sprit- centralen. De skäl, som chefen för finansdepartementet
            i sitt yttrande i ärendet till statsrådsprotokollet av den 10
            mars 1944 andragit för vidtagandet av en så genomgripande åtgärd
            som den i kungl. propositionen före- slagna, ha vi icke funnit
            övertygande. Varken de nackdelar av den nuvarande ordningen med
            fem fristående restaurangbolag, underställ- da kungl. kontrollstyrelsens
            kontroll, eller de fördelar av en koncentra- tion av dessa till
            ett enda bolag, som departementschefen i sitt yttrande till statsrådsprotokollet
            anfört, ha vi kunnat finna så vägande, att de bort föranleda en
            så omfattande förändring i bestående ordning, som förslaget innebär.
            Vi vilja i detta sammanhang erinra om socialstyrel- sens av departementschefen
            refererade yttrande i frågan, vari liksom i nästan samtliga uttalanden
            från myndigheter och andra sakkunnige- förslaget avstyrkes (s.
            36) och där det anföres, att de sakkunniga icke närmare utvecklat
            i vilket hänseende den såsom principiellt oriktig betecknade ordningen
            (kontrollstyrelsens ”dubbelställning”) medfört praktiska olägenheter
            av sådan betydelse, att det rimligen borde kom- ma i fråga att
            söka undanröja dessa genom vittgående reformer. Om vi sålunda,
            som ovan anförts, äro tveksamma i fråga om lämplig- heten att
            över huvud taget företaga den i kungl. propositionen före- slagna
            förändringen i nu gällande ordning beträffande organisationen
            och kontrollen av de allmänna restaurangbolagen, så hysa vi icke
            det minsta tvivel i fråga om den organisationsform det eller de
            nya bolag, som skola övertaga de nuvarande restaurangbolagens
            verksamhet, böra ha. I kungl. propositionen har departementschefen
            bl. a. återgivit dels en del uttalanden och förslag, som gjorts
            i de sakkunnigas PM av 1941, och dels yttranden från olika myndigheter,
            föreningar och företag m. fl. rörande i de sakkunnigas förutnämnda
            PM avgivna förslag. Vad först angår de sakkunnigas förslag rörande
            organisationsformen för de allmänna restaurangbolagen, så ha dessa
            föreslagit tvenne alter-
          </p>
          <p xml:id="i-J65JWWdSqeqEFhAbBzU5Hq">
            Bihang till riksdagens protokoll 1944. 3 saml. Nr 320—325. 2
          </p>
          <pb facs="riksdagen-motions-pdf/data/1944/mot_1944__fk__323/mot_1944__fk__323-002.pdf"/>
          <fw xml:id="i-7H3SC4Hn6XAPCWcj8pRJJD">
            18 Motioner i Första kammaren, nr 323.
          </fw>
          <p xml:id="i-HdxMMPekbdUfKYEybr7gKT">
            nativ, vilket framgår av följande utdrag ur de sakkunnigas PM.
            ”Vid bildandet av det nya restaurangbolaget och avvecklingen av
            de fem nuvarande bolagen kunna olika utvägar vara möjliga. Sålunda
            kan den utvägen begagnas, att ett helt nytt bolag bildas helt
            oberoende av de nuvarande restaurangbolagen och att det nya bolaget
            genom överlåtelse erhåller äganderätt till samtliga aktier i de
            fem restaurangbolagen. Härigenom skulle inom restaurangrörelsen
            före- ligga en färdig bolagsorganisation med ett moderbolag och
            fem dotter- bolag. Fördelen med att organisera det nya bolaget
            på sådant sätt lig- ger uppenbarligen däri, att moderbolagets
            uppgifter kunna koncentreras på att leda och övervaka dotterbolagens
            verksamhet, varför moderbola- gets styrelse icke behöver betungas
            med detaljfrågor, som angå enbart de olika dotterbolagens verksamhet.”
            ”Emellertid”, fortsätta de sakkunniga, ”är även en annan utväg
            tänkbar. Det kan nämligen ifrågasättas om icke ett av de nuvarande
            restaurangbolagen, nämligen SARA, skulle kunna omändras dithän,
            att bolaget med bibehållande av sin nuvarande restaurangrörelse
            jämväl utgör moderbolag inom det nya företaget. I enlighet härmed
            skulle det för SARA i dess nya form fastställda aktiekapitalet
            placeras på sätt som föreslagits i fråga om det nya restaurangbolaget
            och SARA för- värva samtliga aktier i de fyra andra restaurangbolagen.
            Med denna organisationsform för det nya bolaget, således utan
            något särskilt holdingbolag, skulle styrelsen för SARA i egenskap
            av moderbolag kunna nå bättre kontakt med dotterbolagens verksamhet
            än vad som eljest bleve fallet. Då enligt de sakkunnigas förslag
            ett direktörsråd bör inrättas för det nya restaurangbolaget, torde
            avgörandet av åtskil- liga detaljfrågor rörande den egna restaurangrörelsen
            icke behöva orsaka styrelsen något mera omfattande arbete.” ”Vilken
            utväg som är den lämpligaste torde vara omöjligt att nu avgöra.
            De sakkunniga anse sig emellertid kunna förorda den lös- ningen,
            att SARA ombildas för att dels övertaga det nya restaurang- bolagets
            uppgifter såsom moderbolag och dels fortsätta SARA:s nu- varande
            restaurangrörelse. Därest det sedermera skulle visa sig, att denna
            organisationsform är för tung för det nya bolagets ledning, torde
            det då böra tagas under övervägande, om ett särskilt holdingbolag
            bör tillskapas.” De myndigheter, som remissvägen yttrat sig över
            de sakkunnigas betänkande, ha ej i något enda fall förordat ett
            riksbolag i den form detta enligt propositionen erhållit. När
            uttrycket riksbolag använts har därmed åsyftats ett över de nuvarande
            restaurangbolagen stående bo- lag med uppgift att övertaga kontrollstyrelsens
            befattning med restau- rangbolagen. I samtliga yttranden har med
            skärpa framhållits nöd- vändigheten att bibehålla fristående restaurangbolag
            med självständig
          </p>
          <pb facs="riksdagen-motions-pdf/data/1944/mot_1944__fk__323/mot_1944__fk__323-003.pdf"/>
          <fw xml:id="i-Xc1BAbodFDBcTkaMgo8uRu">
            Motioner i Första kammaren, nr 323. 19
          </fw>
          <p xml:id="i-P12YiPTyWjZ1MKL4cLkfQN">
            förvaltning och stark lokal förankring i de orter, där bolagen
            driva sin rörelse, Redan inom besparingskommitterade framförde
            en ledamot en reservation på denna punkt. Yttrandet, som åberopats
            i propositionen (s. 49), återgives här: ”En centralisering av
            restaurangrörelsen bör enligt min mening icke komma i fråga, såvida
            icke någorlunda säkra utsikter till avsevärda besparingar förefinnas.
            De sakkunniga synas icke ha kunnat anföra några sådana, och deras
            skäl i övrigt förefalla mig icke övertygande. I en så pass känslig
            affärsrörelse som denna bör man enligt min mening icke skapa allt
            för stora företag och icke gå för långt i centralisation. Det
            företag, som här skulle skapas med från början 70 miljoner kro-
            nors årsomsättning och stora expansionsmöjligheter, synes mig
            icke lyckligt och icke riskfritt. Vida önskvärdare vore att bibehålla
            lokalt begränsade bolag och giva dessa stark lokal anknytning
            samt största möjliga självständighet och självansvar under kontrollstyrelsens
            all- männa tillsyn. Svårigheten för en lösning i sådan riktning
            ligger i frå- gan, vem som skall vara aktieägare, när nuvarande
            utminuteringsbolag upplösts. Svårigheten torde icke vara olöslig.
            Aktierna böra kunna placeras hos enskilda och samfälligheter med
            lokal förankring.” Huru besparingsberedningens sakkunniga tänkt
            sig restaurangbola- gens organisation framgår av deras här förut
            återgivna yttrande. De syfta till ett särskilt centralbolag, som
            skall äga aktierna i de särskilda restaurangbolagen och som skall
            leda och övervaka dotterbolagens verk- samhet. Den avart av systemet
            med moderbolag och dotterbolag, som de uppställt som alternativ
            och som skulle bestå däri, att SARA-bolaget i Stockholm skulle
            vara på en gång moderbolag och dessutom ett själv- ständigt arbetande
            driftsbolag inom sin rayon, torde de sakkunniga vara ensamma anhängare
            av, och är säkerligen den minst lämpliga vägen att lösa frågan
            om restaurangrörelsens drivande. I sitt yttrande till statsrådsprotokollet
            anger departementschefen, så- vitt vi kunnat finna, såsom huvudsaklig
            anledning till det nu fram- lagda förslaget, kontrollstyrelsens
            dubbelställning såsom såväl direktiv- givande som kontrollerande
            organ för restaurangbolagen. Vi hava visserligen ej kunnat finna,
            att några positiva bevis för olägenheten i denna påtalade dubbelställning
            framlagts och äro vi icke övertygade om att några dylika olägenheter
            av kontrollstyrelsens ämbetsutövning kunna uppkomma, men om så
            skulle vara fallet, bör väl en reform på området icke behöva gå
            utöver undanröjande av dessa olägenheter. Departementschefen har
            tydligen själv varit tveksam på denna punkt. Han har i sitt yttrande
            (s. 57) anfört vägande skäl för just bibehål- lande av självständiga
            bolag med stark lokal förankring. När han emellertid därefter
            ändock stannar för ett slopande av de nuvarande restaurangbolagen
            och dessas ersättande med ett enda hela riket om-
          </p>
          <pb facs="riksdagen-motions-pdf/data/1944/mot_1944__fk__323/mot_1944__fk__323-004.pdf"/>
          <fw xml:id="i-Lx7oBU48VsMEpF2XhK56uH">
            20 Motioner i Första kammaren, nr 323.
          </fw>
          <p xml:id="i-XVwnKuBfN8eYY9vDrPnzwB">
            fattande restaurangbolag, är han icke övertygande. Vi äro icke
            för- vissade om att ens de resultat i rationaliserande riktning
            kunna uppnås, som han uppställer som fördelen med den av honom
            föreslagna orga- nisationen, men även om så vore, kunna dessa
            fördelar icke på något sätt uppväga de påtagliga och av alla omvittnade
            olägenheterna av de nuvarande fristående restaurangbolagens slopande.
            Om emellertid kontrollstyrelsens påstådda dubbelställning skulle
            nödvändiggöra en ändring av de nu gällande bestämmelserna på om-
            rådet — varom vi icke äro övertygade -— är det ej skäl att göra
            kraf- tigare ingrepp i den nu bestående ordningen än som kunna
            motiveras med lämpligheten att avlägsna de med denna dubbelställning
            förknippade olägenheterna. För att nå detta ändamål synes det
            oss endast erforderligt att kontroll- styrelsens befattning med
            restaurangbolagen överföres till ett av staten ägt centralbolag.
            Det inflytande på de nuvarande fristående bolagens förvaltning,
            som måhända kan anses erforderligt utöver den befogenhet, som
            bör tillkomma centralbolaget såsom kontrollstyrelsens arvtagare,
            torde kunna lämpligen säkerställas genom att de systembolag, som
            nu ensamma äga restaurangbolagens aktier, få överlåta på centralbolaget
            så stor del av dessa aktier, att centralbolaget kan utse en styrelseleda-
            mot — gärna ordföranden — i de olika dotterbolagens styrelser.
            I övrigt bör såsom nu de olika systembolagen vara de huvudsakliga
            aktieägarna i restaurangbolagen och utöva ett avgörande inflytande
            på dessas ledning. Häri ligger intet äventyrligt. Systembolagens
            styrelser utses nu på så sätt, att fyra av styrelsens fem ledamöter
            väljas av organ för det allmänna och även systembolagens aktieägare
            utses av statlig myndighet. Det allmänna inflytandet över systembolagen
            och därmed också över restaurangbolagen kan därför sägas vara
            hundraprocentigt. Med en sådan anordning skulle man kunna bibehålla
            de nuvarande restaurangbolagen såsom självständiga affärsföretag
            fast under till- börlig kontroll. Det bör enligt vår mening läggas
            den största vikt på just detta, att de särskilda restaurangbolagen
            kunna känna sig så själv- ständiga, att deras ledning får arbetsglädje
            och lust till fortsatta initia- tiv i intim rapport med representanter
            för orternas intressen, dels med dem som under ansvar deltaga
            i arbetet såsom styrelseledamöter och dels med ledande kommunalmän
            såsom nu överallt sker. Det är icke för oss som enskilda motionärer
            möjligt att nu framlägga fullständiga förslag till författningar
            avsedda att reglera den av oss här skisserade organisationen,
            utan vi föreslå en hemställan om skri- velse till Kungl. Maj:t
            rörande framläggande av ett nytt fullständigt förslag i detta
            syfte. Det uppskov, som ett bifall till vårt förslag skulle innebära,
            medför, så vitt vi kunna bedöma, inga vådor, då den nuva- rande
            organisationen visat sig väl kunna fylla sin uppgift.
          </p>
          <pb facs="riksdagen-motions-pdf/data/1944/mot_1944__fk__323/mot_1944__fk__323-005.pdf"/>
          <fw xml:id="i-85AdvYsinhDJh8YGGpUzve">
            Motioner i Första kammaren, nr 323. 21
          </fw>
          <p xml:id="i-Fp91hFb2qCA4eKev62UtC2">
            Ett blivande förslag synes enligt vår mening böra utarbetas efter
            föl- jande huvudsakliga riktlinjer: 1:0o. Ett centralbolag, vari
            Kungl. Maj:t äger alla aktierna, bör bildas med ett aktiekapital,
            som kan sättas till det belopp, som erfordras för förvärv av i
            punkt 3:o här nedan nämnda aktier, samt erforderligt rörelsekapital
            därutöver. 2:0o. Åt detta bolag skall uppdragas de befogenheter,
            som kontroll- styrelsen för närvarande har över restaurangbolagen
            och vilka fin- nas angivna främst i rusdrycksförsäljningsförordningen
            6 kap. 10 och 12 88 jämförda med 8 135. 3:0o. Stamaktierna i restaurangbolagen
            skola överlåtas till central- bolaget; preferensaktierna skola
            behållas av de systembolag, som för närvarande äga desamma. 5
            4:0. Aktierna i restaurangbolagen böra bibehållas vid nuvarande
            röstvärde, därvid dock skall iakttagas, att preferensaktieägarna
            äga utse samtliga styrelseledamöter med undantag av en, som skall
            vara styrel- sens ordförande ävensom suppleant för denne. : 5:0.
            Styrelseledamöternas och suppleanternas antal bör vara så stort
            att erforderlig representation från de systembolagsområden, som
            till- höra restaurangbolagets verksamhetsfält, kan vinnas, vilket
            syfte torde kunna uppnås genom bibehållande av nuvarande storlek
            av styrelserna. 6:0. Den granskning av restaurangbolagens räkenskaper
            och för- valtning, som för närvarande utövas av kontrollstyrelsen,
            bör utövas av centralbolaget. . På grund av de skäl som anförts,
            hemställa vi,
          </p>
          <p xml:id="i-9tHJMUheunu4FzZqxfRbFG">
            att riksdagen måtte besluta att i skrivelse till Kungl. Maj:t
            anhålla om förnyad utredning och, därest utred- ningen därtill
            föranleder, för riksdagen framlägga för- slag till denna frågas
            lösning, varvid ovan i sex punkter angivna riktlinjer torde vinna
            beaktande.
          </p>
          <p type="date" id="i-6biqG4PvGP5eK7gu99AWYQ">
            Stockholm den 13 april 1944.
          </p>
          <p type="signatureBlock" id="i-GfnUur7WrBuH7eJYJkqXYh">
            Harald Åkerberg. P. Granath. Carl Eriksson.
          </p>
          <p xml:id="i-UfqECFfmhh2H8vYuNMbaFS">
            Lage Svedberg. Gustaf Iwar Anderson. Henry Johansson.
          </p>
          <p xml:id="i-Pg5FT1gGJvnw1TbrgwAyfF">
            John Sandén. Joh. Friggeråker.
          </p>
        </div>
      </div>
    </body>
  </text>
</TEI>
