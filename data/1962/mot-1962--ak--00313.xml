<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__313/mot_1962__ak__313-001.pdf"/>
      <div type="motHeader" xml:id="i-44pBb314Q3qZv9miUBP2c3">
        <div type="motTitle" xml:id="i-VgtHC3BYWENUNHrFCQ36JN"/>
        <div type="motSubmissionInfo" xml:id="i-D8yCV3R8CctHS2fLLyVjki"/>
      </div>
      <div type="motBody" xml:id="i-2n8j6VaPiEsTL8uTPrc6Eg">
        <div xml:id="i-N1V4DTvs3a4VTxRPKHJjYX">
          <p xml:id="i-Lu7BYqt8G5Wk9NWMSQekrf">
            8 Motioner i Andra kammaren, nr 313 år 1962
          </p>
          <p xml:id="i-WWVe94kGczfzd1jZGGSLfz">
            Nr 313
          </p>
          <p xml:id="i-K1gKc8dacxAkkxahk6mi2z">
            Av fru Johansson m. fl., om inrättande av en professur i geriatrik.
            (Lika lydande med motion nr 267 i Första kammaren)
          </p>
          <p xml:id="i-HLxUNWrCB263pff3r1mMYT">
            Under de senaste decennierna har en alltjämt fortgående förskjutning
            i befolkningssammansättningen skett, varigenom samhället kommer
            att be- stå av relativt sett en allt större del medborgare i högre
            åldrar. Härtill har bidragit läkarvetenskapens snabba utveckling,
            socialpolitikens utomordent- liga resultat, följdverkningar av
            den fortlöpande standardhöjningen och mycket annat. Genom att
            åldringarnas antal ökar har det blivit många nya problem för samhället
            att lösa. Dessa problem har till stor del behandlats av 1952 års
            åldringsvårdsutredning, vars betänkande och förslag till stor
            del vunnit gehör hos statsmakterna. Såsom åldringsvårdsutredningen
            redan framhållit torde problemen i samband med åldrandet från
            samhällets sida till stor del kunna uppdelas i två grupper: vad
            kan göras för dem, som redan är gamla eller inträder i denna ålder
            inom kort, och vad kan göras för att i görligaste mån före- bygga
            med åldrandet förenade åkommor? Man har förbättrat de ekonomiska
            villkoren genom höjd folkpension, sjukpension och bostadsbidrag
            samt öka- de möjligheter att få behålla förvärvsarbete vid högre
            ålder. Den öppna åldringsvården, åldringssjukvården och ålderdomshemmen
            har setts över. Den socialpolitiska kommittén har fått i uppdrag
            att utföra en kartlägg- ning av vårdbehov och vårdmöjligheter
            för åldringar. Inrättande av kroni- keravdelningar, ordnande av
            hemhjälp och samaritverksamhet är andra områden, där insatser
            gjorts. Blott en mindre del av åldringsvårdsutredningens betänkande
            berör det viktiga område, som avser åldersforskningen. Sålunda
            föreslår man inrät- tande av en geriatrisk-somatisk och en geriatrisk-psykiatrisk
            klinik, två forskningsläkartjänster ungefär motsvarande docenturer
            samt förhöjning av anslaget för medicinsk forskning för att möjliggöra
            förstnämnda förslag. Viss förhöjning av forskningsanslaget har
            även uppnåtts. Genom forskningar på här avsett område, i första
            hand i Förenta stater- na, har framkommit att s. k. åldringssjukdomar
            börjar vid en jämförelsevis tidig ålder. Insatser i förebyggande
            syfte bör därför göras långt innan ålderssymtomen börjar visa
            sig. Många läkare inom landet är intresserade av detta område,
            men det forskningsarbete de utför måste göras vid sidan
          </p>
          <pb facs="riksdagen-motions-pdf/data/1962/mot_1962__ak__313/mot_1962__ak__313-002.pdf"/>
          <p xml:id="i-P5SrarAvt8jY6FmNHsXugc">
            Motioner i Andra kammaren, nr 313 år 1962 9
          </p>
          <p xml:id="i-8iM5EPJwu5fhxNcN8vphDM">
            av deras ordinarie arbete, då anslag saknas utöver de frivilliga
            bidrag, som kan tillkomma genom mer eller mindre tillfälliga donationer
            m. m. Vad som först synes böra ske är ökad undervisning om ålderssjukdomar
            och ökade forskningsresurser på detta område, även när det gäller
            biologisk forskning. Denna forskning bör ske såsom en självständig
            gren av den medicinska forskningen och på grund av sin utomordentliga
            betydelse få successivt ökade anslag. Det är bekant att statens
            medicinska forsknings- råd ägnat ämnet mycken uppmärksamhet. Det
            synes emellertid blott ingå som ett led i rådets arbete, även
            om rådet kunnat inrätta en &gt;»subkommitté för geriatrisk forskning».
            Anslagen är icke tillräckliga. Det torde därför vara nödvändigt
            att såsom riksdagens allmänna beredningsutskott förut- satte i
            sitt utlåtande nr 28/1960 inom detta viktiga område en fortsatt
            och intensiv forskning kommer till stånd. Detta synes oss förutsätta
            en pro- fessur i ämnet geriatrik. Under hänvisning till vad ovan
            anförts hemställer vi, att riksdagen måtte besluta att hos Kungl.
            Maj:t anhålla om utarbetande snarast möjligt av förslag till anordnande
            av forskning i geriatrik genom inrättandet av en professur i nämnda
            ämne vid någon av rikets medicinska högskolor.
          </p>
          <p xml:id="i-ChsYMsNnua7vm4ahe2T6zz">
            Stockholm den 25 januari 1962
          </p>
          <p xml:id="i-SExio8FRoraepHJU53urar">
            Lisa Johansson Evert Svensson Gunnar Gustafsson Tekla Torbrink
            Thyra Löfqvist Åke Zetterberg Elsa Lindskog Hilding Johansson
          </p>
        </div>
      </div>
    </body>
  </text>
</TEI>
