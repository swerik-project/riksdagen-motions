<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00485">
  <teiHeader>
    <fileDesc>
      <titleStmt>
        <title>Barnbalk</title>
        <author corresp="i-J6HemNwzcYVLs5m9EZ9Tmt i-LmthhHLPxzMMpEiXSys13u">av Hans Rothenberg och Ulrika Karlsson i Uppsala (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnbalk</title>
          <idno type="rdwebb">GX02C485</idno>
          <rs type="number">C485</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C485/text</ref>
          <ref type="dokument_url_html">http://data.riksdagen.se/dokument/GX02C485</ref>
          <ref type="dokumentstatus_url_xml">http://data.riksdagen.se/dokumentstatus/GX02C485</ref>
          <ref type="doc">http://data.riksdagen.se/fil/5FA3405D-AD59-4727-8DC0-18220D95A423</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K4yK9m7X7KPNMKU66ftDmt" type="signed"/>
        <correspContext corresp="i-K4yK9m7X7KPNMKU66ftDmt">
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction type="numbering" xml:id="i-6thtzu113kmxYd7wKTAmQm">
          <date when="2009-10-08"/>
        </correspAction>
        <correspAction type="submission" xml:id="i-6Z4mzedf5f6E5UkSfaqVNR">
          <date when="2009-10-06"/>
        </correspAction>
        <correspAction type="transfer" xml:id="i-RV9n4dqTnoubz3BpYfZPvJ">
          <date when="2009-10-06"/>
        </correspAction>
        <correspAction type="assigned" xml:id="i-APDPiCnDmV8e7VqykBu7f7"/>
        <correspContext corresp="i-APDPiCnDmV8e7VqykBu7f7">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-FhBz6XrU8oVtSSroi5r5iz">
            Förslag till riksdagsbeslut
          </head>
          <p xml:id="i-NYbuNCbonDfWudje7LamUo">
            Riksdagen tillkännager för regeringen som sin mening vad som
            anförs i motionen om att införa en barnbalk.
          </p>
        </div>
        <div type="motContent">
          <head type="h1" xml:id="i-TcyW2oDmcQU73WNJABpQZZ">
            Motivering
          </head>
          <p xml:id="i-D5ST1WX6CdpySD7sJghq8P">
            Vårdnadstvister är bland det mest uppslitande såväl föräldrar
            som barn kan uppleva. På många sätt leder ambitionen att fokusera
            på barnets bästa, till att barnets egen talan kommer i andra hand.
            Barnets eget behov och vilja dränks av bedömningar som förvisso
            följer givna mallar men allt för ofta missar att fånga upp de
            känslomässiga konsekvenser som följer av att barn tvingas ta ställning
            gentemot sina föräldrar. Barn är i sammanhanget inte mogna att
            göra dessa överväganden och ska självklart slippa att utsättas
            för detta. Särskilt svårt är det i situationer när de vuxna i
            egenskap av den styrka som följer av föräldraskapet utövar psykiska
            påtryckningar eller försöker köpa barnens gunst, vilket är att
            betrakta som grader av våld eller övergrepp. Barns bristande förmåga
            att stå emot komplicerar sammanhanget och många gånger är det
            bäst för barnet att slippa umgås med den föräldern.
          </p>
          <p xml:id="i-A1TDNWfy525rG77gyM6HwB">
            En av den nuvarande lagstiftningens svagheter är att den tar
            mer hänsyn till föräldrarnas intressen än till barnens. Detta
            kan till delar stå emot grundtanken i FN:s konvention om barnets
            rättigheter (barnkonventionen). Lagstiftningens syfte att nå samförståndslösningar
            kring barnen vid en separation bör utgå från att barnets vilja
            och behov ska stå i fokus. Samförståndslösningar och gemensam
            vårdnad ska vara ett medel för att uppnå det enda viktiga: att
            tillgodose barnets bästa. I vissa situationer, till exempel när
            en förälder utsatt sitt barn för fysiskt eller psykiskt våld eller
            för sexuella övergrepp, kan det vara bäst för barnet att slippa
            umgås med den föräldern. Barn som manipulerats av en förälder
            till att känna rädsla gentemot den andra föräldern, kan rimligen
            inte tvingas att umgås med den anklagade föräldern då barnets
            rädsla är äkta och verklig för barnet. Idag kan en förälder kräva
            och få igenom ett umgänge med barnet mot barnets vilja. Då åläggs
            barnet förälderns ansvar och det är snarare barnet som har umgängesplikt
            och inte föräldern. Barn ska inte behöva ta det ansvar som följer
            oss vuxna, barn ska inte behöva vara förälder åt sin egen förälder
            eller åläggas skyldighet att umgås med personer som barnet inte
            vill umgås med. Dagens lagstiftning slår fast att barn har rätt
            att umgås med en förälder som han eller hon inte bor hos. Lagstiftningen
            behöver också slå fast att barn har rätt att inte umgås med en
            förälder.
          </p>
          <p xml:id="i-VeEneR7S5cH8MHCavukFRs">
            För att domstolar och socialnämnder ska kunna avgöra vad som
            är bäst för barnet vid en vårdnadstvist måste alltid barnet få
            rimliga möjligheter att komma till tals. Barnets lojalitet mot
            sina föräldrar kombineras inte sällan med rädsla för att föräldrarna
            ska straffa dem i efterhand utifrån vad de säger i vårdnadsfrågan.
            En större hänsyn måste tas till barnets vilja. Barnets möjlighet
            att på ett tryggt sätt kunna föra fram sin talan måste stärkas
            ytterligare med utgångspunkt från dess ålder, mognad och relation
            till respektive förälder. Enskild vårdnad om ett barn får aldrig
            användas som ett sätt att straffa en förälder.
          </p>
          <p xml:id="i-Nm9ndwgJNrV9xZS9f3qfqj">
            Avseende vårdnadsfrågor bygger föräldrabalken på hänsynen om
            barnets bästa. Trots det överlåts det inte alltför sällan till
            vårdnadshavare att avgöra vad som är barnets bästa. Det blir således
            fokus på föräldrarna och inte barnet.
          </p>
          <p xml:id="i-2FRMwBPDesF2hNvXJzzHeP">
            I dag kan en förälder som förhindrar en annan förälder från att
            utöva det umgänge med barnet som domstolen beslutat (så kallat
            umgängessabotage) förlora vårdnaden om barnet, vilket är rimligt,
            men å andra sidan kan också en förälder känna sig tvungen att
            hålla barnet hos sig för att skydda barnet för att utsättas för
            fara vid umgänge med den andra föräldern. Det finns två sidor
            av samma mynt. Därför är det rimligt att lagstiftningen för alla
            situationer tar sin utgångspunkt utifrån barnet.
          </p>
          <p xml:id="i-Y8bf1tgcQWLtS1wMR4SEdC">
            Det bör införas en särskild barnbalk som ersätter nuvarande föräldrabalk.
            Lagen bör utgå från barnets behov, möjligheter och förutsättningar.
            Med utgångspunkt i barnet bör lagen fokusera på att barnets bästa,
            barnets rättigheter och barnets rätt till föräldrar sätts i främsta
            rummet. I den nya barnbalken bör det fastslås att det alltid bör
            göras en riskbedömning vid vårdnadstvister med en våldsbenägen
            förälder. Vidare bör barn få kunna föra talan om umgänge, samt
            icke-umgänge, med en förälder.
          </p>
        </div>
        <div type="motSignatures">
          <list>
            <item xml:id="i-WQPRrpvz2fZRMM9yJVoiP5" who="i-J6HemNwzcYVLs5m9EZ9Tmt">
              Hans Rothenberg (m)
            </item>
            <item xml:id="i-NNiCA3zD6NAi6fWrWUuETf" who="i-LmthhHLPxzMMpEiXSys13u">
              Ulrika Karlsson i Uppsala (m)
            </item>
          </list>
        </div>
      </div>
    </body>
  </text>
</TEI>
