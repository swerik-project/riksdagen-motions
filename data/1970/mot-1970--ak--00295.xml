<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__295/mot_1970__ak__295-001.pdf"/>
      <fw>
        Motion i Andra kammaren, nr 295 år 1970 11 Nr 295
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Av herr Jonasson m. fl., om kreditgarantier till deltidsjordbrukare.
            (Lika lydande med motion nr 255 i Första kammaren)
          </p>
          <p>
            De riktlinjer för jordbrukspolitiken som beslutades 1967 utformades
            så, att statligt ekonomiskt stöd inte kan utgå för tillkomsten
            och fortvaron av stödjordbruk. Som stödjordbruk räknas emellertid
            härvid också deltids- jordbruk, vars innehavare har sin huvudsakliga
            sysselsättning utanför jord- och skogsbruksnäringen. Det bör vara
            självklart att statligt kreditstöd skall lämnas endast till jord-
            bruksföretag, vars drift är eller kan göras effektiv och rationell.
            Bakom det ovannämnda riksdagsbeslutet torde ha legat föreställningen
            att deltidsjord- bruk inte skulle kunna drivas effektivt och rationellt.
            Detta är enligt vår mening en felsyn. Modern produktionsteknik
            ger i olika kombinationer möj- ligheter till rationell drift även
            för deltidsjordbrukaren. Från många be- tydelsefulla synpunkter
            måste deltidsjordbruket betraktas som en värdefull företagsform
            — värdefull för såväl brukaren som samhället. Starka skäl talar
            därför för att statligt kreditstöd bör lämnas även till deltidsjordbruk.
            Vid extensiv drift kan deltidsjordbruk omfatta ganska betydande
            arealer. Bevarande och uppbyggande av sådana deltidsjordbruk har
            flera fördelar för samhället. Jordbruksjord kan på detta sätt
            hållas i beredskap för om- vandling vid behov till en intensiv
            drift. Väsentligt är också att härigenom uppnås en effektiv landskaps-
            och naturvård, som möjliggör tillvaratagande av kulturlandskapets
            rekreations- och trivselvärden. En vanlig och lämplig form är
            att deltidsjordbruk kombineras med hant- verk eller annat serviceyrke.
            För många bygder kan just tillgången på så- dan service vara av
            mycket stor betydelse. Slutligen hör det till bilden att deltidsjordbrukets
            upprätthållande otvivelaktigt lättar på nuvarande svåra tryck
            på bostadsmarknaden. Med stöd av det anförda får vi hemställa,
            att riksdagen i skrivelse till Kungl. Maj:t måtte hemställa om
            sådan ändring av bestämmelserna rörande statligt stöd till jordbrukets
            rationalisering att statliga kreditgarantier kan lämnas även för
            deltidsjordbruk, vars innehavare har sin huvudsakliga sysselsättning
            utanför jord- och skogs- bruksnäringen. Stockholm den 22 januari
            1970
          </p>
          <p>
            Bertil Jonasson (cp) Arne Persson (cp) Tage Sundkvist (cp) i
            Heden Erik Larsson (cp) Torsten Stridsman (cp) — Bertil Johansson
            (cp) i Öskevik i Växjö
          </p>
        </div>
      </div>
    </body>
  </text>
</TEI>
