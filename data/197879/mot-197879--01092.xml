<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01092">
  <teiHeader>
    <fileDesc>
      <titleStmt>
        <title>om ökad offentlighet kring beslutsfattares ekonomi</title>
        <author>av Per Gahrton och Bonnie Bernström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ökad offentlighet kring beslutsfattares ekonomi</title>
          <idno type="rdwebb">G2021092</idno>
          <rs type="number">1092</rs>
          <ref type="dokument_url_text">http://data.riksdagen.se/dokument/G2021092/text</ref>
          <ref type="dokument_url_html">http://data.riksdagen.se/dokument/G2021092</ref>
          <ref type="dokumentstatus_url_xml">http://data.riksdagen.se/dokumentstatus/G2021092</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EF4gEp1CrEwnV5AnkFU4P2</idno>
            <name>PER GAHRTON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-95F4sSt2W2tyXAwECzMBoc</idno>
            <name>BONNIE BERNSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Rb92MbELAQjxou1bE8YYkp" type="signed"/>
        <correspContext corresp="i-Rb92MbELAQjxou1bE8YYkp">
          <note type="signatory" corresp="i-EF4gEp1CrEwnV5AnkFU4P2"/>
          <note type="signatory" corresp="i-95F4sSt2W2tyXAwECzMBoc"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1092/mot_197879__1092-001.pdf"/>
      <fw xml:id="i-RvAtdMHEV7VnbAmNnN3Lmc">
        Motion 1978/79:1092
      </fw>
      <div xml:id="i-2gGipbcV3SENsj747wwDdL" type="motHeader">
        <div xml:id="i-J2NVAbGXMg48DKTzGpaRHq" type="motTitle"/>
        <div xml:id="i-CiR6Kmy4w8nw9nufUmvDdt" type="motSubmissionInfo"/>
      </div>
      <div xml:id="i-Nva5r2Ngyt8nf3Mfbxsz2L" type="motBody">
        <div xml:id="i-6f3jzYAxsFBeQQ2e6H5n8t">
          <p xml:id="i-Fiz7axNT8qHE5ACGARGxN">
            av Per Gahrton och Bonnie Bernström om ökad offentlighet kring
            beslutsfattares ekonomi
          </p>
          <p xml:id="i-NA84oBSMU2Vxc6CGSCTdmv">
            Förtroendet för beslutsfattares opartiskhet och oväld är en av
            demokratins hörnpelare. Väljare måste kunna lita på att de valda
            fattar beslut enbart med hänsyn till allmänintresset, inte i syfte
            att gynna något privatintresse. Mot den bakgrunden var det föredömligt,
            men också nödvändigt, att den liberala regeringens ledamöter offentligt
            redovisade sitt aktieinnehav i samband med regeringsskiftet. Men
            några regler för sådan öppenhet finns tyvärr inte. Det finns ingen
            garanti för att andra regeringar skulle visa samma öppenhet. Tvärtom
            finns det historiskt relativt närliggande exempel på att socialdemokratiska
            regeringsledamöter med harm tillbakavisat varje försök till insyn
            i deras ekonomi. Vi har i en tidigare motion varit inne på denna
            problematik (1976/77:1007). Vi vill nu från delvis nya utgångspunkter
            återkomma till den. En erfarenhet som bör kunna vara av intresse
            för Sverige är de nya reglerna i Förenta staterna. Alla ledamöter
            i den amerikanska kongressen och senaten och tillika de högre
            tjänstemännen i den federala förvaltningen rekommenderas att låta
            allmänheten ha insyn i den privata ekonomin. De etiska kommittéerna
            i de båda husen lade fram förslag om etiska regler som antogs
            1977 och utvidgades i september 1979. De etiska reglerna innehåller
            också rekommendationer om begränsningar av inkomsten utöver senats-
            och kongresslönen, begränsningar på gåvor som mottas, begränsningar
            av gratisresor till utlandet samt begränsningar av gratis frankering.
            I den årliga ekonomiska rapport som skall lämnas av varje ledamot
            skall uppgifter finnas om: 1. Inkomster över 100 dollar från andra
            källor. En kongressledamot får icke tjäna mer än 8625 dollar utöver
            kongresslönen på 57 500 dollar. Aktieinnehav och andra inkomster
            från kapital räknas inte som inkomster i detta sammanhang. Detta
            grundar sig på en uppfattning att det är i kongressen och i senaten
            som ledamöterna skall arbeta och inte med de många bisysslor som
            annars är vanligt för amerikanska politiker, som exempelvis med
            advokatbyråer. Utöver detta finns särskilda bestämmelser för jordbrukare
            och familjeföretagare. 2. Gåvor i form av resor, kost och logi
            eller underhållning för ett värde av 250 dollar skall redovisas.
            3. Gåvor av andra slag för ett värde över 100 dollar. 4. Andra
            ersättningar för ett värde över 250 dollar.
          </p>
          <pb facs="riksdagen-motions-pdf/data/197879/mot_197879__1092/mot_197879__1092-002.pdf"/>
          <fw xml:id="i-GqkXC5rXygsbjYRHwN95tu">
            Mot. 1978/79:1092 4
          </fw>
          <p xml:id="i-VJj6S1rP9cSqMLLihQtpkV">
            5. Aktier. Här krävs bara en ungefärlig redovisning av värdet.
            men det skall däremot finnas en fullständig förteckning över vilka
            företag man har aktier i. 6. Skulder av vilket slag det än må
            vara över 2 500 dollar. 7. Försäkringar värda mer än 1000 dollar.
            8. Fastighetsköp- och försäljning värda mer än 1 000 dollar. Dessutom
            krävs vissa uppgifter om äkta makes affärer. Reglerna skiljer
            sig något åt i de båda husen. Senaten vill också ha en redovisning
            av icke politiska uppdrag, patenträtter och överenskommelser om
            framtida jobb. Dessutom finns det krav på att revisorer skall
            göra stickprovsgranskningar och att varje senator skall granskas
            åtminstone en gång vart sjätte år. De ekonomiska rapporterna visar
            att ett icke oansenligt antal ledamöter stöter på intressekonflikter
            både i sitt utskottsarbete och i voteringar i kammaren. Ledamöter
            som har uppdrag och aktier i banker, i försvarsindu- strin, radiostationer,
            oljebolag och en rad andra företag är ofta tvungna att agera på
            ett sådant sätt att det direkt kan påverka deras ekonomiska intressen.
            En handfull ledamöter har skapat ”blind trusts” för att eliminera
            de direkta intressekonflikterna. En ledamot har regelbundet avstått
            från att rösta i konfliktfrågor. De amerikanska reglerna är mycket
            långtgående. De är utformade utifrån två utgångspunkter. Dels
            att väljarna måste kunna lita på att beslutsfattande sker enbart
            med hänsyn till allmänintresset och dels det förhållandet att
            amerikanska politiker betalar sina egna valkampanjer. Den första
            utgångs- punkten har relevans i svensk politik. Det är därför
            hög tid att ta upp frågan om svenska etiska regler för ökad insyn
            i politiska beslutsfattares eko- nomi. Vi hemställer därför att
            riksdagen låter utreda frågan om regler om offentlighet i beslutsfattares
            ekonomi och vilka som bör omfattas av sådana regler.
          </p>
          <p xml:id="i-PghpekNjfdJsdDv9a3afcF" type="date">
            Stockholm den 25 januari 1979
          </p>
          <div xml:id="i-CsbibxBPZ1N4AAhqUS56nz" type="signatureBlock">
            <p who="i-EF4gEp1CrEwnV5AnkFU4P2" type="signature">
              PER GAHRTON (fp)
            </p>
            <p who="i-95F4sSt2W2tyXAwECzMBoc" type="signature">
              BONNIE BERNSTRÖM (fp)
            </p>
          </div>
        </div>
      </div>
    </body>
  </text>
</TEI>
