<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-SoU-00228">
  <teiHeader>
    <fileDesc>
      <titleStmt>
        <title>Alkoholpolitiken</title>
        <author corresp="i-bRyJHEKb5DCkicXkuZwMY i-bRyJHEKb5DCkicXkuZwMY">av Ulf Kristersson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alkoholpolitiken</title>
          <idno type="rdwebb">GM02So228</idno>
          <rs type="number">So228</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GM02So228/text</ref>
          <ref type="dokument_url_html">http://data.riksdagen.se/dokument/GM02So228</ref>
          <ref type="dokumentstatus_url_xml">http://data.riksdagen.se/dokumentstatus/GM02So228</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-bRyJHEKb5DCkicXkuZwMY</idno>
            <name>Ulf Kristersson </name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-bRyJHEKb5DCkicXkuZwMY</idno>
            <name>Ulf Kristersson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XrVKVRbuH55aD7kZDAePR7" type="signed"/>
        <correspContext corresp="i-XrVKVRbuH55aD7kZDAePR7">
          <note type="signatory" corresp="i-bRyJHEKb5DCkicXkuZwMY"/>
          <note type="signatory" corresp="i-bRyJHEKb5DCkicXkuZwMY"/>
        </correspContext>
        <correspAction type="referral" xml:id="i-RVF532xSQt2q9tUghCGWBk">
          <date when="1998-11-03"/>
        </correspAction>
        <correspAction type="dismissal" xml:id="i-3Gcv9CFur8A1pwQqgteJES">
          <date when="1998-11-03"/>
        </correspAction>
        <correspAction type="submission" xml:id="i-V4YdpNqbLYTVd8A2tVFyz">
          <date when="1998-10-28"/>
        </correspAction>
        <correspAction type="referral" xml:id="i-BURGunbLW6wEc2WrPFZ9uR">
          <date when="1998-11-03"/>
        </correspAction>
        <correspAction type="dismissal" xml:id="i-SdJaxST97drJHYBq3uxYpC">
          <date when="1998-11-03"/>
        </correspAction>
        <correspAction type="submission" xml:id="i-Ed6qZfcuk19V4ecBTwC2oM">
          <date when="1998-10-28"/>
        </correspAction>
        <correspAction type="assigned" xml:id="i-5PS3SruWSz8vYN1PtM36VP"/>
        <correspContext corresp="i-5PS3SruWSz8vYN1PtM36VP">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_SO_0228/mot_199899_SO_0228-0001.pdf"/>
      <div type="motHeader" xml:id="i-LDkaUfMYGGjih5Xe4jMYtf">
        <div type="motTitle" xml:id="i-8vgntQUQKmcW66E5fwQMEh"/>
        <div type="motSubmissionInfo" xml:id="i-UgydsHcEBy16b1tNM4Tqo2"/>
      </div>
      <div type="motBody">
        <div>
          <p>1998/99 50228 S0228</p>
          <p>Motion till riksdagen</p>
          <p>IBL ankter</p>
          <p>av Ulf Kristersson m.fl. (m) Alkoholpolitiken</p>
          <p>Motionen delad mellan flera utskott</p>
          <p>Moderata samlingspartiets utgångspunkt är respekten för den enskilde individens förmåga att ta ansvar och att forma sitt eget liv. Det offentligas uppgift är att skapa förutsättningar för ett enskilt ansvarstagande, samt att bistå och värna de medborgare som saknar personliga förutsättningar att själva ta ett personligt ansvar. Bruket av alkohol är en del av vår kultur med månghundraåriga traditioner. Samtidigt är det angeläget att göra en klar åtskillnad mellan bruk och missbruk av alkohol. Allt för ofta blandas dessa begrepp ihop, vilket bl.a. har fört med sig att Sverige för en alkoholpolitik som skiljer sig markant från den syn i dessa frågor som är vanlig i vår omvärld. Hos många svenska politiker finns det en övertro på totalkonsumtionens betydelse, och då försummar man den grupp som utgör tio procent av befolkningen, men som svarar för femtio procent av all alkoholkonsumtion. Så länge inga insatser riktas speciellt mot missbrukarna kommer det svenska samhället inte att varaktigt kunna minska de sociala och medicinska problem som alkoholmissbruket medför. Den stora majoriteten av Sveriges befolkning är fullt kapabel att ta ansvar för sin egen alkoholkonsumtion, utan restriktioner och regler. Detta bör vara vägledande för den svenska alkoholpolitiken. Vår uppfattning är att alkoholpolitiken skall inriktas på opinionsbildning, inte minst i skolan, och på att minska missbruket av alkohol. Preventiva åtgärder skall sättas in i form av t.ex. upplysning vid barn- och mödrahälsovården. ANT-undervisningen i skolorna måste intensifieras. Vi vill också betona föräldrarnas oavvisliga ansvar att se till att de egna barnen inte dricker alkohol. Det offentliga kan endast medverka till ett stöd genom information och normbildning. Förbudslinjen har visat sig ge dåliga resultat i arbetet mot alkohol- missbruk. Som bevis för detta kan bl.a. anföras att andelen missbrukare trots den förda politiken hållit sig konstant under åren, samt att allt fler rapporter ger belägg för att hembränningen ökat och fortfarande ökar. Opinions- bildning, andra och ansvarsfulla värderingar och ett nytt förhållningssätt är betydligt effektivare. Mot den bakgrunden bör alkoholpolitikens mål vara att</p>
          <pb facs="riksdagen-motions-pdf/data/199899/mot_199899_SO_0228/mot_199899_SO_0228-0002.pdf"/>
          <p>upprätta en balans mellan den enskildes frihet under ansvar å ena sidan och riskerna för missbruk å den andra. Åtgärder för att begränsa alkoholkonsumtionen måste vidtas på såväl kort som lång sikt. Den politik som bedrivits i Sverige har i alltför hög utsträck- ning koncentrerats till totalkonsumtionen. Detta har inneburit att problemet med den grupp som överkonsumerar alkohol inte tillräckligt uppmärksam- mats. Det finns inget entydigt samband mellan totalkonsumtion och alkohol- skador. Däremot för överkonsumtionen av alkohol med sig omfattande sociala och medicinska problem. Kostnaderna för samhället är mycket höga och lidandet för den enskilde och dennes anhöriga är mycket stort. Missbruket har också en stark koppling till våld och andra former av brott och ligger bakom ett stort antal olyckor samt orsakar i många fall en alltför tidig död. Det är mot den bakgrunden viktigt att minska alkoholkon- sumtionen, men detta skall ske utan en fixering vid totalkonsumtionen som ofta har lett till felaktiga prioriteringar och åtgärder. Det är viktigt att de åtgärder som vidtas för att minska alkoholkonsum- tionen inte uppfattas som trakasserier av den övervägande del av befolk- ningen som inte har några problem med sin alkoholkonsumtion. Därför har vi avvisat förslag om strängare utskänkningstillstånd, högre åldersgränser, ingrepp mot marknadsföring och dylikt. För att åtgärderna skall vara verkningsfulla krävs acceptans från en bred opinion. Det gäller att mobilisera människornas egen ansvarskänsla — för sig själva och sin omgivning. Det är viktigt att de åtgärder som vidtas, på såväl lång som kort sikt, vinner förståelse hos den breda allmänheten. I och med att det i dag finns en stor kunskap om de medicinska och psykiska skador en alltför stor konsumtion av alkohol kan leda till, finns också en bra grund för åtgärder som är nödvändiga för att hjälpa och stötta dem som redan befinner sig i ett missbruk, men också för att minska rekryteringsbasen för nya missbrukare. Starkare gemenskaper minskar riskerna för missbruk. Förbättrade förutsättningar att servera öl, vin och sprit till rimliga priser ger erfarenhets- mässigt en bättre dryckeskultur än den som utvecklats utan social kontroll. Det viktigaste instrumentet är och förblir opinionsbildning och informa- tion. Inom många andra områden har information och aktiv upplysning visat sig mycket effektiv. Ett utmärkt exempel på detta är de antirökkampanjer som bedrevs främst i slutet på 1970-talet och som ledde till en kraftig minskning av rökning bland ungdomar. Redan innan tobakslagens tillkomst hade också många miljöer t.ex. vissa offentliga lokaler, sammanträdesrum, inrikes transporter gjorts rökfria. Detta visar att effektiva, uthålliga och regelbundet återkommande informations- och hälsoupplysande kampanjer skapar större förståelse hos enskilda människor och har större påverkan på deras attityder än restriktioner och förbud. En förbudslagstiftning, som upplevs som förmynderi, åstadkommer kanske ett ändrat beteende, men ej förändrade attityder. Den som har ett starkt behov av att skaffa sig alkohol och hindras att köpa på sedvanligt sätt väljer andra kanaler. Den omständigheten att priset för hembränd sprit upprätthålls på</p>
          <p>Mot. 1998/99S0228</p>
          <p>22</p>
          <pb facs="riksdagen-motions-pdf/data/199899/mot_199899_SO_0228/mot_199899_SO_0228-0003.pdf"/>
          <p>Mot. 23 — ”kända” nivåer visar att denna marknad är välorganiserad och att 1998/99S0228 den har en betydande omfattning. Dagens debatt gäller inte om missbruk kan skada. Det råder inga delade meningar om detta. Frågan gäller om det är skäl nog för att på alla sätt försöka begränsa, försvåra och skambelägga ett ansvarsfullt bruk av alkohol, det bruk som utgör myntets ena sida. Det går inte att bedriva en trovärdig alkoholpolitik utan att ta fasta på alkoholens två sidor. Det är därför som tidigare anförts angeläget att göra en klar åtskillnad mellan bruk och missbruk av alkohol. Helt uppenbart har alkoholdrickandet sociala och estetiska kvaliteter. Människor tycker om att umgås över ett glas, de uppskattar fester där alkohol ingår. Rätt använda skänker dessa drycker ökad livskvalitet, de ger mervärde till måltider av både smak- och umgängesmässigt slag. Ett måttligt drickande tycks också ha medicinska fördelar enligt många stora undersökningar, i bl.a. Japan, Hawaii, USA, Storbritannien, Australien och Nya Zeeland. Forskning visar också att ett måttligt alkoholintag skyddar mot hjärt- och kärlsjukdomar och att det inte orsakar skrumplever och cancer. Myntets baksida är ett av vår tids svåraste sociala gissel: alkoholmiss- bruket. Det råder en bred enighet om att kampen mot alkoholmissbruk är en av de viktigaste socialpolitiska uppgifterna. Mellan 300.000 och 400.000 personer i vårt land är missbrukare och i deras närhet lever kanske en miljon människor — hustrur, män och barn för vilka välfärd är otänkbart, just på grund av missbruket. Därtill kan läggas ca 300.000 överförbrukare. Men hjälps dessa av att alla — även den stora majoriteten av ansvarsfulla brukare — dricker mindre? Är inte problemet mer komplicerat än så? Fortfarande är den romerska regeln ”abusus non tollit usum” (missbruket upphäver inte det rätta bruket) den bästa vägledaren. Sverige för en alkoholpolitik som skiljer sig markant från den syn på dessa rågor som är vanlig i vår omvärld. Det föreligger nu ett behov av att örbättra och förändra strategin mot alkoholmissbruk, vilket de förändrade örhållanden som EU-medlemskapet innebär gjort påtagligt.</p>
          <p>2 Det behövs en ny alkoholpolitik</p>
          <p>Alkoholpolitiken har gått i stå på grund av den uttalade konformismen. Vem vill avvika och av den samlade ”tyckareliten” bli utmålad som asocial och samhällsfarlig? Med några undantag är det få, som offentligt talar för behovet av en ny alkoholpolitik. Desto fler gör det privat. Förvisso är ett samhälle med stort alkoholmissbruk ett osäkert och otryggt samhälle. Men hur omfattande problemen än är och hur konfliktfyllt vårt förhållande till alkoholen än är i dag, går detta att ändra på. Problemen kan bli hanterliga om de möts av en underbyggd och hos folkets flertal förankrad alkoholpolitik. Vad som behövs är utbildning och opinionsbildning där tyngdpunkten ligger på det positiva, som ett ansvarsfullt bruk medför. En politik, som hjälper ungdomar till självkontroll, individuellt ansvar och som lär ut nöjet av en måttfull alkoholkonsumtion utan ”pekpinnar”. En politik som inte förbjuder, skuldbelägger eller driver skrämselpropaganda och som har till mål att få goda konsumenter istället för storkonsumenter. En</p>
          <pb facs="riksdagen-motions-pdf/data/199899/mot_199899_SO_0228/mot_199899_SO_0228-0004.pdf"/>
          <p>politik som främjar förbud, restriktioner och byråkratiskt krångel får Mot. människor att se på politiken med löje. Samtidigt dras särskilt unga till det 1998/99S0228</p>
          <p>förbjudna. Den osunda, skuldbelagda fyllerikulturen liksom de illegala marknaderna gynnas. Alkohol har, förutom de ständigt uppmärksammade negativa effekterna vid missbruk, positiva effekter både på människa och samhälle. Det är orealistiskt att tro att samhället mer eller mindre skulle kunna göra sig fritt från alkohol. Därför måste krafterna inriktas på att skapa en måttfull konsumtion under individuellt ansvar. Långsiktigt är det vår övertygelse att problemen bara kan lösas utifrån erkännandet av alkoholens två sidor. En folklig förankring kräver att det goda bruket accepteras. Endast en sådan alkoholpolitik har framtiden för sig. Information om alkohol och alkoholrelaterade skador måste således vara baserad på fakta och kunskap. Därför är det väsentligt att sådan sammanställs och utvärderas för att på ett effektivt sätt kunna användas i opinionsarbetet. Kampanjer och uthållig information om alkoholens skadeverkningar kan vara ett sätt att få ungdomar att minska sin alkoholkonsumtion och att t.ex. övergå från starköl till svagare alternativ. Samtidigt är det centralt att den information som ges inte uppfattas som förbudsivrande och förmynderi. Erfarenheterna visar att sådan information inte ger den tilltänkta effekten utan i stället får människor att utestänga budskapet. På flera håll i världen pågår arbete med att informera och upplysa om alkoholen utifrån ett positivt perspektiv. Det främsta exemplet är det arbete som skett och fortfarande pågår i den kanadensiska delstaten Québec. Där har en omfattande liberalisering av alkohollagarna kombinerats med ett omfattande upplysningsarbete. Den förändrade politiken är mycket lovande med en minskning av konsumtionen som resultat. I Québec har organisationen Educålcoll, enligt nyhetsbrevet ”Alcohol update” nr 7/97, konstaterat att kampanjer som inriktas på beteende är betydelsefulla och hjälper till att skapa opinioner, men att attityder och beteenden ändras långsamt. Kampanjer och utbildningsinsatser måste därför vara uthålliga. Reformerna i Québec har nu följts upp i flera andra av Kanadas delstater, med samma goda resultat som följd. Även i USA finns exempel på delstater som följt Québecs exempel. I andra sammanhang används ofta internationella erfarenheter som modell. Det intressanta och slående är dock att när det gäller just alkohol diskuteras allt för sällan resultatet av internationell forskning och vunnen erfarenhet som på något sätt bryter mot det svenska etablissemangets syn på alkoholpolitiken. Internationell forskning visar t.ex. att en viss mängd alkohol per dag t.o.m. har positiva effekter på hälsan och kraftigt minskar dödsfall i hjärt- och kärlsjukdomar. Detta faktum diskuteras för närvarande runt om i världen, med Sverige som undantag. Vi anser att denna enkelspåriga attityd till forskningen på det alkoholmedicinska området är allvarlig. Barn och ungdomar har förebilder främst i de egna föräldrarna, men också idrottsstjärnor, pop- och rockmusiker och andra artister. Därför är det viktigt att dessa ställer upp som positiva förebilder.</p>
          <p>24</p>
          <pb facs="riksdagen-motions-pdf/data/199899/mot_199899_SO_0228/mot_199899_SO_0228-0005.pdf"/>
          <p>Mot. 25 Familjen måste stärkas. Det måste vara möjligt för föräldrar 1998/99S0228 att ge sina barn den kärlek, omtanke, stöd och ledning som varje barn har rätt till, och som i sin tur leder till att barnen växer upp till trygga och harmoniska människor. I detta sammanhang är det också viktigt att framhäva det tankemönster som är alltför utbrett i vårt land, nämligen att någon annan tar över ansvaret i och med att skatten är betald. Vårt resonemang kring familjens betydelse utvecklar vi i en kommittémotion 1998/99:Sf214 av Ulf Kristersson m.fl. Alla måste känna ansvar och hjälpa, stötta och säga ifrån när människor är på väg in i missbruk, innan det är för sent. Här spelar det civila samhället — vars viktigaste delar utgörs av den ”lilla världen”: familjen, vänner, arbets- kamrater — en viktig roll, som inte kan övertas av det offentliga. I Sverige bygger välfärden på storslagna system som beslutats av regering och riksdag. Syftet har varit att försöka lösa problemen genom att flytta ansvaret från det civila samhället till den offentliga sektorn. Vår välfärdstrappa börjar uppifrån och söker sig nedåt. Men den officiella trappan når sällan samhällets botten: Frälsningsarmén och Stadsmissionen känner fler alkoholmissbrukare och uteliggare än kommunens socialför- valtning. Det är ingen tvekan om att civilsamhällets direkta väg är billigare. Den är också i linje med folkrörelsernas ursprungliga medborgaranda som såg civilsamhället som verksamhet av typen ”låt-oss-gå-samman-och-göra-det- själva”. De tre argumenten för det civila samhällets roll i välfärden är alltså ekonomiska, moraliska och medborgerliga. Samtidigt är det viktigt att det offentliga, när den lilla världen inte är tillräcklig, eller kanske inte längre finns, är beredd och har förmågan att hjälpa och stötta. Kommunernas socialassistenter och annan personal som är utbildad för detta, måste ges större möjligheter att arbeta preventivt där det håller på att gå snett, eller att hjälpa människor som redan är alkoholiserade.</p>
          <p>3 Allmän prevention, vård och omsorg</p>
          <p>Varje barn är unikt, de har olika förutsättningar och möjligheter. Detta måste också respekteras och tas hänsyn till i skolan, där barns och ungdomars värderingar i mycket stor utsträckning präglas. Många elever ”hänger inte med” under den känsliga högstadietiden, vilket gör att de försöker hävda sig, ofta genom bruk av alkohol och ibland även av narkotika. För att undvika detta är det viktigt att skolan har tid och möjlighet att ta hänsyn till varje enskild elev. Skolan måste uppmärksamma och hjälpa elever som riskerar att komma efter och ge dem stöd och hjälp. Samtidigt måste skolan garantera alla elever ordentliga baskunskaper innan de går vidare. Det är centralt att undervisning om alkoholens skadeverkningar återfinns i skolans läroplan redan mycket tidigt. Många av de problem som vissa ungdomar har, bottnar i hemförhållanden. Detta får dock inte hindra skolan att i samarbete med hemmet och socialvården försöka lösa problemen. Hem, skola och socialvård måste också i samverkan bekämpa normlöshet i form av skolk, mobbning, utstötning och bristande hänsyn till andra. Krav måste kunna ställas och efterföljas.</p>
          <pb facs="riksdagen-motions-pdf/data/199899/mot_199899_SO_0228/mot_199899_SO_0228-0006.pdf"/>
          <p>För att detta arbete skall vara verkningsfullt måste nuvarande lag om vård Mot. av unga (LVU) förändras. Vi återkommer nedan med förslag på nödvändiga 1998/99S0228</p>
          <p>förändringar av den nuvarande lagstiftningen. När det gäller alkoholmissbrukare skall dessa kunna få vård genom kommunens försorg. Vid upprepat och grovt missbruk som leder till asocialt beteende och risker för andra människor skall tvångsomhändertagande kunna ske under tillräckligt lång tid för att vården skall ge resultat. Moderata samlingspartiet har vid ett flertal tillfällen föreslagit förändringar av nuvarande lag om vård av missbrukare (LVM). Även när det gäller LYM måste åtgärder kunna sättas in tidigare och stegvis öka med ett omhändertagande som en sista utväg. De frivilliga och ideella organisationernas insatser på detta område är mycket värdefulla.</p>
          <p>4 Alkoholkonsumtion och narkotikamissbruk</p>
          <p>Det är viktigt att göra klart att det finns en fundamental skillnad mellan alkoholkonsumtion och missbruk av narkotika. Alkohol kan konsumeras utan vare sig medicinska eller sociala konsekvenser. Alkoholmissbruk innebär att den enskilde individen inte längre kan kontrollera sin konsumtion, vilket leder till negativa konsekvenser för såväl den enskilde som hans eller hennes omgivning. Varje icke-medicinskt motiverad konsumtion av narkotika å den andra sidan måste klassificeras som rent missbruk, då den redan i mycket små doser snabbt leder till omfattande skador av såväl fysisk som psykisk natur. Dessutom leder narkotikabruk ofrånkomligt till brottslighet av olika slag. Därför måste allt icke-medicinskt bruk av narkotika vara förbjudet och bekämpas. I den svenska drogdebatten har denna distinktion mellan alkohol och narkotika inte gjorts tydlig nog. Detta har gjort att alkoholkonsumtion många gånger betraktats på i princip samma sätt som narkotikamissbruk. Vi anser detta vara fel.</p>
          <p>5 Förändrad LVU</p>
          <p>Barn som växer upp i missbrukarhem är ofta mycket utsatta. Av den anledningen är det väsentligt att dessa barns situation uppmärksammas och åtgärdas på ett så tidigt stadium som möjligt. I samband med propositionen om en förändrad LVU-lag (1989/90:28) krävde vi att delar av den gamla barnavårdslagen åter skulle gälla. Det handlade främst om lagens 26 8, vilken innebar att de sociala myndigheterna i samarbete med familjen hade en reell möjlighet att på ett tidigt stadium hjälpa och stötta familjer där barnen riskerade att råka illa ut fysiskt eller psykiskt. Lagen var konstruerad så att åtgärderna vidtogs i samråd med den enskilda familjen. Åtgärderna vidtogs stegvis och inleddes med att de sociala myndigheterna i samarbete med familjen planerade åtgärder som syftade till</p>
          <p>26</p>
          <pb facs="riksdagen-motions-pdf/data/199899/mot_199899_SO_0228/mot_199899_SO_0228-0007.pdf"/>
          <p>Mot. 27 att stötta familjen. Hjälpte inte detta fanns det möjlighet för 1998/99S0228 barnavårdsnämnden att komma med förmaningar och eventuellt varningar till familjen. Ledde inte de tidigare åtgärderna till önskat resultat kunde de sociala myndigheterna lämna föreskrifter om barnets levnadsförhållanden. I fjärde hand var det möjligt för nämnden att beordra övervakning av det enskilda barnet. Först som en sista åtgärd kunde beslut om omhändertagande bli aktuellt. Genom denna lag visade myndigheterna att man var mån om att bevara och respektera familjen som en enhet och arbeta för att familjen själv skulle kunna förbättra sin situation. Föräldrarna var t.ex. medvetna om att ytterligare åtgärder kunde komma att vidtas om ingen förändring till det bättre skedde. Det fanns härigenom en möjlighet att på ett tidigt stadium rädda barn från att brytas ner såväl fysiskt som psykiskt. Nu kommer socialnämndernas åtgärder och agerande ofta överraskande och dessutom för sent. Vi anser därför att socialtjänstlagen skall kompletteras med ett åter- införande av den tidigare barnavårdslagens 26 8.</p>
          <p>6 Vård av alkoholmissbrukare</p>
          <p>Stöd-, vård- och/eller behandlingsinsatser för alkoholmissbrukare måste ges i ett så tidigt skede av missbruket som möjligt. Det är viktigt att under sekretess ge akt på tidiga symptom på alkoholskador vid läkar- och hälsoundersökningar för att i tid kunna ge den enskilde det stöd han behöver. I detta sammanhang vill vi ge uppmärksamhet åt ett allt större problem, nämligen de psykiskt sjuka missbrukarna. Statistik, presenterad vid Socialstyrelsens konferens ”Missbrukarvård i förändring” i september 1996, visar att hela 54 procent av alla alkoholmissbrukare också lider av någon form av psykisk störning. Bland gruppen narkomaner är andelen 60 procent. Detta innebär att missbrukarvården inte bara handlar om att få människor ur sitt missbruk. Det handlar minst lika mycket om att behandla psykiska sjukdomar. Detta ställer stora krav på behandling och vård. Samtidigt finns det i dag mycket bristfällig uppföljning och kvalitetssäkring vad gäller missbrukarvården. Vilka resultat leder den svenska missbrukarvården egentligen till? Det finns empiriska studier — men ytterst begränsade vetenskapliga undersök- ningar. Detta är en allvarlig brist, eftersom det innebär att man inte med säkerhet vet vilka behandlingsmetoder som ger långsiktigt positiva resultat. Alkoholvården i Sverige är i hög utsträckning koncentrerad på dem som har ett långt missbruk bakom sig. För dessa är vårdinsatser sällan lika meningsfulla, och det tar framför allt resurser från missbrukare i initial- skedet. För gruppen grava missbrukare är det mer meningsfullt att satsa på inackordering, sysselsättning och gemenskap. Här vill vi framhålla betydelsen av de insatser som de frivilliga organisa- tionerna, t.ex. Frälsningsarmén och Stadsmissionen, gör för gruppen grava alkoholmissbrukare, särskilt i storstäderna. Vi har ovan kritiserat att socialtjänsten sällan har tid och resurser att satsa på sin ”hårda kärna”, dvs. på dem som behöver hjälp och stöd men som inte är tillräckligt starka för att hävda sin rätt. Det är dessa människor som främst</p>
          <pb facs="riksdagen-motions-pdf/data/199899/mot_199899_SO_0228/mot_199899_SO_0228-0008.pdf"/>
          <p>besitter. Vi hänvisar till vad som sagts ovan om möjligheter att frigöra resurser för att ge socialtjänsten bättre möjlighet att satsa på denna grupp. Utöver detta föreslår vi en ny lag om vård av missbrukare. Under flera år har vi kritiserat att nuvarande LVM inte ger tillräckliga möjligheter att på ett tidigt och mer effektivt sätt gripa in för att hjälpa missbrukare. I en ny LYM måste frivilliga åtgärder och tvång kunna kombineras. Familjens, vänners och arbetskamraters möjligheter till stöd och hjälp måste också förstärkas. Vi öreslår att stöd och behandling sker på tre nivåer: frivilliga åtgärder inom ramen för socialtjänstens bestämmelser, övervakning och andra föreskrifter som sociala nämnden ålägger missbrukaren, och som sista möjlighet, rihetsberövande. Den nya lagen bör också ge möjlighet till s.k. kontraktsvård och till längre sammanhängande vårdperioder. Insatserna bör inriktas på missbrukare som befinner sig i början av ett missbruk. Vidare krävs ett fördjupat samarbete mellan polisen och de sociala myndigheterna, något som länge efterlysts från rämst polisens sida. Det är över huvud taget viktigt att samarbetet mellan olika myndigheter förstärks. Det gäller, utöver polisen, också skola, kriminal- och narkomanvården och domstolarna.</p>
          <p>7 Förändring av alkohollagen</p>
          <p>I december 1994 beslöt riksdagen att anta ett förslag om en alkohollag. Lagen ersätter lagen (1977:292) om tillverkning av drycker m.m. och lagen (1977:293) om handel med drycker. I samband med behandlingen av denna nya lag väckte Moderata samlingspartiet en kommittémotion (1994/95:S013) i vilken vi föreslog ett antal förändringar i liberaliserande riktning. Det handlade först och främst om att ge näringsställen större möjligheter att själva bestämma över sin verksamhet och att därmed också ge enskilda människor ett större ansvar. För det första anser vi att Systembolagets monopol successivt bör avvecklas. Vi förordar att ett system med licensierade affärer införs mot- svarande det som redan finns i Storbritannien med s.k. ”off licence”-butiker. Inledningsvis bör starköl och vin kunna säljas utanför Systembolaget. I ett senare skede bör även starksprit kunna omfattas av verksamheten. Vidare anser vi att åldersgränsen för inköp av alkohol bör justeras och motsvara myndighetsåldern. Vad gäller reglerna för utskänkning är det få länder i världen som har en så byråkratisk och krånglig lagstiftning som Sverige. Även om den nya alkohollagen luckrade upp det tidigare ovillkorliga mattvånget och ett antal andra bestämmelser, är även den nuvarande alkohollagen ett exempel på byråkratisk klåfingrighet som helt saknar folkligt stöd. Vi anser därför att lagen bör ändras på ett antal väsentliga punkter. För det första skall bestämmelsen om mat som en del av verksamheten för att få utskänkningstillstånd utmönstras ur alkohollagen. Bestämmelsen fungerade möjligen tidigare, då Sverige hade en annan restaurangkultur och det inte var lika vanligt att människor träffades efter arbetet för att ta sig ett glas öl eller vin. Men verkligheten är annorlunda. Det anses i dag som ett</p>
          <p>behöver det kunnande och det engagemang som duktiga socialtjänstemän Mot.</p>
          <p>1998/99S0228</p>
          <p>28</p>
          <pb facs="riksdagen-motions-pdf/data/199899/mot_199899_SO_0228/mot_199899_SO_0228-0009.pdf"/>
          <p>Mot. 29 trevligt och naturligt sätt för allt fler att man innan man avslutar 1998/99S0228 sin dag träffar arbetskamrater och vänner på ett avspänt och trevligt sätt — för att sedan åka hem och äta. Vi anser att denna form av socialt umgänge är positiv och visar att även svenskar kan umgås med alkohol — något som politiska förbudsivrare hävdat inte är fallet. Därför skall det naturligtvis vara möjligt att öppna renodlade barer och pubar. Även bestämmelsen om när alkohol får serveras härstammar från en svunnen tid. Den nya alkohollagen stadgar att alkohol får serveras från kl. 11.00 på förmiddagen till kl. 01.00 på natten — med möjlighet till förlängning. Varför politiker skall lägga sig i om enskilda människor vill dricka ”en lille en” klockan åtta på morgonen, eller ta ett sista glas vin kl. 06.00 innan man går hem för natten är obegripligt. Något socialpolitiskt motiv finns knappast! Tidsbegränsningen för alkoholservering har gett upphov till att antalet ”svartklubbar” ökat i storstäderna. Ur alkoholpolitiskt perspektiv måste det vara bättre att ge de näringsställen som har serveringstillstånd möjlighet att själva bestämma sina öppettider än att genom reglering av serveringstiderna skapa förutsättningar för en okontrollerbar verksamhet. Vi anser att tidsbegränsningen skall utmönstras ur lagstiftningen. Frågan om öppettider regleras naturligt mellan näringsställets ägare och hans eller hennes kunder. Ytterligare exempel på onödiga regler som vi anser skall avskaffas är den om att priset på alkohol inte får understiga inköpspriset (6 kap. 6 8), att det måste finnas alkoholfria alternativ (3 kap. 6 $), att man inte får vidta åtgärder på serveringsställe i syfte att förmå en gäst att köpa alkohol (6 kap. 7 8) — dvs. en bartender får i praktiken inte fråga sin gäst om han eller hon önskar en drink till, att vin och starköl inte får säljas på teatrar annat än i pauserna (7 kap. 8 8 fjärde stycket) och att minibarer på hotellrum endast får finnas på hotell med tillstånd (7 kap. 8 8 femte stycket). Samtliga dessa bestämmelser bör avskaffas. De drar ett löjets skimmer över den svenska alkoholpolitiken och torde ha få försvarare bland vanliga människor. I stället skapar de en spricka mellan politikerna och dem politikerna säger sig företräda. Vi anser att vissa regleringar behövs — men ör att vinna förståelse för detta, måste politikerna också avskaffa de bestämmelser som bara uppfattas som byråkrati och förbudsmentalitet, och som heller inte fyller några som helst alkoholpolitiska syften.</p>
          <p>8 Alkobholpolitiken och EU</p>
          <p>I samband med Sveriges inträde i det europeiska samarbetet framförde vi moderater att alkoholpolitiken var en fråga för oss svenskar och inte för EU. I längden kan det bli svårt för Systembolaget att uppfylla de krav som ställs på bolaget att i detaljhandelsledet inte diskriminera varor från EU-länderna. Att likabehandla produkter från Europas alla öl-, vin- och spritproducenter som vill in på den svenska marknaden förefaller svårt att göra, bl.a. av distributions- och utrymmesskäl.</p>
          <pb facs="riksdagen-motions-pdf/data/199899/mot_199899_SO_0228/mot_199899_SO_0228-0010.pdf"/>
          <p>Moderata samlingspartiets uppfattning är att Systembolagets monopol Mot. skall avvecklas successivt. Detta skall, som nämnts ovan, ske samordnat 1998/99S0228</p>
          <p>med införandet av ett licensieringssystem. Övergångsproblemen måste enligt vår mening vara väl genomlysta och förslag framlagda som syftar till att motverka de eventuella skadeverkningar som kan uppkomma i ett introduktionsskede. Ledningen för det finska alkoholmonopolet, ALKO, har uttalat att Finland på egen hand bör upphäva sitt alkoholmonopol och övergå till ett system med licensierade butiker. Monopolet försvaras nu bara med myten att det är de starka alkoholdryckerna som är farliga medan forskningen visar att det är mängden alkohol som är skadlig — inte vilka drycker som konsumeras. År 2004 måste Finland börja tillämpa EU:s normala införselregler. ”Om vi bromsar förändringarna tills priserna redan har sjunkit och gränserna ytterligare öppnats är det troligt att trycket från den allmänna opinionen förändrar systemet på ett okontrollerat sätt”, hävdade ALKO:s vd. Sverige och Finland erhöll i medlemskapsförhandlingarna rätt att fram till och med 1996 ha en begränsning av hur mycket alkohol en svensk respektive insk medborgare får föra med sig från ett annat EU-land. I dag gäller därför 5 liter vin, 2 liter sprit och 15 liter öl samt 300 cigaretter. Sverige lyckades örhandla till sig ett fortsatt undantag fram till år 2000. Det skall jämföras med att det i princip inte råder någon formell gräns för andra EU-medborgare, så länge man kan bevisa att alkoholen skall användas för personligt bruk. Moderata samlingspartiet anser att Sverige skall delta i det europeiska samarbetets alla delar. Vi har accepterat principen om fri rörlighet mellan medlemsstaterna vad gäller såväl människor som varor. Det innebär att vi principiellt inte anser att Sverige i förhandlingar med EU skall begära permanenta undantag för införsel av alkohol. Däremot kan vi se ett dramatiskt förlopp om man skulle släppa begräns- ningen fri på en gång — om man samtidigt inte är beredd att justera de svenska alkoholskatterna i förhållande till nivåerna i först och främst Danmark. Sverige bör höja gränsen för tillåten alkohol- och tobaksmängd rån den 1 januari 1999 från 15 till 30 liter öl, från 5 till 10 liter vin och från till 2 liter sprit. Den 1 juli 1999 kan man fördubbla mängden för att den januari 2000 helt ta bort det svenska undantaget. På så sätt ges Sverige möjlighet att se över alkoholbeskattningen och avgöra om den behöver justeras. Att behovet av en översyn av den svenska alkoholskatten är viktig visar sig med all önskvärd tydlighet i statistik från bla. Svenska Bryggareföreningen. 110 miljoner liter öl transporterades in från framför allt Danmark till Sverige under 1996. Det är mer än hela Systembolagets örsäljning av starköl under ett år. Trots skattesänkningen vid årsskiftet ökar införseln av framför allt starköl till Sverige. Ökningen är hela 65 procent på bara två år! Statistik visar också att det konsumeras mer illegal sprit än av Systembolaget såld sprit förra året. Vin och Sprits vd har också konstaterat att ”Brottsyndikat tar över allt mer av spritmarknaden och samhället tappar kontrollen”. Alkoholinspektionen inrättades i samband med Sveriges inträde i EU. Sedan myndigheten påbörjat sin verksamhet har den blivit utsatt för</p>
          <p>30</p>
          <pb facs="riksdagen-motions-pdf/data/199899/mot_199899_SO_0228/mot_199899_SO_0228-0011.pdf"/>
          <p>Mot.</p>
          <p>31 — omfattande kritik, såväl inom Sverige som av EG-domstolen.</p>
          <p>1998/99S0228 EG-domstolens dom den 23 oktober 1997 innebar att</p>
          <p>Systembolagets monopol på detaljhandel befanns förenligt med EG-rätten medan metoderna för partihandeln genom Alkoholinspektionen ansågs oförenliga. EG-domstolen dömde ut Alkoholinspektionens rätt att ta ut 25.000 kronor i avgift av den som ansöker om att sälja alkohol i Sverige. Domstolen såg avgiften som ett hinder för fri konkurrens. Alkoholinspektionens alla regler för import och distribution av alkohol utgjorde enligt domstolen handelshinder. Regeringen gjorde efter det så små ändringar den kunde för att uppfylla domstolens krav. Partihandelsavgifterna som domstolen kritiserat sattes ned med en tredjedel. Svenska krav på lagerhållning och distribution som försvårade för små importörer mjukades upp. Alkoholinspektionen är en onödig myndighet. Det har bl.a. Statskontoret konstaterat och föreslagit att skattemyndigheten ska ta över Alkoholin- spektionens uppgifter. I dag sysslar nämligen både Alkoholinspektionen och Läkemedelsverket med att ge tillstånd till tillverkning och import av alkohol och användning av teknisk sprit. Alkoholinspektionens övriga uppgifter skulle tillsammans med de delar av Folkhälsoinstitutets verksamhet som rör alkohol- och narkotikafrågor i stället föras över till en ny myndighet i Statskontorets förslag. Alkoholinspektionens regleringar har främst drabbat småföretagare och därmed kommit i konflikt med mål som uppdragsgivaren — riksdagen — har angett, nämligen att öppna för konkurrens inom dessa distributionsled. EU- kommissionen, som noterat denna händelseutveckling, har följaktligen krävt att Sverige utan dröjsmål avvecklar Alkoholinspektionen, eftersom myndighetens agerande strider mot EU:s regler. Vi delar denna uppfattning och anser att regeringen snarast bör återkomma till riksdagen med förslag om myndighetens avveckling. Det torde ankomma på utskottet att utforma erforderlig lagtext.</p>
          <p>9 Hemställan</p>
          <p>Med hänvisning till det anförda hemställs 1. — att riksdagen som sin mening ger regeringen till känna vad i motionen anförts om information och upplysning om drogmissbruk och dess skadeverkningar, 2. att riksdagen som sin mening ger regeringen till känna vad i motionen anförts om internationella erfarenheter och forskning på det alkoholpolitiska området, 3. — att riksdagen som sin mening ger regeringen till känna vad i motionen anförts om åtgärder för att stärka familjen, 4. att riksdagen som sin mening ger regeringen till känna vad i motionen anförts om skolans ansvar,' 5. att riksdagen beslutar ändra lagen om vård av unga i enlighet med vad som anförts i motionen,</p>
          <pb facs="riksdagen-motions-pdf/data/199899/mot_199899_SO_0228/mot_199899_SO_0228-0012.pdf"/>
          <p>6.  attriksdagen beslutar ändra lagen om vård av missbrukare i Mot.</p>
          <p>enlighet med vad som anförts i motionen, 7. att riksdagen som sin mening ger regeringen till känna vad i motionen anförts om  anlitande av ideella organisationer i vårdarbetet, 8. — att riksdagen som sin mening ger regeringen till känna vad i motionen anförts om inriktningen av alkoholpolitiken, 9. att riksdagen beslutar att åldersgränsen för inköp av alkoholdrycker skall sänkas till 18 år i enlighet med vad som anförts i motionen, 0. att riksdagen beslutar att alkohollagens bestämmelse om tillhandahållande av mat som villkor för att få tillstånd att servera alkohol skall utgå i enlighet med vad som anförts i motionen, 1. att riksdagen beslutar att alkohollagens bestämmelser om pausservering och minibarer skall utgå i enlighet med vad som anförts i motionen, 2. att riksdagen beslutar att alkohollagens bestämmelser om serveringstider, prissättning, animeringsförbud och alkoholfria alternativ skall utgå i enlighet med vad som anförts i motionen, 3. attriksdagen som sin mening ger regeringen till känna vad i motionen anförts om Systembolagets detaljhandelsmonopol, 4. att riksdagen som sin mening ger regeringen till känna vad i motionen anförts om regler för införsel av alkohol från annat EU- land,” 5. attriksdagen som sin mening ger regeringen till känna vad i motionen anförts om Alkoholinspektionen.</p>
          <p>Stockholm den 22 oktober 1998</p>
          <p>Ulf Kristersson (m) Chris Heister (m) Gunnar Axén (m) Leif Carlson (m) Maud Ekendahl (m) Lars Elinderson (m) Margit Gennser (m)</p>
          <p>Hans Hjortzberg-Nordlund (m) Cristina Husmark Pehrsson (m)</p>
          <p>Björn Leivik (m) Göran Lindblad (m) Cecilia Magnusson (m) Carl G Nilsson (m) Bertil Persson (m) Marietta de Pourbaix-Lundin (m) Henrik Westman (m) Liselotte Wågö (m)</p>
          <p>"Yrkande 4 hänvisat till UBU.</p>
          <p>1998/99S0228</p>
          <p>32</p>
          <pb facs="riksdagen-motions-pdf/data/199899/mot_199899_SO_0228/mot_199899_SO_0228-0013.pdf"/>
          <p>Mot. 33 — ?Yrkande 14 hänvisat till SkU. 1998/99S0228</p>
          <p>Elanders Gotab, Stockholm 2025</p>
        </div>
      </div>
    </body>
  </text>
</TEI>
