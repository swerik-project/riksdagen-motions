<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1905/mot_1905__ak__60/mot_1905__ak__60-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i: Andra Kammaren, N:o 60. 13
          </p>
          <p>
            N:o 60.
          </p>
          <p>
            Af herr C. J. Ödman, om skrifvelse till Kungl. Maj:t angå- ende
            sammanslagning af landtförsvars- och sjöförsvars- departementen.
          </p>
          <p>
            Det är icke första gången, som den fråga, hvilken jag här tillåter
            mig framhålla till kammarens uppmärksamhet och behjärtande, blifvit
            i motionsväg underställd Riksdagens pröfning, ehuru den af åtskilliga
            - skäl icke vunnit dess bifall. När jag nu ånyo upptager densamma,
            sker det, emedan förhållandena inom och utom vårt land tagit en
            vändning, hvilken synes mig så afgjordt tala till fördel för den
            reform jag åsyftar, att tiden för dess genomförande kan anses
            vara fullt mogen. Jag syftar på sammanslagningen af landt--och
            sjöförsvarsdeparte- menten under en gemensam chef såsom högste
            ansvarig ledamot af Kungl. Maj:t regering. Fråga härom har upprepade
            gånger blifvit väckt i Riksdagen. För att ej gå längre tillbaka
            i tiden än under det nuvarande repre- sentationsskicket, har det
            skett vid flera tillfällen, af hvilka jag här endast vill särskildt
            nämna ett par. Det ena var redan vid 1868 års riksmöte, då möjligheten
            däraf påpekades af själfva konstitu- tionsutskottet. Det andra
            var vid 1880 års riksdag, då därom väcktes sär- skilda motioner
            i denna kammare af tvenne män, hvilkas mogna omdöme och fosterlandsälskande
            sinnelag i all tid skola göra deras namn till en prydnad i vår
            riksdagshistoria: framlidne landshöf- dingen grefve Eric Sparre
            och herr Ola Andersson, då i Burlöf. Äfven sedan hafva liknande
            yrkanden gjorts. Samtliga dessa motioner
          </p>
          <pb facs="riksdagen-motions-pdf/data/1905/mot_1905__ak__60/mot_1905__ak__60-002.pdf"/>
          <p>
            14 Motioner i Andra Kammaren, N:o 60.
          </p>
          <p>
            syftade emellertid icke enbart till den åtgärd, som jag nu föreslår,
            utan ställdes i samband med mer eller mindre ingående förändringar
            i regeringskonseljens sammansättning och departementschefernas
            verksamhetssferer, vanligen för inrättande af ett särskildt departe-
            ment för jordbruk och andra näringar, och skulle då de bägge försvarsdepartementens
            sammanslagning till ett gemensamt på sätt och vis uppväga tillkomsten
            af en ny departementschef i Konun- gens råd. Sedan den tiden har
            detta gamla önskningsmål åtminstone delvis blifvit fylldt genom
            inrättande af jordbruksdepartementet, men skälen för den af mig
            nu föreslagna reformen äro i och för sig talande, och jag tror
            mig äfven äga ett ganska allmänt stöd för mitt förslag i den allmänna
            meningen inom landet. När jag här ofvan yttrat, att förhållandena
            både inom och utom vårt land tala för den af mig föreslagna åtgärden,
            vill jag, med hänsyn till det senare icke inlåta mig på några
            storpolitiska konsiderationer beträffande den hotade ställning,
            hvaruti Sverige befinner sig eller kan komma att under några europeiska
            konflikter råka gent emot främmande makter, då gifvetvis vår försvarskraft
            skall sättas på de allvarligaste prof och enheten i dess ledning
            varder mer än någonsin absolut nödvändig. Jag fäster mig endast
            vid att den anordning af försvarsväsendet, som jag vill föreslå,
            redan är inom flera länder genomförd och där visat sig utan någon
            olägenhet, men tvärtom fullt tillfredsställande fungerar. Så är
            bl. a. fallet i Norge och har nyligen skett äfven i vårt grannland
            Dan- mark. Där hade en bestämd schism uppstått mellan krigs- och
            marinministern, hvilken ej kunde biläggas annat än genom bägge
            dessa ministrars afgång och deras ämbetens förläggande i händerna
            på en enda man — till på köpet en civil. Hos oss har visserligen
            icke någon till uppenbar konflikt ledande meningsskillnad, åtminstone
            såvidt allmänheten har sig bekant, förekommit försvarsministrarne
            emellan, men ett annat för- hållande har däremot kunnat iakttagas,
            hvilket med all säkerhet inverkat menligt på planmässigheten af
            våra försvarsanordningar och med alldeles bestämd visshet ökat
            kostnaderna därför. Det har, såsom i denna kammare yttrats, »ibland
            blåst sjövind, ibland land- vind», och i bäggedera fallen ha anslag
            äskats och blifvit beviljade, utan att ett strängt samband mellan
            de för hvarandra nära nog främmande organisationerna kan skönjas.
          </p>
          <pb facs="riksdagen-motions-pdf/data/1905/mot_1905__ak__60/mot_1905__ak__60-003.pdf"/>
          <p>
            Motioner i Andra Kammaren, N:o 60. 15
          </p>
          <p>
            När frågan var före vid 1874 års riksdag, anfördes såsom hufvudsakligt
            skäl mot förslaget, att omfattande arbeten då förestode för utredning
            och uppgörande af förslag till ordnande af landets försvar; men
            äfven en och annan, som uttalade denna mening, med- gaf, att en
            sammanslagning af de båda krigsdepartementen förr eller senare
            sannolikt skulle ske, och det nekades knappt af någon, att nyttan
            af försvarets ordnande efter en gemensam plan vore påfallande,
            samt medgafs, att helt visst äfven en icke-sjöman ganska väl kunde
            vara sjöminister. — (Erfarenheten från andra länder visar också,
            att detsamma kan gälla krigsministern.) Nu äro många arbeten undangjorda
            i den antagna försvars- organisationen, men ännu återstår mycket
            att utföra både för armén och flottan, och den enhetliga ledningen
            saknas fortfarande. Bland de oomtvistliga fördelar, en sådan skulle
            medföra, kan äfven påräknas besparingar i de på betänkligt sätt
            alltjämt växande statsutgifterna å nuvarande 4:de och 5:te hufvudtitlarne.
            Konstitutionsutskottet vid samma 1874 års riksdag grundade sitt
            afslag på motionerna förnämligast därpå, att en sådan reform borde
            utgå från regeringen. Detta är äfven min åsikt i hvad som rör
            den gemensamma organisationens genomförande. Men då ingenting
            hindrar, att Riks- dagen uttalar sin mening om själfva principen,
            får jag härmed föreslå,
          </p>
          <p>
            att Riksdagen i skrifvelse till Kungl. Maj:t anhåller om utredning
            af möjligheten och förut- sättningarne för en sammanslagning af
            landt- och sjöförsvarsdepartementen under en gemensam chef.
          </p>
          <p>
            Då emellertid en sådan anordning skulle nödvändiggöra en förändring
            i statsrådets sammansättning, blifver en annan lydelse af de 88
            i regeringsformen — närmast $$ 5 och 6 — hvilka häraf beröras,
            påkallad, och anhåller jag att motionen för fastställande häraf
            remitteras till konstitutionsutskottet.
          </p>
          <p>
            Stockholm den 26 januari 1905.
          </p>
          <p>
            Carl J. Ödman.
          </p>
        </div>
      </div>
    </body>
  </text>
</TEI>
