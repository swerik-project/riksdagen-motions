<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1920--fk--00206">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__fk__206/mot_1920__fk__206-001.pdf"/>
      <fw xml:id="i-HvQCaqF1rM6gScbxpNoksC">
        Motioner i Första kammaren, Nr 206. 1
      </fw>
      <div xml:id="i-L5QAwrgxBPHUmyBJwHzcWy" type="motHeader">
        <div xml:id="i-4RVZNZW8voKKCNP73ynKKT" type="motTitle"/>
        <div xml:id="i-LpWSLXCD8h5so2qd6D4PZD" type="motSubmissionInfo"/>
      </div>
      <div xml:id="i-S8ChoWUALcQkk1xrHvssZs" type="motBody">
        <div xml:id="i-Lb45G9EhHXShRJGgpAF5Zk">
          <p xml:id="i-EDY48dcdHeduuwgtLuRBpR">
            Nr 206.
          </p>
          <p xml:id="i-Wjq6VdyS83jx62DyUEovpF">
            Av herr Lindhagen, angående åtgärder mot barns brukande
          </p>
          <p xml:id="i-Evp1vkDdmQKUBA4asSE5iy">
            och vuxnas missbrukande av tobak.
          </p>
          <p xml:id="i-UbjUFcsnaQ1ktvUxDPzmgK">
            Vad som främst tär på släktets fysiska krafter är fattigdomen,
            industrialismen och storstäderna. Över dessas ruinerande inflytelser
            är individen icke herre. Deras bekämpande möter ock otroliga svårigheter,
            enär detta på samma gång måste bli en strid om makt och ekonomiska
            intressen. Kampen för folkhälsan sammanfaller här med de politiska
            striderna. Folkhälsan undergräves emellertid ock genom ovanor
            hos individen, vilkas omfattning väl kan stå under ett visst inflytande
            även av nyss- nämnda faktorer, men dock i huvudsak äro frivilliga
            och därför kunna bekämpas på upplysningens väg och genom ett,
            om ej helt och hållet, så dock i huvudsak neutralt arbete. Häremot
            reser sig okunnigheten hos alla. Först möter man den vetenskapliga
            okunnigheten. När det gäller att uppfinna krigsmaskiner, nödvändiggör
            dödsfaran uppfinningarna. Om det gäller industriell vin- ning
            genom sinnrika upptäckter och möjligheter till världspatent för
            de- samma, då skapar den mänskliga vinningslystnaden uppfinningarna.
            Gäller det åter uppfinningar för människornas egen skull, vänliga
            upptäckter utan penningevinst, då komma upptäckterna sällan eller
            aldrig. Få områden stå väl så ouppdagade som den personliga hygienens
            oupptäckta marker, de olika födoämnenas inflytande samt den riktiga
            sam- mansättningen och tillagningen utav desamma. Genierna låna
            här icke sin medverkan. Den enskilda läkarpraktiken av begripliga
            skäl lika litet. Det officiella medicinalväsendet sköter sina
            expeditionsgöromål och forskar föga eller intet för att lyfta
            slöjan från de ouppdagade hemligheterna. Och detta kan man icke
            heller begära. Under tiden hängiva sig indi- Bihang till riksdagens
            protokoll 1920. 3 saml. 85 häft. (Nr 206—209) 1
          </p>
          <pb facs="riksdagen-motions-pdf/data/1920/mot_1920__fk__206/mot_1920__fk__206-002.pdf"/>
          <fw xml:id="i-7uhWRMfV7W4NH7DV4CQ3ao">
            2 Motioner i Första kammaren, Nr 206.
          </fw>
          <p xml:id="i-Qs2rZvztUr2oy4ii5yVBvE">
            viderna bland oss, det menige folket, åt vår okunnighet, vår
            obetänksam- het och vårt njutningsbegär utan självansvar eller
            tyglar på driftlivet. Realpolitiken sysselsätter sig med förkärlek
            med former i stället för med livet. Det förra är bekvämare och
            då får man tillika den angenäma uppgiften att icke behöva så synnerligen
            mycket sysselsätta sig med sig själv. Det är också krävande att
            förutse och förekomma olyckor men lättare att bliva vaken, när
            de redan inträtt och man kan få inskränka sig till ett improduktivt
            plåstrande med tillhjälp av andras pengar. Vid riksdagarna 1911
            och 1912 väcktes förslag om upplysning och omtanke från statsmaktens
            sida för den personliga hygienen. Andra kammaren biföll visserligen
            framställningen år 1911 men föll ifrån den- samma det påföljande
            året. Det visar sig också under den nuvarande politiska regimen
            hart när omöjligt intressera politikerna för ett samlat grepp
            på en hel sak, i synnerhet om den rör sig mer eller mindre på
            de andliga verkligheternas och självansvarets områden. Ehuru ingenting
            vore mera av behovet påkallat än att nu åter upptaga en sådan
            real- politisk fråga som den förenämnda, skall jag dock för denna
            gång in- skränka mig till att belysa ämnet med en detalj, för
            vilken det är lättare att vinna uppmärksamhet, åtminstone i någon
            liten mån. Denna detalj är tobaksmissbruket för att ej säga tobaksbruket.
            Redan 1906 års riksdag begärde åtgärder till hämmande av min-
            derårigas tobaksbruk samt, i den mån lösningen påkallade riksdagens
            medverkan, det förslag, vartill förhållandena kunde giva anledning.
            Uti motiveringen antyddes vissa åtgärder och erinrades om förebilder
            i ut- ländska lagstiftningar. Aren 1911 och 1912 begärdes i andra
            kammaren något inskridande mot tobaksbruket i allmänhet, och beslöt
            riksdagen sistnämnda år utan någon framförd meningsskiljaktighet
            begära, att rege- ringen snarast möjligt måtte låta utreda, vad
            från det allmännas sida, särskilt genom upplysningsverksamhet,
            kan åtgöras för att stödja strävan- det att motarbeta missbruket
            av tobak, ävensom att vidtaga de åtgärder som därav kunde föranledas.
            I förbigående sagt fattades enahanda be- slut rörande kaffemissbruket.
            Uti motionerna vid de båda riksdagarna (nr 258 år 1912 inom andra
            kammaren) fanns en utredning om tobaks- missbruket och dess skadliga
            verkningar. Denna hemställan om åtgärder snarast möjligt fick
            år 1916 från regeringen ett kuriöst svar. Då framlades nämligen
            ett förslag till ett statens tobaksmonopol, som ock antogs. Uti
            motiveringen till regerings- propositionen framhölls såsom stöd.för
            densamma, att det visserligen i
          </p>
          <pb facs="riksdagen-motions-pdf/data/1920/mot_1920__fk__206/mot_1920__fk__206-003.pdf"/>
          <fw xml:id="i-W22KA5qQ1AJ48iDJr1dvZv">
            Motioner i Första kammaren, Nr 206. 3
          </fw>
          <p xml:id="i-Mp8waokXjvruTimUW9pxFP">
            utlandet visat sig, att, omedelbart efter tobaksmonopolets införande,
            kon- sumtionen något minskats, men att den därefter snart tagit
            fart igen. Svenska folket, menade regeringen, behövde därför icke
            frukta, att ej tillräckliga inkomster skulle inflyta genom ett
            sådant statsorganiserat folkfördärv. Nykterhetsfolket hade förut
            fått genomfört åtgärder för sin uppfattning, att allmänna utgifter
            icke finge grundas på inkomster från sprithantering, vilket ansågs
            principiellt förkastligt och i tillämpningen fördärvligt. Nu däremot,
            när det gällde att införa ett nytt dylikt inkomst- system, då
            teg nykterhetsfolket. Uppfordringar till dess representanter i
            andra kammaren att förklara, huruledes vad som var orätt ena gången,
            kunde bli rätt den andra, mottogs med tystnad. Detta är den enda
            åtgärd, som statsmakterna »snarast möjligt» vidtagit med anledning
            av riksdagens önskningar åren 1911—1912 om åtgärder för att hindra
            tobaksmissbruket. Det är nu fjorton och åtta år sedan de förenämnda
            riksdagsskrivelserna avlätos. En gång gjordes för- sök med möda
            att upptäcka den plats, där de blivit internerade slutligen efter
            åtskilliga irrfärder. Det lönar sig sannerligen icke att upprepa
            några enskilda påminnelser till den rökande, för frågan kapitalt
            ointres- serade ämbetsmannavärlden. Detta är också ett bevis för
            ämbetsmanna- maktens ofantliga inflytande, som i själva verket
            kan vara vida större än riksdagens. Den senare statsmakten må
            ofta begära vilka undersök- ningar som helst. Vad ämbetsmannamakten
            icke vill, blir ändå aldrig någon sann verklighet. Man skulle
            möjligen kunna tro, att de båda riksdagsskrivelsernas jordfästning
            berott på, att tobaksmissbruket upphört eller högst betyd- ligt
            avtagit. Så är emellertid ingalunda förhållandet. Det har tvärtom
            på senare tider vällt ut till att bliva en verklig landsfara.
            Under hägnet av statens tobaksrörelse har landet glädjen att tillföras
            allt större in- komster av giftets spridande. Spritrörelsen förgylles
            åtminstone med en slags omvårdnad på samma gång för individens
            hälsa. Tobaksmono- polet har åter bara att se till, att det rökes
            så mycket som möjligt i landet oavsett följderna. Det är i all
            synnerhet cigarrettrökningen som tilltagit. Den har enligt monopolets
            egna uppgifter på de sista fyra åren ökats nära fyra- dubbelt.
            I all synnerhet är det den uppväxande ungdomen, ungdomsklas- serna,
            som staten offrar åt denna last. Man måste nämligen begagna ett
            så starkt uttryck, när man dagligen upplever denna sjukliga oförmåga
            hos den manliga befolkningens stora flertal att ens under någon
            tid på dagen kunna släppa cigaretten eller cigarren. Framför allt
            naturligtvis
          </p>
          <pb facs="riksdagen-motions-pdf/data/1920/mot_1920__fk__206/mot_1920__fk__206-004.pdf"/>
          <fw xml:id="i-8DAck8fGSfXxVpa69uTaLQ">
            4 Motioner i Första kammaren, Nr 206.
          </fw>
          <p xml:id="i-NTV1WvagCZzCFDct3WUMVh">
            är det storstäderna och industrialismen, som gå i spetsen för
            oseden och äro den tacksamma jordmånen för denna folkkräfta, som
            naturligtvis också har en ekonomisk sida. Tidigare hade herrar
            rökare åtminstone någon respekt för offentliga lokaler och särskilt
            brukades det icke gärna att med rökning snuska ned luften under
            sammanträden, då klara tankar och syrsättning av blodet även äro
            en betingelse för goda beslut. Nu äro de flesta samlingslokaler,
            stora och små, icke minst arbetareklassens, full- ständiga rökstugor,
            där man bakom det eviga töcknet skönjer konturerna allenast av
            utlevade ansikten och känner livskraften småningom förtvina inom
            sig själv. Den s. k. intelligensen i all synnerhet iakttog förr
            kor- rekthet och lämnade åtminstone sammankomsterna och ämbetslokalerna
            oberörda av sina rökelser. Numera har röken stigit mer och mer
            även till dessa höjder, och man kan finna de högsta statstjänstemän
            sitta och tjuvsmutta på sina rökverk under sammanträdena. Mot
            en sådan allmän degeneration kunde verkligen ifrågasättas en lagstiftning,
            som förbjöd rökning åtminstone på ämbetslokaler och under sammanträden
            för dryftande av allmänna spörsmål. Den största olyckan är emellertid
            de unga och kraftiga manliga generationernas själlösa uppgående
            i sin tobaksnjutning. Detta är en växande folkfara och därför
            hemställes,
          </p>
          <p xml:id="i-8493hpDodJxVnJ9HT3GoPC">
            att riksdagen ville hos regeringen och ämbets- verken med förvåning
            efterlysa riksdagsskrivelserna av 1906 och 1912 om åtgärder mot
            barns tobaksbruk och vuxnas tobaksmissbruk samt anhålla, att omsider
            vidtagas de i skrivelserna »snarast möjligt&gt; begärda åtgärderna
            i ändamål att på upplysningens väg eller annorledes möta den landsfara,
            som hotar genom det nu ännu mer överhandtagande tobaksmissbruket.
          </p>
          <p xml:id="i-QtnAsNJgK5ctr1qUHj7yqX" type="date">
            Stockholm den 1 februari 1920.
          </p>
          <p xml:id="i-JabuaJn12Hk8kbMFniQEQv">
            Carl Lindhagen.
          </p>
        </div>
      </div>
    </body>
  </text>
</TEI>
