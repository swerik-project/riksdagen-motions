<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0407/mot_200304_MJ_0407-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ407 pnr: kd839
          </p>
          <p>
            Motion till riksdagen 2003/04:MJ407
          </p>
          <p>
            av Sven Gunnar Persson (kd)
          </p>
          <p>
            Marknaden för fordonsgas
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om en utveckling av fordonsgasmarknaden som ett
            sätt att minska miljöpåverkan. 2. Riksdagen tillkännager för regeringen
            som sin mening vad i motionen anförs om en skattepolitik som gör
            fordon drivna med alternativbränslen attraktiva för konsumenterna.
            '
          </p>
          <p>
            "Yrkande 2 hänvisat till SkU.
          </p>
          <pb facs="riksdagen-motions-pdf/data/200304/mot_200304_MJ_0407/mot_200304_MJ_0407-0002.pdf"/>
          <p>
            2003/04:MJ407
          </p>
          <p>
            Motivering
          </p>
          <p>
            Nyligen invigdes Sveriges första vätgasmack i Malmö och ytterligare
            en är på gång i Stockholm. I Malmö kan man nu tanka såväl ren
            vätgas som en blandning av naturgas och vätgas. Detta är en teknisk
            utveckling som går i linje med vad som skett i Laholm där man
            nu kan transportera biogas i naturgasnätet, använda samma fordon
            och samma tankstationer. Man använder naturgassystemet för distribution
            av biogasen och gasen används till uppvärmning, industriell användning
            och som fordonsgas. Biogasproduktionen har ökat väsentligt som
            följd av detta. Vi behöver minska de miljöpåverkande utsläppen
            från trafiken. Att då stimulera en utveckling som kan leda till
            drivmedel som ej släpper ut oldioxid borde vara en självklarhet.
            Fordonsgas, biogas och naturgas är drivmedel som ger miljö- och
            hälsovinster. Malmö och Stockholm är också tydliga exempel på
            att vägen bereds för morgondagens förnybara drivmedel, vätgas.
            Fordonsgasen börjar bli alltmer etablerad som alternativt ordonsbränsle.
            En utveckling som gör att naturgas, biogas och vätgas kan samverka
            ger en optimal effekt. Det blir en brygga över till ett hållbart
            drivmedelssystem inom trafiksektorn. Idag finns ett trettiotal
            tankställen för fordonsgas och ytterligare ett tiotal planeras
            att tas i drift inom en snar framtid. Främst finns de i södra
            Sverige och på västkusten men också i Småland, Södermanland, Östergötland
            och Västergötland. I Örebro län finns ännu inte möjligheten att
            tanka fordonsgas. Det närmaste är Skövde, Katrineholm och Linköping.
            Dock planeras nu nya tankställen i Norrköping, Eskilstuna, Västerås
            och Sala. Runt omkring länet expanderar verksamheten. Också för
            oss från Örebroregionen vore det viktigt att få fler tankställen
            för fordonsgas för att på så sätt minska de regionala utsläppsnivåerna.
            För att fordonsgas ska bli riktigt attraktivt som alternativbränsle
            krävs ett heltäckande nät av tankställen. Det är viktigt att statsmakterna
            ger rätta signaler så att den utveckling som nu är på gång kan
            accelerera. Det gäller såväl stimulanser till fordonstillverkare
            som att ge skattemässigt rimliga villkor. Volvo satsar nu hårt
            på utvecklingen av fordonsgasdrivna fordon för såväl den nationella
            som den internationella marknaden, och de måste fortsatt ges incitament
            att satsa på detta.
          </p>
          <p>
            Stockholm den 4 oktober 2003
          </p>
          <p>
            Sven Gunnar Persson (kd)
          </p>
        </div>
      </div>
    </body>
  </text>
</TEI>
