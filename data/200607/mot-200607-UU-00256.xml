<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00256">
  <teiHeader>
    <fileDesc>
      <titleStmt>
        <title>Azeriernas rättigheter i Iran</title>
        <author corresp="i-K3yJ7rruozYUK99nj91ffc">av Hans Linde (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Azeriernas rättigheter i Iran</title>
          <idno type="rdwebb">GU02U256</idno>
          <rs type="number">U256</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U256/text</ref>
          <ref type="dokument_url_html">http://data.riksdagen.se/dokument/GU02U256</ref>
          <ref type="dokumentstatus_url_xml">http://data.riksdagen.se/dokumentstatus/GU02U256</ref>
          <ref type="doc">http://data.riksdagen.se/fil/46235AE1-085C-46DB-BC8B-6BDC4BC6F11A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9LL19agaLSwNU7qego31wp" type="signed"/>
        <correspContext corresp="i-9LL19agaLSwNU7qego31wp">
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-MLQXvq43M7FT7nugiG6YuA" type="transfer">
          <date when="2006-10-31"/>
        </correspAction>
        <correspAction xml:id="i-2k7Y7V4vVDV9bfFob7gUjm" type="submission">
          <date when="2006-10-31"/>
        </correspAction>
        <correspAction xml:id="i-LArTGjCkAn8vr7WoU9QxdA" type="numbering">
          <date when="2006-11-01"/>
        </correspAction>
        <correspAction xml:id="i-Kb8372g1H5BoexP4uiavY9" type="dismissal">
          <date when="2006-11-07"/>
        </correspAction>
        <correspAction xml:id="i-FURcobicvySGoPtaEoAfR2" type="referral">
          <date when="2006-11-07"/>
        </correspAction>
        <correspAction xml:id="i-U6dLWcw7A6j7mMxLRttbfu" type="assigned"/>
        <correspContext corresp="i-U6dLWcw7A6j7mMxLRttbfu">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-AQn7TPhR7Sc7YBqi9KfSz2">
            1 Förslag till riksdagsbeslut
          </head>
          <list style="ol">
            <item xml:id="i-Lw7gv98euaghFUEKLUbUuL">
              Riksdagen tillkännager för regeringen som sin mening vad i motionen
              anförs om att Sverige inom FN, EU och i andra internationella
              organisationer bör verka för att azerierna i Iran får rätt att
              utforska och skriva sin egen historia.
            </item>
            <item xml:id="i-LbMyVFRqVzTHPh6LVdwWyM">
              Riksdagen tillkännager för regeringen som sin mening vad i motionen
              anförs om att Sverige inom FN, EU och i andra internationella
              organisationer bör verka för att det azeriska språket får status
              som officiellt minoritetsspråk i Iran.
            </item>
            <item xml:id="i-KH3XucU4oUuucyA8fM9ptm">
              Riksdagen tillkännager för regeringen som sin mening vad i motionen
              anförs om att Sverige i samarbete inom FN, EU och i andra internationella
              organisationer bör verka för att azerierna i Iran ska få använda
              sitt språk i tal och skrift och att det azeriska språket ska få
              undervisas i skolorna.
            </item>
            <item xml:id="i-NCwEX2SkheTVmdSKD8WjJr">
              Riksdagen tillkännager för regeringen som sin mening vad i motionen
              anförs om att Sverige inom FN, EU och i andra internationella
              organisationer bör verka för azeriernas rätt att bilda egna kulturella
              och politiska organisationer.
            </item>
            <item xml:id="i-KCW6RrRoW4CQLvzh5KxAqR">
              Riksdagen tillkännager för regeringen som sin mening vad i motionen
              anförs om att Sverige inom FN, EU och i andra internationella
              organisationer bör verka för azeriernas rätt till sin kultur och
              sitt kulturarv.
            </item>
            <item xml:id="i-MJMDF8yXgTjUzn7qbKApwo">
              Riksdagen tillkännager för regeringen som sin mening vad i motionen
              anförs om att Sverige inom FN, EU och i andra internationella
              organisationer försvarar azeriernas, demokratiska, kulturella
              och mänskliga rättigheter.
            </item>
          </list>
        </div>
        <div type="motContent">
          <head xml:id="i-NuAgpbFUFW7CVQB9iJ8BSv" type="h1">
            Azeriernas rättigheter i Iran
          </head>
          <head xml:id="i-FuNB4Rf9BgmzdWY9PTezUi" type="h1">
            2 Bakgrund
          </head>
          <p xml:id="i-QU9H89uGCcmiDYMDYQS4JP">
            Iran är ett mångkulturellt land med en befolkning sammansatt
            av flera olika etniska folkgrupper, däribland azerier, perser,
            kurder, araber, turkmener, balucher, armenier, assyrier m.fl.
            Trots detta betraktas Iran ofta felaktigt som en persisk stat.
            Enligt officiell statistik från Iran utgör azerierna 24 % av Irans
            totala befolkning (ca 17 miljoner), medan FN uppskattar azeriernas
            antal till ca 30 miljoner. Dessa är främst koncentrerade till
            de azeriska provinserna i norra Iran men finns även i stora antal
            utspridda i övriga delar av landet, särskilt i huvudstaden Teheran.
          </p>
          <p xml:id="i-LKmcszznYWYf4g26HiRUBA">
            De azeriska provinserna i norra Iran benämns även som Sydazerbajdzjan.
            Azerbajdzjan delades år 1828 i och med Turkmenchayavtalet mellan
            vad som då utgjorde det ryska tsarväldet och vad som i dag utgör
            Iran. Gränsen gick vid floden Araz. Landet norr om floden tillföll
            Ryssland och landet söder om floden förblev en del av Gajardynastins
            territorium (delar av dagens Iran). Därav uttrycken Nord- och
            Sydazerbajdzjan, där man med Nordazerbajdzjan avser Republiken
            Azerbajdzjan, som efter Sovjetunionens fall bildade en självständig
            stat, medan man med Syd-Azerbajdzjan avser de azeriska provinserna
            i norra Iran.
          </p>
          <p xml:id="i-SqPcqMrt4A8kZ9ikoGtfH2">
            Azerierna hör till de äldsta folkgrupperna i området med en historia
            som sträcker sig flera tusen år tillbaka i tiden. Sedan tusen
            år tillbaka och ända fram till 1925 styrdes det Persiska Riket
            av azeriska dynastier (med vissa få års undantag däremellan).
            Den sista azeriska dynastin (Gajardynastin) föll år 1925 när Reza
            Shah Pahlavi i stället intog tronen . Pahlavi var en entusiastisk
            anhängare av idén om det persiska folkets överlägsenhet och introducerade
            vid sitt makttillträde föreställningen om ett persiskt Iran. Han
            tillämpade den persiska chauvinismen i praktiken och lade grunden
            till den assimilationspolitik som än i dag är förhärskande i landet.
          </p>
          <p xml:id="i-K5WSU7pMRrd6jsaLTSXw5a">
            Till följd av Reza Shah Pahlavis vision om ett kulturellt homogent
            Iran har azerierna i landet i över 80 år fått utså förtryck och
            omänskliga kränkningar. De har fått genomlida en assimilationspolitik
            vars syfte har varit att eliminera alla spår av deras etniska
            och kulturella identitet.
          </p>
          <p xml:id="i-WTRTRU1fu5TceSJP6pbFg9">
            Deras historia har skrivits om och deformerats. Deras språk har
            förbjudits. De har fått utstå etniska rensningar och tvångsförflyttats
            ifrån sitt eget land.
          </p>
          <p xml:id="i-LqoRJ6tzNLFZvhoyHiRhN4">
            Sverige bör verka för att azerierna i Iran får rätt att utforska
            och skriva sin egen historia. Detta vill vi att riksdagen som
            sin mening ska ge regeringen till känna.
          </p>
          <p xml:id="i-S99UVQa82ngAz27PiLKE7j">
            Men trots snart ett sekel av förtryck, kränkningar och inskränkningar
            av grundläggande mänskliga rättigheter har azeriernas kamp för
            sina legitima rättigheter och demokrati aldrig upphört. 1945 lyckades
            de efter massivt folkligt missnöje gentemot centralstyrets systematiska
            förtryck upprätta ett självstyre i den azeriska delen av Iran.
            Men bara ett år senare krossades det av shahen. Därefter följde
            avrättningar av tiotusentals azerier i avskräckningssyfte på torg
            och öppna platser. Shahen tillfångatog även och avrättade hela
            den azeriska intelligentian en oerhörd kränkning av azeriernas
            mänskliga och kulturella rättigheter.
          </p>
          <p xml:id="i-VBc3XXoQY5odMkZK3pWvtH">
            Trots stora bakslag och enormt motstånd från den iranska staten
            växer i dag proteströrelserna i Sydazerbajdzjan. Rörelsen fick
            ett kraftigt uppsving när Republiken Azerbajdzjan (Nordazerbajdzjan)
            fick sin självständighet efter Sovjetunionens fall. Skillnaderna
            i det splittrade folkets tillgång till kulturell frihet blev tydligare
            än någonsin. Azerierna i Iran fick bevittna hur azerierna i Republiken
            Azerbajdzjan fick kulturella rättigheter och självstyre.
          </p>
          <head xml:id="i-HcbWq665P1RQRy87bSQvHH" type="h1">
            3 Situation i dag
          </head>
          <p xml:id="i-Dm4M75qDDYpQmE2zaVpyc5">
            I dag kämpar azerierna i Iran dagligen för sin kulturella och
            etniska överlevnad. Undervisning på azerbajdzjan-turkiska är förbjudet
            i skolor, liksom i tal och skrift i alla andra offentliga sammanhang.
            Felaktig och förvriden historia lärs ut i skolorna där det azeriska
            folket förnekas sin turkiska etnicitet. Tidningar, tidskrifter
            och andra publikationer på azerbajdzjan-turkiska är förbjudna,
            och inte en enda azerisk tv-kanal existerar. Sverige bör verka
            för att det azeriska språket får status som officiellt minoritetsspråk
            i Iran. Detta vill vi att riksdagen som sin mening ska ge regeringen
            till känna.
          </p>
          <p xml:id="i-QFXXM3Kwvh1p4mw2izT2TG">
            Sverige bör inom FN, EU och andra internationella organisationer
            verka för att azerierna i Iran ska få använda sitt språk i tal
            och skrift och att det azerbajdzjan-turkiska/azeriska språket
            ska få undervisas i skolorna. Detta vill vi att riksdagen som
            sin mening skall ge regeringen till känna.
          </p>
          <p xml:id="i-PKj4PmwXp5avQSmokPAvh8">
            Politiska organisationer är förbjudna och kulturellt och politiskt
            aktiva azerier fängslas, misshandlas, torteras och försvinner
            dagligen. Deras brott är att kämpa för sina mest grundläggande
            mänskliga rättigheter. Azeriska namn är förbjudna och geografiska
            namn på sjöar, städer etc. görs hela tiden om till persiska. Den
            azeriska regionen styckas hela tiden upp. Den utgjorde till en
            början ett sammanhållet område ifrån vilka man hela tiden exkluderar
            fler och fler städer och län. Detta gör att den azeriska regionen
            med tiden har kommit att omfatta ett allt mindre landområde. Genom
            ekonomisk diskriminering har massemigration av azerier till persiska
            områden skett och sker fortfarande. De nyinflyttade azerierna
            möter i de områden dit de flyttar diskriminering och kränkande
            behandling.
          </p>
          <p xml:id="i-EFymab1JsEE5EuiQ2ru2cw">
            Det framgår av undersökningar och rapporter om de olika etniska
            folkgruppernas situation i Iran att azerierna är en välintegrerad
            grupp i det iranska samhället. Detta kan uppfattas som att de
            är mindre utsatta än andra folkgrupper. I själva verket är det
            tvärtom. De har utsatts för ett våldsamt förtryck som drivit dem
            till anpassning.
          </p>
          <p xml:id="i-2d84jBcjmXbmXZ9B5rhGhu">
            Anledningen till detta har varit gruppens stora storlek och starka
            ställning i samhället. Azerierna i Iran är ofta urbaniserade,
            välutbildade och kapitalstarka. Många av Irans intellektuella
            har varit och är av azeriskt ursprung. Förra seklets fyra omvälvande
            nationella revolutioner i Iran har alla letts av azerier. Ofta
            har de startat i Sydazerbajdzjan. Mycket tyngd och kraft har lagts
            på att krossa all form av nationell medvetenhet hos denna grupp,
            då regimen vet att det är först om dessa reser sig och kräver
            sina rättigheter som minoritetsfrågan i Iran på allvar kan ställa
            till med problem för regimen. Strategin har varit att psykologiskt
            krossa azeriernas nationella självbild så att de inte ska ha något
            kvar att försvara. Syftet är att ingjuta skam i azerierna över
            sitt turkiska ursprung.
          </p>
          <p xml:id="i-sxdrt9Fb24Lhmsd3mZduF">
            Sverige bör verka för azeriernas rätt att bilda egna kuturella
            och politiska organisationer. Detta vill vi att riksdagen som
            sin mening skall ge regeringen till känna.
          </p>
          <p xml:id="i-VyYnQ6VZxrma1ruY72iaP9">
            Senaste exemplet är från den 12 maj i år då den statligt ägda
            tidningen Iran publicerade en mycket förödmjukande artikel och
            medföljande karikatyrer där azerierna liknades vid kackerlackor
            som livnärde sig på persers avföring. I artikeln vars rubrik var
            Hur vi skall förhindra kackerlackorna från att omvandla oss till
            kackerlackor diskuterades olika metoder som skulle kunna användas
            för att eliminera kackerlackorna, dvs. azerierna. Massiva demonstrationer
            i de största azeriska städerna såsom Tabriz, Urumia, Naghadeh,
            Khoy, Miandoab, Zanjan, Ardebil och Miyaneh utbröt i protest mot
            det kulturella förtrycket och den rasistiska politiken i landet.
            Demonstrationerna i Sydazerbajdzjan som varade i över två veckor
            är de största i Iran sedan den islamiska revolutionen 1979. Regimen
            bemötte demonstranterna med brutalt våld, vilket resulterade i
            tiotals döda, hundratals skadade och tusentals arresterade.
          </p>
          <p xml:id="i-9ETv9U6KFjY9wWPEhrtaci">
            Efter att i över 80 år ha utsatts för en massiv kampanj för att
            göra azerierna till perser är delar av det azeriska folket i dag
            på ytan assimilerat, medan varje azerier är en bärare av det azeriska
            kulturarvet. Azerierna har liksom alla andra folk rätt till sin
            egen kultur och sitt kulturella arv. Sverige bör verka för azeriernas
            rätt till sin kultur och sitt kulturarv. Detta vill vi att riksdagen
            som sin mening ska ge regeringen till känna.
          </p>
          <p xml:id="i-5kqSm9QYW4uPuERjm5z6HJ">
            I dagsläget råder en skrämmande tystnad och okunnighet om det
            förtryck som azerierna i Iran är utsatta för. Detta beror till
            stor del på att det internationella samfundet inte har ägnat azerierna
            i Iran den uppmärksamhet och det politiska stöd som de är förtjänta
            av. Frågan har dock börjat uppmärksammas alltmer av olika människorättsorganisationer
            som börjat rapportera om kränkningar av azeriernas mänskliga rättigheter
            i Iran.
          </p>
          <p xml:id="i-AeMwhFPfDeTzMbYB6iTdDL">
            Att azeriernas mänskliga rättigheter inte respekteras i Iran
            är oacceptabelt. Deras kulturella rättigheter måste respekteras
            i hela Iran. Sverige och den svenska regeringen bär sin del av
            ansvaret när det gäller azeriernas mänskliga rättigheter och måste
            medverka till försvaret av dem.
          </p>
          <p xml:id="i-2dE5RU7VvpGhgBES35x9kr">
            Sverige bör spela en aktiv roll inom FN, EU och andra internationella
            organisationer för att bryta den internationella tystnaden kring
            förtrycket av azerierna i Iran. Sverige bör verka för att den
            azeriska frågan förs upp på den internationella politiska agendan.
            Sverige bör också i bilaterala kontakter med Iran ta alla tillfällen
            i akt att främja azeriernas demokratiska, kulturella och mänskliga
            rättigheter. Detta vill vi att riksdagen som sin mening ska ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-HgG4xggY8y8RDnBGTV319S" who="i-K3yJ7rruozYUK99nj91ffc">
              Hans Linde (v)
            </item>
          </list>
        </div>
      </div>
    </body>
  </text>
</TEI>
