<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00219">
  <teiHeader>
    <fileDesc>
      <titleStmt>
        <title>Snabba tåg för brödrafolkens väl</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Snabba tåg för brödrafolkens väl</title>
          <idno type="rdwebb">H002T219</idno>
          <rs type="number">T219</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T219/text</ref>
          <ref type="dokument_url_html">http://data.riksdagen.se/dokument/H002T219</ref>
          <ref type="dokumentstatus_url_xml">http://data.riksdagen.se/dokumentstatus/H002T219</ref>
          <ref type="doc">http://data.riksdagen.se/fil/47FD5503-07DC-40F8-9D01-1AA2495BE8A1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UC9aLeFMzD7mXNZTx8iRcS" type="signed"/>
        <correspContext corresp="i-UC9aLeFMzD7mXNZTx8iRcS">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-S7miHYHGeBapyoPJ3S6Fi" type="numbering">
          <date when="2012-10-03"/>
        </correspAction>
        <correspAction xml:id="i-RxBt85bamXGgcbe6dENoL6" type="submission">
          <date when="2012-10-02"/>
        </correspAction>
        <correspAction xml:id="i-Cm6hzovywz7mzvLEpirQJs" type="transfer">
          <date when="2012-10-02"/>
        </correspAction>
        <correspAction xml:id="i-9SgSbjaZUYMx4C629cWA94" type="assigned"/>
        <correspContext corresp="i-9SgSbjaZUYMx4C629cWA94">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KB92ddHqtcGitTc33Mu9jK" type="motHeader"/>
      <div xml:id="i-Rvetb114ekDJ5jHAvMsPs8" type="motBody">
        <div xml:id="i-DbxEo6fBBV6Jt89Q45Ha6h" type="motProposal" subtype="förslag">
          <head xml:id="i-JitdJ1QskzG4gZzornMgNP">
            Förslag till riksdagsbeslut
          </head>
          <p xml:id="i-hoAMFNmZzFi3vjsSd2t9X">
            Riksdagen tillkännager för regeringen som sin mening vad som
            anförs i motionen om att utreda möjligheten till höghastighetståg
            mellan Stockholm och Oslo.
          </p>
        </div>
        <div xml:id="i-DNTC2NT1Se9YraEQzhP8Qy" type="motContent">
          <head xml:id="i-EZqGf2p3JzRTcmJBzr7Rbd" type="h1">
            Motivering
          </head>
          <p xml:id="i-2mv1GHbvJYnVpyXKr2oqqh">
            De skandinaviska huvudstäderna Stockholm, Oslo och Köpenhamn
            bildar tillsammans den nordiska triangeln, EU:s särskilt utpekade
            transportstråk i Norden. Längs triangelns tre sidor bor 8,4 miljoner
            av Sveriges och Norges samlade befolkning på 14,5 miljoner människor.
            Det gör den nordiska triangelns stråk till de i särklass mest
            dominerande stråken i Norden. 80 procent av Sveriges befolkning
            bor längs triangelsidorna, och här produceras 80 procent av vårt
            lands BNP.
          </p>
          <p xml:id="i-EM7cH46MbqefNsDjbtu2bW">
            Förbindelser mellan Stockholm och Oslo, den axel som är den dominerande
            i nämnda triangel, är mycket viktiga för Norden. Redan i dag finns
            ett omfattande utbyte mellan huvudstäderna vars kulturella närhet
            och historiska samband är oomtvistliga. Relationen mellan de två
            regionerna är den starkast växande mellan Nordens huvudstäder.
          </p>
          <p xml:id="i-TAHt7EpirUjUS9D6VAGY5j">
            Sverige och Norge är mycket viktiga handelspartner. En satsning
            på transporter dem emellan skulle ge många positiva effekter,
            där hotellnätter och persontrafik kan nämnas förutom det rena
            handelsutbytet. Av de två ländernas sammanlagt 105 universitet
            och högskolor ligger 46 längs sträckan StockholmOslo. Här bor
            också en tredjedel av ländernas samlade befolkning.
          </p>
          <p xml:id="i-226zUVZqMeDhrABPDWXtYx">
            Norrmännen har insett betydelsen av infrastruktursatsningar på
            den här sträckan. Av de norska företag som har fler än 100 anställda
            återfinns 45 procent i denna korridor. Områdena sydost och sydväst
            om Oslo är särskilt intressanta, då de ligger i framkant vad gäller
            norsk företagsutveckling. I den delen av landet finns speciellt
            intresse av att ta tillvara de synergier som står att finna i
            ett närmare samarbete med den tidigare unionspartnern i öst.
          </p>
          <p xml:id="i-Asku8KDUoXZE9xW6iS5H2h">
            Det senaste året har två norska utredningar som visar engagemang
            för höghastighetsjärnväg mellan Oslo och Stockholm offentliggjorts.
            Den så kallade HH-utredningen, som under 2012 går in i sin avslutande
            del, säger i den del som hittills publicerats att i princip hela
            järnvägssträckan mellan Karlstad och Stockholm bör ha kapacitet
            för hastigheter upp till 250 km/h. Två kortare delsträckor, om
            totalt cirka 21 kilometer, är undantagna.
          </p>
          <p xml:id="i-TZqmd23Uh51T3TunExkKHr">
            Den andra norska utredningen, från Norsk Bane AS, har kommit
            fram till att en sträckning som följer E18 genom Värmland är den
            mest förmånliga för höghastighetståg mellan städerna. Den utredningen
            kommer framöver, i sin fas 2, att fokusera på detaljer kring sträckan
            KarlstadStockholm.
          </p>
          <p xml:id="i-62EEdvwQGoaQFVQnqGmnCK">
            I dag finns stora utmaningar kring kommunikationerna mellan de
            båda huvudstäderna. Ändå har planerna på att få till stånd en
            bättre och snabbare järnvägsförbindelse funnits länge. Projektet
            går under namnet Nobelbanan eftersom den knyter samman nobelprisstäderna
            Stockholm och Oslo. En sådan höghastighetsbana skulle förkorta
            restiderna på sträckan till ungefär tre timmar och göra det möjligt
            att trafikera med ett tåg per timme i vardera riktningen.
          </p>
          <p xml:id="i-3ucEx3tJahznubyvTbApTB">
            Det är viktigt att få till stånd en projektering kring Nobelbanan
            på den svenska sidan. Den nya sträckningen bör gå norr om Mälaren,
            i de befolkningstäta områdena, för att få ett större passagerarunderlag
            och därmed möjligheter till större turtäthet. Dessutom kan Nobelbanan
            i så fall gå via Arlanda.
          </p>
          <p xml:id="i-U7Zxs2du7KMkbKjhNRNGoA">
            En svensk-norsk satsning på att binda ihop huvudstäderna skulle
            gynna hela den jättelika regionen. För att möta det norska engagemanget
            bör den svenska regeringen utreda möjligheten till en utbyggnad
            av Nobelbanan för tåg med hastigheter upp till 250 km/h och 330
            km/h mellan Stockholm och Oslo.
          </p>
        </div>
        <div xml:id="i-KtS21a5GqPyUNyFnkJWyYw" type="signatureBlock">
          <list xml:id="i-7oBnm3FC78DqH5cPmLsyGC">
            <item xml:id="i-HD5xB95gTxcS94VKBWPYdT" who="i-4ednwgW1p5nCGVvkb7M7eo" type="signature">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
