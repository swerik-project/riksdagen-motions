<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00012">
  <teiHeader>
    <fileDesc>
      <titleStmt>
        <title>med anledning av propositionen 1977/78:8 om åtgärder på distributionsområdet</title>
        <author>av Ingvar Svanberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1977/78:8 om åtgärder på distributionsområdet</title>
          <idno type="rdwebb">G10212</idno>
          <rs type="number">12</rs>
          <ref type="dokument_url_text">http://data.riksdagen.se/dokument/G10212/text</ref>
          <ref type="dokument_url_html">http://data.riksdagen.se/dokument/G10212</ref>
          <ref type="dokumentstatus_url_xml">http://data.riksdagen.se/dokumentstatus/G10212</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SMtXkX9rqc6Nj3SiUsn8gT</idno>
            <name>INGVAR SVANBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-9tTQQwvoxmXJiQfaNwGXL4</idno>
            <name>ARNE BLOMKVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-BPs8bXZi1zN1z1pikPgMYP</idno>
            <name>NILS ERIK WÅÅG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-VN8XwZzCEwCzeU3auzzX7t</idno>
            <name>LILLY HANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>RUNE JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-WYkrZExE7jfwHjmfH1DPwg</idno>
            <name>INGVAR CARLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>LENNART PETTERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-9b5dygstFooeZAKETPPzo2</idno>
            <name>HUGO BENGTSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-883dSCGaDRjsxydnQYZSoY</idno>
            <name>KARL-ERIK HÄLL</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-HoE2x9y5uUuRrXBrgsJFGH</idno>
            <name>WIVI-ANNE RADESJÖ</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-S5Y3wQNMZ8WvEXNZJufKVG</idno>
            <name>IVAR HÖGSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-2Mf7WKdcHrqFKbwM3gXcPT</idno>
            <name>RUNE JONSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-TRnXjwqZqTJWcuZekA2f4r</idno>
            <name>SIVERT ANDERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>GUNNAR NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DCHrncmFJtH6yodeaoPhN4" type="signed"/>
        <correspContext corresp="i-DCHrncmFJtH6yodeaoPhN4">
          <note type="signatory" corresp="i-SMtXkX9rqc6Nj3SiUsn8gT"/>
          <note type="signatory" corresp="i-9tTQQwvoxmXJiQfaNwGXL4"/>
          <note type="signatory" corresp="i-BPs8bXZi1zN1z1pikPgMYP"/>
          <note type="signatory" corresp="i-VN8XwZzCEwCzeU3auzzX7t"/>
          <note type="signatory" corresp="r-0"/>
          <note type="signatory" corresp="i-WYkrZExE7jfwHjmfH1DPwg"/>
          <note type="signatory" corresp="r-0"/>
          <note type="signatory" corresp="i-9b5dygstFooeZAKETPPzo2"/>
          <note type="signatory" corresp="i-883dSCGaDRjsxydnQYZSoY"/>
          <note type="signatory" corresp="i-HoE2x9y5uUuRrXBrgsJFGH"/>
          <note type="signatory" corresp="i-S5Y3wQNMZ8WvEXNZJufKVG"/>
          <note type="signatory" corresp="i-2Mf7WKdcHrqFKbwM3gXcPT"/>
          <note type="signatory" corresp="i-TRnXjwqZqTJWcuZekA2f4r"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__12/mot_197778__12-001.pdf"/>
      <fw xml:id="i-DfBL4kgD2fPga2KnuW3APm">
        Mot. 1977/78:12 5
      </fw>
      <div xml:id="i-GmU9WejT1M7tLonUX4Z8Bw" type="motHeader">
        <div xml:id="i-R7R2FZmDhxKM3WoRDsceUo" type="motTitle"/>
        <div xml:id="i-MiyiNS7mFVCTfRhWKCQqYV" type="motSubmissionInfo"/>
      </div>
      <div xml:id="i-G4szKxaCGKpzVwXLd5kxAS" type="motBody">
        <div xml:id="i-9aDdoW6Brho938ZhFhWyTJ">
          <p xml:id="i-MZjAnYgV26UGw3RHyo5DuR">
            Motion
          </p>
          <p xml:id="i-K3CSvausMH9orGHQJWTwKv">
            1977/78:12
          </p>
          <p xml:id="i-MRTJQ8phBpG1eLNEErTGHx">
            av Ingvar Svanberg m. fl. med anledning av propositionen 1977/78:8
            om åtgärder på distribu- tionsområdet
          </p>
          <p xml:id="i-XHryKkRZjfAeFMNbRUALt2">
            Inledning
          </p>
          <p xml:id="i-HWgZkUoHPFWepTcBrydAZK">
            I en motion under den allmänna motionstiden i år (1976/77:1258)
            om samhällsinsatser inom varudistributionen lade vi fram ett antal
            förslag, som innebar att samhällets inflytande över varudistributionen
            ökades i olika avseenden. Förslagen syftade till att åstadkomma
            en bättre service för hushållen och kan allmänt karaktäriseras
            som åtgärder för att motverka de negativa effekterna av detaljhandelns
            strukturutveckling och för att säker- ställa en utveckling i alla
            konsumenters intresse. Som underlag för vår motion hade vi distributionsutredningens
            betän- kande (SOU 1975:69) Samhället och distributionen samt remissyttrandena
            över detta betänkande. Den borgerliga majoriteten i näringsutskottet
            (NU 1976/77:44) fann det emellertid ”uteslutet att i sak behandla
            de komplicerade frågor det här gäller med ett så otillräckligt
            underlag”. Man ville avvakta en — efter allmänna motionstidens
            utgång — aviserad proposition i ämnet. Den borgerliga majoriteten
            i riksdagen stödde utskottsmajoriteten och avslog motionen på
            alla punkter. Den borgerliga majoriteten i näringsutskottet uttalade
            att den utgick från att distributionsutredningens förslag, som
            gällde ett viktigt område, prövades i positiv anda vid den då
            pågående beredningen i regeringens kansli. Tyvärr har denna förhoppning
            inte infriats. Regeringens proposition innehåller mycket begränsade
            förslag i den riktning som distributionsutredningen förordar.
            Vi anser att de föreslagna åtgärderna är otillräckliga för att
            lösa de problem som kan uppstå för olika konsumentgrupper vid
            en fortsatt utglesning av butiksnätet. Den mesta kraften ägnar
            föredragande departementschefen åt att argu- mentera mot utredningens
            förslag. Detta framstår i förstone som egendom- ligt mot bakgrund
            av att departementschefen i den inledande problembe- skrivningen
            på området i stort delar utredningens bedömningar. Men förklaringen
            ges på olika ställen i propositionen, där det med all önskvärd
            tydlighet framgår att den borgerliga regeringen här — som på andra
            områden — sätter sin lit till de fria marknadskrafterna. Detta
            synsätt innebär ett markant brott i den utveckling av konsument-
            politiken som skett under det senaste decenniet och som kännetecknas
            av målsättningen att stödja konsumenterna, framför allt de i olika
            hänseenden resurssvaga, och att förbättra deras ställning på marknaden.
          </p>
          <pb facs="riksdagen-motions-pdf/data/197778/mot_197778__12/mot_197778__12-002.pdf"/>
          <p xml:id="i-VAgMkwRV3B9zwK2uSkHMpM">
            Vi kommer att arbeta för att fullfölja och utveckla den hittills
            förda konsumentpolitiken. Som ett led i detta arbete för vi på
            nytt fram de förslag som vår motion från i våras innehöll. Det
            är vår förhoppning att den borgerliga majoriteten i näringsutskottet
            nu anser sig ha tillgång till sådant underlag att våra förslag
            kan behandlas i sak av riksdagen.
          </p>
          <p xml:id="i-SncJqHhXaijmxzZuahi1zT">
            Allmänna utgångspunkter
          </p>
          <p xml:id="i-NpQRDtbHReGgi6CkP88DQg">
            Dagligvaruhandeln kännetecknas sedan lång tid tillbaka av en
            koncentra- tion till färre och större enheter. Därigenom har en
            effektivisering kunnat ske av varudistributionen som varit till
            fördel för stora konsumentgrupper. Denna utveckling har emellertid
            också medfört att många människor börjat få otillfredsställande
            inköpsmöjligheter på grund av att butiker lagts ned eller att
            önskvärda nyetableringar inte kommit till stånd. Särskilt de som
            är beroende av att ha dagligvarubutik nära bostaden har fått ökade
            svårigheter att ordna sin varuförsörjning. Det gäller främst de
            äldre och människor med dåliga resurser i olika avseenden, t.
            ex. rörelsehindrade. Stora delar av glesbygdsbefolkningen har
            besvärande problem. Distributionsutredningen visade att inköpsförhållandena
            kan väntas bli försämrade för olika konsumentkategorier, om butikernas
            strukturutveck- ling följer den nuvarande trenden. Utredningen
            föreslog därför en rad olika åtgärder för att motverka utvecklingen
            mot en utpräglad storbutiksstruktur och för att åstadkomma tillfredsställande
            inköpsmöjligheter för konsumen- terna i framtiden. En stor del
            av remissinstanserna har ställt sig bakom flertalet av utredningens
            tankegångar och förslag. Enligt vår åsikt har riskerna för nedläggningar
            inom dagligvaruhandeln ökat på senare tid till följd av den vikande
            konsumtionsvolymen och därmed ökande svårigheter för inte minst
            småbutiker att klara sina kostnader. Därigenom kan många människor
            få försämrade inköpsmöjligheter. För att höja handlingsberedskapen
            krävs det enligt vår uppfattning att kommunerna mer aktivt går
            in i planeringen av varuförsörjningen. I sin uppgift att tillvarata
            medborgarnas intressen är det ofrånkomligt att kommunerna även
            har ett ansvar för planeringen av den service som detaljhandeln
            ger. Kommunerna måste också lösa inköpsproblemen för särskilt
            utsatta konsumentgrupper, t. ex. genom insatser i form av social
            hemhjälp. Vi anser att en kommunal varuförsörjningsplanering är
            en grundläggande förutsättning för kommu- nernas agerande i distributionsfrågor.
            I det följande kommer vi att närmare utveckla vår syn på en kommunal
            varuförsörjningsplanering och redovisa våra förslag till stöd
            för handeln.
          </p>
          <p xml:id="i-9LGgEvt8F4TcLdkkZHsr37">
            Varuförsörjningsplaner m. m.
          </p>
          <p xml:id="i-DKyL7Ceyai3tYq7mK2oqih">
            I vår tidigare motion bedömde vi en kommunal varuförsörjningsplanering
            enligt distributionsutredningens intentioner som en mycket angelägen
          </p>
          <pb facs="riksdagen-motions-pdf/data/197778/mot_197778__12/mot_197778__12-003.pdf"/>
          <fw xml:id="i-M7HSAgN2iSrvUeQsaVdkxk">
            Mot. 1977/78:12 6
          </fw>
          <p xml:id="i-D7ixhjSsPJKasJYdp7qLh6">
            åtgärd. Vi föreslog därför att kommunerna i lag åläggs att upprätta
            varuförsörjningsplaner. I propositionen avvisas tanken på ett
            generellt krav på kommunala varuförsörjningsplaner. Sådana planer
            behöver enligt propo- sitionen endast utarbetas som underlag för
            bedömning av var de statliga stödåtgärderna skall sättas in. Detta
            synsätt är alltför passivt. Enligt vår åsikt behövs en kommunal
            planering av varudistributionen inte endast för att lösa akuta
            problem utan också för att långsiktigt trygga konsumenternas varu-
            försörjning. Planeringen måste därför omfatta alla kommuner. I
            likhet med vad vi förordade i den tidigare motionen bör åläggandet
            i inledningsskedet begränsas till livsmedelsförsörjningen, men
            vi anser det önskvärt att kommunerna successivt bygger ut varuförsörjningsplaneringen
            till att omfatta även andra varor än livsmedel. Vidare finns det
            anledning att uppmärksamma drivmedelsförsörjningen, som konsumentverket
            har tagit upp i sin promemoria om drivmedelsförsörjningen i glesbygder.
            Varuförsörjningsplanen bör enligt vår mening ha en översiktlig
            form. Den bör innehålla en nulägesbeskrivning som visar hur väl
            dagens butiksbestånd tillgodoser hushållens servicebehov. Vidare
            bör planen ange kommunens målsättning för nuvarande och framtida
            serviceutbud. Härigenom erhålls underlag för en probleminventering
            och åtgärdsdiskussion, t.ex. vilka butiker som det är särskilt
            angeläget att bevara och som det eventuellt kan bli aktuellt att
            ge samhällsstöd, var nyetableringar kan vara önskvärda och var
            särskilda transportinsatser såsom utbyggda kollektiva kommunikationer
            och hemsändningsservice kan vara erforderliga. Kommunerna bör
            planera dagligvaruförsörjningen, så att sociala mål tillgodoses
            med en butiksstruktur som dock i huvudsak är företagsekonomiskt
            bärkraftig. Varuförsörjningsplaneringen måste samordnas med övrig
            kommunalpla- nering, i första hand den översiktliga fysiska planeringen,
            trafikförsörjnings- planer och bostadsbyggnadsprogram. Den bör
            vara en del av den samlade och samordnade kommunplaneringen för
            vilken kommunstyrelsen normalt har ansvaret. Det är naturligt
            att varuförsörjningsplaneringen är rullande och förnyas i samma
            takt som övrig kommunal planering. Kommunförbundet har i sitt
            yttrande över distributionsutredningen inte ansett det rimligt
            att kräva en reviderad planering varje år. Av praktiska skäl kunde
            det vara lämpligt att planen ges en längre giltighetstid och behandlas
            i fullmäktige först när en reell revidering gjorts. Vi delar dessa
            synpunkter och anser att respektive kommun bör avgöra när planeringsförutsättningarna
            förändrats, så att en revidering är erforderlig. En sådan revidering
            bör enligt vår mening lämpligen ske minst vart tredje år. Liksom
            i vår motion från i våras vill vi framhålla att konsumentorganen
            i kommunerna naturligen har en uppgift i samband med varuförsörjningspla-
            neringen, t.ex. som remissinstans. Konsumentorganens kunskaper
            och kontakter med enskilda konsumenter, löntagarorganisationer
            och andra folkrörelser bör tas till vara i kommunens planeringsarbete.
            I många fall följer en butiks kundområde inte kommungränserna.
            Det är då
          </p>
          <pb facs="riksdagen-motions-pdf/data/197778/mot_197778__12/mot_197778__12-004.pdf"/>
          <fw xml:id="i-Sh2LFimp1gPvRN5PaSZq7s">
            Mot. 1977/78:12 1
          </fw>
          <p xml:id="i-P3PF1XeY6XD6mwmVgMAUJo">
            nödvändigt att samråd sker med berörda grannkommuner vid upprättande
            av varuförsörjningsplaner. Även detta åliggande bör enligt vår
            mening regleras i den lag om kommunala varuförsörjningsplaner
            som vi föreslår. Särskilt i storstadsområdena finns behov av en
            mera etablerad samverkan mellan kommuner i tillämpliga fall. I
            övrigt bör en lag om kommunal planering av varuförsörjningen vara
            mycket allmänt hållen och endast utgöra en ram för kommunerna.
            Vi delar de synpunkter som Kommunförbundet framfört i sitt remissyttrande
            över distributionsutredningen, nämligen att centralt fastlagda
            normer och rutiner inte bör utformas. Vi utgår från att Kommunförbundet
            kommer att bistå kommunerna i arbetet med varuförsörjningsplaneringen
            genom rådgivning och förmedling av erfarenheter. För att kunna
            genomföra planeringsarbetet behöver kommunerna ha tillgång till
            olika fakta om butikerna. Distributionsutredningen har föreslagit
            att pris- och kartellnämnden bygger upp ett centralt butiksregister,
            ur vilket kommunerna kan inhämta olika data. I propositionen uttalar
            föredragande departementschefen att han inte för dagen är beredd
            att förorda att ett centralt butiksregister upprättas. Konsumentverket
            har i sitt yttrande framhållit att register som förs inom olika
            myndigheter bör kunna samordnas i större utsträckning för att
            sänka samhällets kostnader och förenkla uppgiftsläm- nandet för
            företagen. Konsumentverket har föreslagit att frågan om ett centralt
            butiksregister närmare utreds med utgångspunkt i dessa synpunkter.
            Vi instämmer i detta förslag.
          </p>
          <p xml:id="i-UWphk1quq1qE8mXswA83CZ">
            Frågor om styrmedel för etableringar m. m.
          </p>
          <p xml:id="i-EFr8hLXG7MqiZGc2vgtDgp">
            För att kommunerna skall kunna förverkliga sina intentioner i
            varuför- sörjningsplanerna har distributionsutredningen föreslagit
            att en kommunal tillståndsprövning införs. Tillståndsprövningen
            föreslås avse all nyetablering och utbyggnad av detaljhandel med
            livsmedel samt etablering av ambule- rande handel och förändring
            av rutter för sådan handel. På denna punkt har remissopinionen
            varit starkt delad, och ett stort antal remissinstanser har avstyrkt
            utredningens förslag. Flera remissinstanser har motiverat sina
            avstyrkanden med att kommunerna genom byggnadslagstiftningen redan
            har ett tillräckligt styrmedel. Andra har hänvisat till möjligheten
            att förstärka byggnadslagstiftningen i enlighet med de förslag
            som lagts fram av bygglag- utredningen. I propositionen avvisas
            tanken på en generell tillståndplikt av det slag som distributionsutredningen
            föreslagit. Enligt föredraganden finns det inte heller anledning
            att generellt behöva göra anmälningar vid nedläggning av butiker.
            Föredraganden anser att den påverkan från kommunal sida som kan
            behövas kan åstadkommas inom ramen för den kommunala planeringen
            med nu gällande lagstiftning. För vår del anser vi det självklart
            att kommunerna måste ha medel för att
          </p>
          <pb facs="riksdagen-motions-pdf/data/197778/mot_197778__12/mot_197778__12-005.pdf"/>
          <fw xml:id="i-XNZPzbA6MnC1aQp1pmzE3F">
            Mot. 1977/78:12 8
          </fw>
          <p xml:id="i-LKrFmQ2i6Lk1syaNMiYEhC">
            kunna förverkliga intentionerna i sina varuförsörjningsplaner.
            Den avgö- rande frågan är enligt vår mening om byggnadslagstiftningen
            kan erbjuda kommunerna tillräckliga möjligheter. Vi delar den
            synpunkt som några remissinstanser anfört, nämligen att varuförsörjningsplaneringen
            i sig kan få en styrande effekt. Genom att kommunerna preciserar
            sina mål för varuförsörjningen erhålls ramar, som det måste vara
            naturligt för företagen att utgå från i sin verksamhet. En målprecisering
            skapar också möjligheter för kommunerna att mer medvetet använda
            de möjligheter som byggnadslag- stiftningen redan nu medger, t.
            ex. att vägra byggnadslov för en utbyggnad som strider mot det
            servicesystem som eftersträvas i varuförsörjningspla- nen. Vi
            finner det f. n. oklart i vad mån byggnadslagstiftningen är tillräcklig
            som medel för att åstadkomma förändringar även från sådana synpunkter
            som nuvarande byggnadslagstiftning inte primärt avser. Det finns
            också exempel på att företag åsidosatt givna bestämmelser i stadsplan
            eller vid byggnadslov. Distributionsutredningen har emellertid
            konstaterat att om bygglagutred- ningens förslag genomförs skulle
            motiven om särskild tillståndsprövning i viss mån bortfalla. Bygglagutredningens
            förslag innebär bl. a. att s. k. vilande byggnadsrätter inte skulle
            kunna utnyttjas för butiksetablering utan förnyad prövning. Vi
            anser att det finns anledning att pröva om inte byggnadslagstiftningen
            skulle kunna förändras, så att den blir ett tillräckligt medel
            för att påverka även serviceförsörjningen. Bygglagutredningens
            förslag bereds f.n. inom bostadsdepartementet. Vi anser att byggnadslagstiftningen
            bör utvecklas, så att den kan bli ett effektivt medel för kommunerna
            att uppnå varuförsörj- ningsplanernas intentioner. Först om erfarenheterna
            av varuförsörjningspla- neringen och av en sådan utvecklad byggnadslagstiftning
            visar att kommu- nernas möjligheter behöver ytterligare förstärkas,
            bör det enligt vår uppfatt- ning övervägas om lagstiftning beträffande
            särskild tillståndsprövning bör genomföras. Vi anser det väsentligt
            att kommunernas planeringsarbete redan från början sker i samråd
            med företagen inom handeln och med löntagarorgani- sationerna,
            vilka bör få möjlighet att yttra sig över planen. Genom samrådet
            mellan kommun och företag skapas grunden för ett informationsutbyte
            som kan ge kommunen underlag för en realistisk planering av utvecklingen
            inom handeln. Samtidigt får företagen information om kommunens
            intentioner och kan anpassa sina planer till dessa. För kommunen
            är det nödvändigt att få vetskap om företagens planer på ändringar
            i fråga om butiksbeståndet. Detta gäller inte enbart nedläggningar.
            Också nyetablering eller väsentlig utvidg- ning av en verksamhet
            kan ogynnsamt påverka hushållens inköpsmöjlighe- ter, genom att
            närbutiker konkurreras ut. Enligt vår mening bör därför företagen
            vara skyldiga att anmäla planer på nyetablering, nedläggningar
            och viktigare förändringar i fråga om verksamheten på ett så tidigt
            stadium som möjligt, så att kommunerna får möjlighet t. ex. att
            vidta lämpliga åtgärder för
          </p>
          <pb facs="riksdagen-motions-pdf/data/197778/mot_197778__12/mot_197778__12-006.pdf"/>
          <fw xml:id="i-SrfAGA7ghBtrLxJ4gy5ngi">
            Mot. 1977/78:12 9
          </fw>
          <p xml:id="i-4Z6pdhCdMweRGkY5Yvevmc">
            att motverka problem som kan uppkomma beträffande hushållens
            service- försörjning. Vi anser att ett formaliserat anmälningsförfarande
            bör tillämpas och föreslår att företagen åläggs att anmäla planerade
            ändringar till kommunen minst ett halvår i förväg. Som exempel
            på viktigare förändringar kan nämnas avsevärd utvidgning eller
            inskränkning av verksamheten eller överlåtelse av rörelsen. Vid
            planering av butikslokaler, när det inte är bestämt vem som skall
            nyttja dem, bör anmälningsskyldigheten åligga fastighetsäga- ren.
            Anmälningsplikten bör regleras i den lag om kommunala varuförsörj-
            ningsplaner som vi har föreslagit. Vi vill också i detta sammanhang
            något beröra frågan om fördelning av nya butikslägen. I likhet
            med departementschefen anser vi det inte nödvändigt att ge kommunerna
            några bestämda riktlinjer för hur fördelningen av nya butikslägen
            skall ske. Vi vill allmänt framhålla att olika företag måste beredas
            tillfälle till etableringar på lika villkor. Däremot ser vi inte
            någon anledning att speciellt framhålla möjligheterna till etablering
            för företag utan anknytning till något av de stora blocken. Den
            naturliga utgångspunkten för kommunen måste vara att det företag
            som i varje särskilt fall bäst anpassar sin varuförsörjning till
            kommunens mål och därmed konsumenternas behov tilldelas det aktuella
            butiksläget.
          </p>
          <p xml:id="i-74YHDqJuRkwtu16fdga7Q6">
            Stödåtgärder
          </p>
          <p xml:id="i-9Vep4JNw5WrYrHFXYpH2c8">
            Även om principen bör vara att butikerna lokaliseras så att de
            bekvämt kan nås till fots, är det inte en realistisk förutsättning
            att alla människor kan få en dagligvarubutik tillgänglig inom
            rimligt gångavstånd. Det får heller inte vara en förutsättning
            att hushållen har tillgång till bil för att kunna ordna sin varuförsörjning
            på tillfredsställande sätt. Vi anser det därför angeläget att
            den kollektiva transportapparaten byggs ut ytterligare och anpassas
            bättre för inköpsresor. Kommunerna har i dag ett ansvar för den
            lokala kollektiva trafiken. Vi har tidigare understrukit behovet
            av samordning mellan varuförsörjningsplane- ringen och den trafikförsörjningsplanering
            som kommunerna genomför. Vi anser det naturligt att kommunerna
            i sin trafikförsörjningsplanering tar hänsyn till behovet av inköpsresor
            och anpassar turtäthet, uppehållstider m.m. till sådana behov.
            För att olika grupper av handikappade skall få möjlighet att göra
            butiksbesök i tillräcklig omfattning måste färdtjänsten byggas
            ut och överallt kunna utnyttjas för inköpsresor. Vi delar helt
            den uppfattning som De handikappades riksförbund har framfört
            i sitt yttrande över distributionsutredningen, nämligen att det
            krävs kraftiga satsningar på färdtjänsten. Vi anser också i likhet
            med vad distributionsutredningen föreslagit att kommunen bör överväga
            om taxi- och skolskjutsar kan utnyttjas av bl. a. pensionärer
            till subventionerat pris. Vad som tas upp i propositionen i fråga
            om ett vidgat utbud av varor och tjänster, den kommunala upphandlingen
            och hänvisningsskyltar vid
          </p>
          <pb facs="riksdagen-motions-pdf/data/197778/mot_197778__12/mot_197778__12-007.pdf"/>
          <fw xml:id="i-MAfdzAc5V6uaueELqy8fhr">
            Mot. 1977/78:12 10
          </fw>
          <p xml:id="i-U4jW1rsW3vyUyF93APrMBw">
            allmänna vägar för lanthandel har vi ingenting att erinra mot.
            Även med god tillgång på kollektiva kommunikationer kan många
            människor ha behov av hemsändningsservice. Sedan den 1 juli 1973
            utgår till kommuner i det inre stödområdet statsbidrag med 35
            96 för subvention av hushållens fraktkostnader vid hemsändning
            av dagligvaror. Kommunerna har hittills i mycket liten utsträckning
            utnyttjat denna bidragsmöjlighet. Enligt vår uppfattning är det
            ringa utnyttjandet inte ett uttryck för att det skulle saknas
            behov av hemsändningsservice. Vi anser därför att kommu- nerna
            i högre grad måste stimuleras till att organisera hemsändning.
            I propositionen föreslår regeringen att den nuvarande begränsningen
            till huvudsakligen det inre stödområdet slopas. Fortfarande skall
            dock gälla att stödet skall inriktas på kommunens utgifter för
            hemsändning i glesbygder och jämförbara områden, t. ex. skärgårdar.
            Regeringen föreslår inte någon höjning av bidragsprocenten. Vi
            finner det angeläget att kommunerna i sin varuförsörjningsplanering
            anger inom vilka områden det kan finnas behov av hemsändningsservice.
            Av planen bör också framgå på vilket sätt hemsändningen skall
            bedrivas, t. ex. om kollektiva kommunikationer kan användas för
            varutransporten eller om andra lösningar är lämpliga. Vidare måste
            hushållen informeras om att hemsändningsmöjligheter finns och
            vilka villkor som gäller t. ex. beträffande antal hemsändningstillfällen
            per vecka, kostnaderna för varutransporten och vilka dagar hemsändning
            erbjuds. Vi föreslår att bidrag skall kunna utgå till kommuner
            i hela landet för subvention av hushållens fraktkostnader vid
            hemsändning av dagligvaror. Vidare föreslår vi att statsbidragsprocenten
            höjs från nuvarande 35 96 till 75 96 i det inre stödområdet och
            50 96 i landet i övrigt. Därigenom bör enligt vår åsikt kommunerna
            få tillräcklig stimulans för att organisera hemsänd- ning. Sedan
            den 1 juli 1973 utgår statligt investeringsstöd under vissa förutsätt-
            ningar till dagligvarubutiker i det inre stödområdet. Enligt vår
            åsikt har erfarenheterna av investeringsstödet varit positiva.
            Genom stödet har hittills närmare 100 butiker kunnat genomföra
            investeringar som har haft betydelse för ca 30 000 konsumenters
            dagligvaruservice. Därigenom har också drygt 200 personer fått
            sina arbeten tryggade. Enligt propositionen bör investe- ringsstödet
            i huvudsak ha samma utformning som i dag. Dock skall stödverksamheten
            även omfatta drivmedlen. I fråga om den geografiska omfattningen
            förordas detsamma som för hemsändningsbidrag. Vi godtar departementschefens
            förslag i fråga om utformningen av stödet. Däremot anser vi att
            det skall gälla i hela landet, utan de snäva begränsningar i inriktningen
            som departementschefen ställt upp. Anslagsfrågorna åter- kommer
            vi till. Distributionsutredningen har föreslagit att statligt
            driftsstöd i speciella fall bör kunna utgå till dagligvarubutiker
            i hela landet. Stödformen bör enligt utredningens förslag ses
            som en försöksverksamhet, tillämpas restriktivt och
          </p>
          <pb facs="riksdagen-motions-pdf/data/197778/mot_197778__12/mot_197778__12-008.pdf"/>
          <fw xml:id="i-UKnFe5vsbe8a5LVTmQEtx4">
            Mot. 1977/78:12 11
          </fw>
          <p xml:id="i-FZKYbmAeM6mkMjHgJep1eZ">
            avse butiker som inte kan förväntas bestå på sikt och som därför
            inte kan få investeringsstöd. Flertalet remissinstanser har tillstyrkt
            utredningens förslag och åtskilliga har ansett att tillämpningen
            borde vara generösare. Regeringen har i propositionen också föreslagit
            att driftsstöd i vissa mycket speciella situationer skall kunna
            utgå till dagligvaruhandel och drivmedels- handel. Stödet skall
            dock ges en mycket restriktiv utformning och endast utgå när det
            är fråga om tillfälliga lösningar under en begränsad övergångstid.
            Anslagsbehovet för nästa budgetår anges till 0,5 milj. kr. Vi
            anser att det finns ett starkt behov av att komplettera det statliga
            investeringsstödet med en särskild stödform som möjliggör direkta
            bidrag till löpande drift av olönsamma och nedläggningshotade
            dagligvarubutiker. Vi delar emellertid inte regeringens syn på
            tillämpningen av driftsstödet utan anser att det bör betraktas
            som en normal stödform i glesbygder och att ett förhållandevis
            stort antal butiker måste få komma i fråga. Vidare bör enligt
            vår bedömning driftsstöd till en butik inte utesluta att samma
            butik kan få investeringsstöd. Vi vill inte motsätta oss förslaget
            i propositionen, att driftsstöd även skall kunna utgå för drivmedelshandel,
            men vill i denna del framhålla att detta i princip endast bör
            komma i fråga, om det gäller drivmedelshandel i samband med dagligvaruhandel
            vid s. k. singelanlägg- ningar. Vi vill i sammanhanget starkt
            understryka det ansvar som oljebolagen måste ta för drivmedelsförsörjningen
            även i glesbygder. Det finns f.n. ca 3 400 dagligvarubutiker med
            en omsättning understi- gande 1 milj. kr. Den totala försäljningen
            i dessa butiker var ca 2 miljarder kr. år 1976, dvs. i genomsnitt
            ca 570 000 kr. per butik. Om man kalkylmässigt antar att en tiondel
            av dessa butiker skulle behöva ett driftsstöd med i genomsnitt
            2 96 av omsättningen, uppgår stödbehovet till närmare 4 milj.
            kr. per år. Denna beräkning ger naturligtvis ingen säker grund
            för att bedöma stödbehovet, men den visar att behovet kan beräknas
            vara ganska stort. Det är alldeles klart att det av regeringen
            aviserade anslaget för nästa budgetår på 500 000 kr. är helt otillräckligt.
            Vi föreslår att ett statligt driftsstöd till olönsamma och nedläggningshotade
            dagligvarubutiker införs omedelbart. Vi anser att stödet skall
            tillämpas relativt generöst och ges en sådan konstruktion att
            det kan bli verkningsfullt för även omsättningsmässigt små butiker.
            Konsumentverket bör ges i uppdrag att undersöka behovet av driftsstöd
            på längre sikt, att pröva alternativa utformningar av stödet och
            att utarbeta riktlinjer för dess utformning och tillämpning i
            framtiden. Slutlig ställning i dessa frågor bör tas sedan konsumentverket
            redovisat sina bedömningar.
          </p>
          <p xml:id="i-RpQFiH3BwSxR3577KbnCB9">
            Anslagsfrågor m. m.
          </p>
          <p xml:id="i-7u1KwrXWRfSUo4vwz47mWs">
            I propositionen hemställs att riksdagen godkänner de riktlinjer
            som föredraganden angett för åtgärder på distributionsområdet.
            Riktlinjerna skall i princip gälla fr. o. m. den 1 januari 1978.
            Däremot anges att resursförstärk-
          </p>
          <pb facs="riksdagen-motions-pdf/data/197778/mot_197778__12/mot_197778__12-009.pdf"/>
          <fw xml:id="i-FqTEFHmA4Tk1ZbWg9hTKa2">
            Mot. 1977/78:12 12
          </fw>
          <p xml:id="i-3FRTai19AATSUWrwNhMUnC">
            ningarna lämpligen kan genomföras med verkan fr. o. m. den 1
            juli 1978, varför anslagsfrågorna kan tas upp i budgetpropositionen
            för budgetåret 1978/79. I propositionen anmäls dock redan nu att
            regeringen räknar med en ökning av medelsbehovet för investerings-
            och avskrivningslån från nuva- rande anslag om 3 milj. kr. till
            6 milj. kr. samt med att inom ramen för nuvarande anslag till
            hemsändningsbidrag få anslå 500 000 kr. för drifts- stöd. De av
            oss förordade åtgärderna bör ges verkan fr. o. m. den 1 januari
            1978. I konsekvens härmed bör — enligt vår mening — erforderliga
            resursförstärk- ningar anvisas på tilläggsbudget för innevarande
            budgetår. Distributionsutredningen konstaterade att arbetet inom
            konsumentverket på olika sätt berörs av de frågor som utredningen
            behandlat. Vi vill särskilt betona angelägenheten av att undersökningar
            rörande hushållens situation och beteende vidareutvecklas, att
            de handikappades inköpsproblem studeras och att forskning bedrivs
            kring nya typer av närhetsbutiker och förbättrade hemköpssystem.
            Vi yrkade därför i vår tidigare motion att anslaget till konsumentverket
            skulle ökas med 1,5 milj. kr., varav 1,2 milj. kr. för förvaltningskostnader
            och 0,3 milj. kr. för forskning. Vi bedömer det som angeläget
            att konsumentverket snabbt kan ta itu med de uppgifter som angetts.
            De angivna resursförstärkningarna till konsumentverket bör därför
            ges så snart som möjligt. I fråga om förvaltningskostnadsanslaget,
            som är ett förslagsanslag, kan det lämpligen ske i form av ett
            anslagsöverskridande för innevarande budgetår. I vår tidigare
            motion ställde vi oss bakom distributionsutredningens förslag
            om inrättande av en särskild nämnd, distributionsnämnden, som
            skulle vara knuten till konsumentverket som ett forum för samråd
            mellan olika organ på central nivå och för att utveckla praxis
            för tillämpningen av de statliga stödåtgärderna. I propositionen
            avvisas detta förslag. Vi vidhåller emellertid vårt förslag, innebärande
            att en sådan nämnd inrättas vid konsumentverket, vilken ersätter
            nuvarande glesbygdsnämnd. I fråga om driftsstödet har vi tidigare
            angett att stödbehovet kan beräknas vara ganska stort. För innevarande
            budgetår bör anslaget tas upp med 2 milj. kr. Beloppet kan lämpligen
            anvisas under anslaget Bidrag till kommersiell service i glesbygd
            m. m. Anslaget bör för nästa budgetår inte understiga 4 milj.
            kr. Konsumentverket har beräknat anslagsbehovet för nuvarande
            investe- ringsstöd till 5,5 milj. kr. för nästa budgetår. Med
            hänsyn till att stödmöjlig- heterna vidgas anser vi att anslaget
            redan innevarande budgetår bör höjas till denna nivå. På tilläggsbudget
            behöver alltså anvisas 2,5 milj. kr. Anslagsbe- hovet för nästa
            budgetår återkommer vi till i januari 1978, eftersom det av regeringen
            aviserade anslaget uppenbarligen är för lågt.
          </p>
          <pb facs="riksdagen-motions-pdf/data/197778/mot_197778__12/mot_197778__12-010.pdf"/>
          <fw xml:id="i-FwcQeSjCEYyiC9zoDDTmFG">
            Mot. 1977/78:12 13
          </fw>
          <p xml:id="i-QWLQgchpQHeLx65UC5nX4Y">
            Hemställan
          </p>
          <p xml:id="i-P6GJ6nkkmy4hTNH5Kspqdo">
            Med hänvisning till vad som anförts hemställs 1. attriksdagen,
            med avslag på propositionen i motsvarande delar, antar det i Bilaga
            till denna motion upptagna lagförslaget, 2. att riksdagen hos
            regeringen anhåller om förslag till ändringar i byggnadslagstiftningen,
            som innebär att intentionerna med varuförsörjningsplaneringen
            kan förverkligas, 3. att riksdagen hos regeringen begär att frågan
            om inrättande av ett centralt butiksregister utreds, 4. attriksdagen,
            med avslag på propositionen i motsvarande delar, godkänner a)
            de riktlinjer för statsbidrag till hemsändning och driftsstöd
            som anges i motionen, b) att investeringsstöd kan utgå i hela
            landet, 5. att riksdagen beslutar att en distributionsnämnd knuten
            till konsumentverket skall inrättas, 6. att riksdagen som sin
            mening ger regeringen till känna att förslagsanslaget Konsumentverket:
            Förvaltningskostnader för budgetåret 1977/78 bör få överskridas
            med 1 200 000 kr., 7. att riksdagen a) till Konsumentverket: Forskning
            m. m. på tilläggsbudget till statsbudgeten för budgetåret 1977/78
            anvisar ett reserva- tionsanslag av 300 000 kr., b) till Bidrag
            till kommersiell service i glesbygd m. m. på tilläggs- budget
            till statsbudgeten för budgetåret 1977/78 anvisar ett förslagsanslag
            av 2 milj. kr., c) till Lån till investeringar för kommersiell
            service i glesbygd på tilläggsbudget till statsbudgeten för budgetåret
            1977/78 anvisar ett investeringsanslag av 2 500 000 kr.
          </p>
          <p xml:id="i-5wxJEZTv4agWiUp7Vj2G1n">
            Stockholm den 19 oktober 1977 INGVAR SVANBERG (s)
          </p>
          <p xml:id="i-8KXJEJGqoX1hi6q8JiHudP">
            ARNE BLOMKVIST (s) KARL-ERIK HÄLL (s) NILS ERIK WÅÅG (s) WIVI-ANNE
            RADESJÖ (s) LILLY HANSSON (s) IVAR HÖGSTRÖM (s) RUNE JOHANSSON
            (s) RUNE JONSSON (s) i Ljungby i Husum INGVAR CARLSSON (s) SIVERT
            ANDERSSON (s) LENNART PETTERSSON (s) GUNNAR NILSSON (s)
          </p>
          <p xml:id="i-D25Ur2mdbvL5yGWScuBX78">
            HUGO BENGTSSON (s)
          </p>
          <pb facs="riksdagen-motions-pdf/data/197778/mot_197778__12/mot_197778__12-011.pdf"/>
          <fw xml:id="i-4MtN7LsBiJmxsChE9goWhN">
            Mot. 1977/78:12 14
          </fw>
          <p xml:id="i-J9x8zW7U6GLmrLqmTMNgp1">
            Bilaga
          </p>
          <p xml:id="i-N443gfEvND5BKha7bD4FcV">
            Förslag till Lag om kommunal planering av varuförsörjningen
          </p>
          <p xml:id="i-DegtkQtfwgY7WoPanvLEKQ">
            18 Denna lag gäller yrkesmässig försäljning av varor till konsumenter,
            om varorna till väsentlig del är avsedda för enskilt bruk (varuförsörjning).
          </p>
          <p xml:id="i-Aqw9Tr76r4NRMddN26yisQ">
            25 Kommun skall upprätta varuförsörjningsplan i syfte att främja
            att konsumenterna får bekväm tillgång till inköpsställen för varor
            som de regelbundet behöver. Varuförsörjningsplan skall hållas
            aktuell. Varuförsörjningsplan skall alltid omfatta försäljning
            av livsmedel. I den mån det behövs skall planen omfatta också
            försäljning av andra varor. Ingår kommun helt eller till viss
            del i område som kan anses utgöra en enhet i fråga om försäljning
            av vissa varor och avser kommunen att upprätta varuförsörjningsplan
            som omfattar sådana varor, skall kommunen samråda med övriga kommuner
            inom området. Det åligger kommunen att årligen till länsstyrelsen
            lämna redogörelse för varuförsörjningsplanen.
          </p>
          <p xml:id="i-L9q6hsPt2WkJ2fgL1fcnJ8">
            35 Näringsidkare som avser att påbörja, avsluta eller vidta viktigare
            förändring i fråga om verksamhet inom viss kommun för försäljning
            av sådana varor som omfattas av varuförsörjningsplan för kommunen,
            är skyldig att så snart det kan ske och senast sex månader innan
            den tilltänkta åtgärden skall vidtas anmäla sina planer till kommunen.
            Motsvarande anmälningsskyldighet åligger fastighetsägare som avser
            genomföra sådan åtgärd med lokaler för varuförsörjning för vilken
            krävs byggnadslov, om det icke senast sex månader innan åtgärden
            skall vara genomförd är bestämt vem som skall utnyttja lokalen.
          </p>
          <p xml:id="i-3pykjcWirewBxNjJf4Gb5U">
            43 Den som uppsåtligen eller av oaktsamhet bryter mot 3 $ dömes
            till böter.
          </p>
          <p xml:id="i-Va5QzXpgFgqLPiue7xnFyU">
            5$ Den som har tagit befattning med anmälan enligt 3$ får icke
            obehörigen yppa eller nyttja vad han därvid har erfarit om näringsidkares
            affärs- eller andra förhållanden.
          </p>
          <p xml:id="i-8jVx8tLCN1ChEy2R3C1g6P">
            Denna lag träder i kraft den 1 januari 1978.
          </p>
          <pb facs="riksdagen-motions-pdf/data/197778/mot_197778__12/mot_197778__12-012.pdf"/>
          <pb facs="riksdagen-motions-pdf/data/197778/mot_197778__12/mot_197778__12-013.pdf"/>
          <p xml:id="i-Xea6XshdcFp7qe3yymrbvK">
            GOTAB, Stockholm 1977
          </p>
        </div>
      </div>
    </body>
  </text>
</TEI>
