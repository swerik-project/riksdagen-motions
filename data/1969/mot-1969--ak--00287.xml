<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__287/mot_1969__ak__287-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motion i Andra kammaren, nr 287 år 1969
          </p>
          <p>
            Nr 287
          </p>
          <p>
            Av herr Adamsson m. fl., om ökad information i författningsfrå-
            gan.
          </p>
          <p>
            (Lika lydande med motion nr 251 i Första kammaren)
          </p>
          <p>
            Den författningsreform, som kommer att slutligt beslutas av årets
            riks- dag, medför djupgående ändringar i vårt statsskick. Nyheterna
            berör så viktiga punkter som regeringens parlamentariska ställning,
            riksdagens sam- mansättning och arbetsformer och det sätt varpå
            folkviljan skall bringas till uttryck genom valhandlingar. En
            uppgift, vars angelägenhet enligt vår mening blir alltmer uppenbar
            med utvecklingen i världen och sambhället, är att stärka den demokratiska
            författningens förankring i människornas medvetande. Det är otvivelaktigt
            att den författningsdebatt som förts i vårt land i viss mån förts
            över folkets huvud och inte väckt det medborgerliga engagemang
            som varit önskvärt. Så mycket mer angeläget måste det då vara
            att följa upp den reform som nu genomförs med debatt och information
            till allmänheten. Synpunkter och förslag som syftat till att fördjupa
            författningens med- borgerliga förankring har vid skilda tillfällen
            förts fram och prövats av konstitutionsutskottet, och frågan bör
            otvivelaktigt stå i förgrunden vid grundlagberedningens fortsatta
            arbete. Enligt vår mening bör man emeller- tid inte försitta möjligheten
            att genom ett initiativ i direkt anslutning till den partiella
            reformen väcka debatt och åstadkomma information. En sär- skild
            kraftinsats av stort format bör göras vid detta unika tillfälle.
            För ett sådant initiativ som vi här åsyftar talar också, att reformens
            ge- nomförande ställer vissa praktiska problem. Den gemensamma
            valdagen kan vålla svårigheter om inte valmanskåren är ordentligt
            informerad. Vi hänvisar till vad konstitutionsutskottet anförde
            i sitt betänkande om för- fattningsreformen, om den gemensamma
            valdagens betydelse för den kom- munala självstyrelsen och vikten
            av att i detta sammanhang slå vakt om det kommunala engagemanget.
            Dessa uttalanden bör följas upp med kon- kreta åtgärder. Det nya
            valsystemet, som avsevärt avviker från det nuva- rande, motiverar
            också en särskild information. Mot bakgrunden av det anförda vill
            vi föreslå att riksdagen i anslutning till det slutliga beslutet
            om författningsreformen tar eit initiativ för att stärka författningens
            medborgerliga förankring. I första hand tänker vi
          </p>
          <pb facs="riksdagen-motions-pdf/data/1969/mot_1969__ak__287/mot_1969__ak__287-002.pdf"/>
          <p>
            -
          </p>
          <p>
            Motion i Andra kammaren, nr 287 år 1969 d
          </p>
          <p>
            oss en bred informationsverksamhet. Även andra uppslag kan prövas
            inom vederbörande utskott. För den upplysningsverksamhet som fordras
            kan det arbete, som föregick högertrafikreformen, tjäna som förebild.
            Man kan bilda en informations- kommitté med auktoritativ ledning,
            t. ex. statsministern eller talmännen, och med representanter
            för partierna, folkrörelserna och ungdomsorganisa- tionerna. Till
            dess förfogande kan man ställa ett kansli som arbetar i prin-
            cip efter fyra linjer: information via massmedia, inom organisationerna
            och till skolor och andra läroanstalter samt allmänna service-
            och organisa- tionsfunktioner. Syftet skulle som nämnts vara att
            skapa intresse och debatt kring reformen och över huvud för demokratins
            sätt att fungera. Det skulle också vara att upplysa väljarna om
            valsystemets förändringar. Sannolikt skulle arbetet också leda
            till ett ökat politiskt intresse och därmed till ett högt valdeltagande.
            Även andra åtgärder än de här skisserade kan som vi redan anfört
            över- vägas för att fylla det angivna syftet. Vi föreslår, att
            riksdagen i anslutning till det slutliga beslutet om den partiella
            författningsreformen och efter närmare ut- redning inom vederbörande
            utskott beslutar ta initiativ till en bred informationsverksamhet
            eller andra åtgärder i syfte att fördjupa författningens medborgerliga
            förank- ring.
          </p>
          <p>
            Stockholm den 23 januari 1969
          </p>
          <p>
            Erik Adamsson (s) Anna-Greta Skantz (s) Gunnar Engkvist (s) Eric
            Svenning (s) Hans Jönsson (s) John Johnsson (s) i Arlöv i Blentarp
            Einar Henningsson (s) Villiam Björk (s) Mary Holmqvist (s) i Påarp
            Hugo Bengtsson (s) Eric Jönsson (s) Lennart Pettersson (s) i Landskrona
            i Malmö i Lund Erik Johansson (s) Gusti Gustavsson (s) Börje Nilsson
            (s)
          </p>
          <p>
            i Simrishamn i Ängelholm i Kristianstad
          </p>
        </div>
      </div>
    </body>
  </text>
</TEI>
