<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-ubu-00210">
  <teiHeader>
    <fileDesc>
      <titleStmt>
        <title>Grundskolans förstärkningsresurs</title>
        <author corresp="i-DZnrxW2kSEVtagNyHZpyyH i-9P9pMwjrnX38LhidwctarW">Bengt Silfverstrand och Egon Jacobsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grundskolans förstärkningsresurs</title>
          <idno type="rdwebb">G902ub210</idno>
          <rs type="number">ub210</rs>
          <orgName type="comitteeAbbreviation">ubu</orgName>
          <ref type="dokument_url_text">http://data.riksdagen.se/dokument/G902ub210/text</ref>
          <ref type="dokument_url_html">http://data.riksdagen.se/dokument/G902ub210</ref>
          <ref type="dokumentstatus_url_xml">http://data.riksdagen.se/dokumentstatus/G902ub210</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DZnrxW2kSEVtagNyHZpyyH</idno>
            <name>Bengt Silfverstrand</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-9P9pMwjrnX38LhidwctarW</idno>
            <name>Egon Jacobsson</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UnEE97DKRAWweuDPscaoZY" type="signed"/>
        <correspContext corresp="i-UnEE97DKRAWweuDPscaoZY">
          <note type="signatory" corresp="i-DZnrxW2kSEVtagNyHZpyyH"/>
          <note type="signatory" corresp="i-9P9pMwjrnX38LhidwctarW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_ub_210/mot_198586_ub_210-001.pdf"/>
      <div xml:id="i-7JHcbSJc7yVGA5SCvi6w4Y" type="motHeader">
        <div xml:id="i-V7qfkbpzwPjBh4TgJpagyd" type="motTitle"/>
        <div xml:id="i-Dw42V8KVAP9RfkdDsyyKio" type="motSubmissionInfo"/>
      </div>
      <div xml:id="i-HM56p3S2mz1EhQfsKiqqdD" type="motBody">
        <div xml:id="i-jQVJAeJccGRrYJhwcBue4">
          <p xml:id="i-RvLC56c9tbWfm7tnVf6JiS">
            Motion till riksdagen 1985/86:Ub210
          </p>
          <p xml:id="i-PwALqHv2SpjSN1Jr2wVSdH">
            Bengt Silfverstrand och Egon Jacobsson (s) Grundskolans förstärkningsresurs
          </p>
          <p xml:id="i-HhbqsLh3LARRs4N71UuQu1">
            Läroplanen för grundskolan (Lgr 80) i kombination med det friare
            statsbi- dragssystemet konkretiserar besluten om skolans inre
            arbete (SIA) i vad gäller mål och medel samt i fråga om ramar
            för verksamheten i grundskolan. En behovsstyrd resursfördelning
            gör det nödvändigt att fastställa att skolan är till för eleverna
            och att politikerna skall se till att samhällsansvaret mot eleverna
            följs upp. Det är politikernas uppgift att föra de svagare elevgruppernas
            talan och hävda de svagares behov av resurser. Avsikten med skolans
            föstärkningsresurser är att dessa skall användas till elever med
            särskilda behov. Kommunerna skall lokalt fördela resurserna till
            elever med störst behov, som också framgår av Lgr 80 —s. 53: ”Det
            åligger Skolstyrelsen att på basis av en ingående kännedom om
            varje rektorsområ- des arbetsmiljö och elevernas förutsättningar
            fördela förstärkningsresursen och de kommunala insatserna så att
            skolor som har svåra utgångsläge får större personella resurser.”
            Vidare heter det på s. 54 i samma läroplan: ”Om elever har svårigheter
            skall man vid fördelningen av skolans förstärkningsre- surs främst
            söka tillgodose dessa elevers behov, innan resurserna används
            för andra ändamål.” Förstärkningsresursen tilldelas kommunen i
            direkt proportion till antalet elever. Hela förstärkningsresursen
            skall vara rörlig, så att den kan omförde- las om behoven ändrar
            karaktär under läsårets gång. Undersökningar och erfarenheter
            har visat att det har varit en mycket liten del av förstärkningsresursen
            som fördelats fritt i reformens mening. I en doktorsavhandling
            Den dolda styrningen. Skolpolitisk intention — pedagogisk verklighet,
            som nyligen framlagts vid Uppsala universitet av Knut Åhs och
            Björn Odin, slås bl. a. fast att det inte blivit någon omfördelning
            av resurser till svagare elevgruppers förmån. Skolstyrelser och
            rektorskonferen- ser har gjort fördelningen efter i stort sett
            samma principer som tidigare. Få kommuner har över huvud taget
            gjort någon kartläggning av behoven. Möjligheten att omfördela
            resurser mellan skolor har inte utnyttjats. En studie som omfattade
            hela landet visade att bara 8 96 av förstärknings- resursen fördelades
            efter behovskriterier. Merparten användes för att generellt minska
            ' storleken på klasserna. Detta innebär att en stor del av förstärkningsresursen
            används för att åstadkomma lika stora klasser oberoende av skolenhetens
            basresurstilldel- ning. Många s. k. 20-grupper har bildats, dvs.
            klasstorleken har nedbringats till att omfatta 20 elever. Detta
            kan ytligt sett uppfattas som en rättvis fördelning av arbetsbördan
            mellan lärare. Skolforskare har dock med stöd av
          </p>
          <pb facs="riksdagen-motions-pdf/data/198586/mot_198586_ub_210/mot_198586_ub_210-002.pdf"/>
          <p xml:id="i-4RfBsA5vJTA94k2u21YChw">
            ett stort antal studier hävdat att förändringar av gruppstorleken
            inom området 15-40 elever har obetydliga konsekvenser utom för
            lärarens arbetsinsats. Arbetssättet i klassen förändras ju inte
            automatiskt genom att elevantalet sänks. Vissa undervisningsmetoder
            kan ju tillämpas i mycket stora grupper utan att elevens inlärningsmöjligheter
            försämras. Det finns således ett mycket gediget erfarenhetsmaterial
            att bygga på för att dra slutsatsen att förstärkningsresurserna
            i skolan inte, som avsikten var, kommit de elevgrupper till del
            som är i bäst behov av stöd och stimulans. En utvärdering och
            översyn av förstärkningsresursens användning i skolan torde därför
            vara synnerligen väl motiverad.
          </p>
          <p xml:id="i-9FMnTGgajiiTfcYWe47vBZ">
            Hemställan
          </p>
          <p xml:id="i-Tb9rMxFgPhEVCZKybvPTsG">
            Med hänvisning till ovanstående hemställs att riksdagen hos regeringen
            begär en översyn av förstärkningsre- sursens användning i grundskolan.
          </p>
          <p xml:id="i-7mkBTC3CCWaKQgVFr95o4F" type="date">
            Stockholm den 21 januari 1986
          </p>
          <div xml:id="i-42MWngXtmrap7sk7FoUAX8" type="signatureBlock">
            <p xml:id="i-HsRd7CkM2vnFQD82HuQgjv" who="i-DZnrxW2kSEVtagNyHZpyyH" type="signature">
              Bengt Silfverstrand (s)
            </p>
            <p xml:id="i-JWdryiXX1Gys5WsCxdaXv7" who="i-9P9pMwjrnX38LhidwctarW" type="signature">
              Egon Jacobsson (s)
            </p>
          </div>
          <p xml:id="i-DYDXqhLR8rvKbxkzfQHYcY">
            Mot. 1985/86 Ub210
          </p>
        </div>
      </div>
    </body>
  </text>
</TEI>
