<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00204">
  <teiHeader>
    <fileDesc>
      <titleStmt>
        <title>Assisterad befruktning och äggdonation på lika villkor</title>
        <author corresp="i-Sn3HArFcXWQDenVvrpFSQe">av LiseLotte Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Assisterad befruktning och äggdonation på lika villkor</title>
          <idno type="rdwebb">GU02So204</idno>
          <rs type="number">So204</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So204/text</ref>
          <ref type="dokument_url_html">http://data.riksdagen.se/dokument/GU02So204</ref>
          <ref type="dokumentstatus_url_xml">http://data.riksdagen.se/dokumentstatus/GU02So204</ref>
          <ref type="doc">http://data.riksdagen.se/fil/78595F59-5F0D-4692-9D8B-172555CD5914</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7eppvH1xnRruBYxTV5jC7e" type="signed"/>
        <correspContext corresp="i-7eppvH1xnRruBYxTV5jC7e">
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-UYvvwB7QUsAcWrGKfMkWzv" type="referral">
          <date when="2006-11-07"/>
        </correspAction>
        <correspAction xml:id="i-MCbxEGwiVk3MJHtdDF9Kmb" type="dismissal">
          <date when="2006-11-07"/>
        </correspAction>
        <correspAction xml:id="i-GF1myD54UFCeQ79uYYTQK3" type="submission">
          <date when="2006-10-31"/>
        </correspAction>
        <correspAction xml:id="i-Jstv7DWntP1fi1r1KTGGfZ" type="numbering">
          <date when="2006-10-27"/>
        </correspAction>
        <correspAction xml:id="i-PoKfyQBpaLYkNwTtW4YvXw" type="transfer">
          <date when="2006-10-26"/>
        </correspAction>
        <correspAction xml:id="i-MT9p4uUFb5jBRaQvTgbzLj" type="assigned"/>
        <correspContext corresp="i-MT9p4uUFb5jBRaQvTgbzLj">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-G7u52dbEnKm92WDfeAv6in" type="motBody">
        <div xml:id="i-WCHWwLeSQzx3SvcxwKSBGc" type="motProposal" subtype="förslag">
          <head xml:id="i-YFhz7sPaRXGDxLMuJrGoZ9">
            Förslag till riksdagsbeslut
          </head>
          <list xml:id="i-XmEt2HyEhsQXjgaJuqdGJP" style="ol">
            <item xml:id="i-K89zGAo8mLwCLVf4YQWVGE">
              Riksdagen begär att regeringen lägger fram förslag till lagstiftning
              som innebär att en moderskapspresumtion ska gälla i de fall där
              en lesbisk kvinna som lever i registrerat partnerskap genomgår
              assisterad befruktning vid allmänt sjukhus. 1
            </item>
            <item xml:id="i-8ZrcohSfcyN9hz18tMtVe9">
              Riksdagen begär att regeringen lägger fram förslag till lagstiftning
              som innebär att en moderskapsbekräftelse ska gälla i de fall där
              en lesbisk kvinna som lever i ett samboförhållande genomgår assisterad
              befruktning utanför allmänt sjukhus. 1
            </item>
            <item xml:id="i-YPbB59Z8YoohpEn4wHzYZJ">
              Riksdagen begär att regeringen lägger fram förslag till lagstiftning
              som innebär att ett par får uttrycklig rätt att välja en donator
              för assisterad befruktning.
            </item>
            <item xml:id="i-LZyc4vVv3LPaFBwXgpTfUZ">
              Riksdagen begär att regeringen lägger fram förslag till lagstiftning
              som innebär att den man som donerat sin sperma för assisterad
              befruktning av en kvinna får möjlighet att bekräfta faderskapet
              till barnet. 1
            </item>
            <item xml:id="i-3zVaXPcLVwzzk7XLUTP668">
              Riksdagen begär att regeringen lägger fram förslag till lagstiftning
              som innebär att det blir möjligt att få tillgång till assisterad
              befruktning på andra kliniker än de sju universitetssjukhusen.
            </item>
            <item xml:id="i-KVE9WCZY2Lsmjk23tb4wzf">
              Riksdagen tillkännager för regeringen som sin mening vad i motionen
              anförs om att utreda frågan om lesbiska kvinnors tillgång till
              behandling med donerade ägg.
            </item>
            <item xml:id="i-Tg7JdykZBFagUnixgM9h8h">
              Riksdagen tillkännager för regeringen som sin mening vad i motionen
              anförs om att tillsätta en utredning med uppdrag att utreda möjligheten
              att företa en ändring av bestämmelserna om befruktning utanför
              kroppen i lagen (2006:351) som innebär att det blir möjligt att
              tillåta behandling med både ett donerat ägg och donerad sperma
              samtidigt.
            </item>
            <item xml:id="i-MMwG8YDLm5tGaGWPMmrnBB">
              Riksdagen begär att regeringen lägger fram förslag till lagstiftning
              som innebär att ensamstående kvinnor får tillgång till assisterad
              befruktning vid allmänt sjukhus.
            </item>
            <item xml:id="i-XPzaxdE2WGC7F4ZfMTUsfW">
              Riksdagen tillkännager för regeringen som sin mening vad i motionen
              anförs om att utreda frågan om ensamstående kvinnors tillgång
              till behandling av donerade ägg.
            </item>
          </list>
          <p xml:id="i-RqBJ9JTtH1KpshW1a9sXWu">
            1 Yrkandena 1, 2 och 4 hänvisade till CU.
          </p>
        </div>
        <div xml:id="i-XueLq71X9nqwur8hXwzysz" type="motContent">
          <head xml:id="i-XqCvpbF9zoyuoAZ3XxrMc5" type="h1">
            Assisterad befruktning och äggdonation på lika villkor
          </head>
          <head xml:id="i-4XfaSkQySzWTK6iZwQpXwC" type="h1">
            En diskriminerande ordning
          </head>
          <p xml:id="i-5XTgXi2HjiRnPPCVK6reTU">
            Den 1 juli 2005 ändrades lagen (1984:1140) om insemination och
            lagen (1988:711) om befruktning utanför kroppen så att även kvinnor
            som är partner eller sambo med en annan kvinna får behandlas med
            donerade spermier vid allmänt sjukhus. Partnern eller sambon anses
            tillsammans med den befruktade kvinnan som förälder till det barn
            som föds, förutsatt att hon har samtyckt till behandlingen. År
            2006 trädde lagen (2006:351) om genetisk integritet m.m. i kraft.
            I den nya lagen har bestämmelserna om insemination och om befruktning
            utanför kroppen arbetats in utan någon ändring i sak (6 och 7
            kap.).
          </p>
          <p xml:id="i-GhaDtXCyDrQiqMbjxnNKCX">
            För lesbiska kvinnor gäller en speciell reglering där föräldraskapet
            fastställs slutligen genom bekräftelse eller dom. Det barn som
            tillkommer utanför tillämpningen av 2006 års lag (tidigare 1984
            och 1988 års lagar), t.ex. genom insemination i egen regi eller
            vid klinik utomlands, omfattas inte av lagstiftningen (prop. 2004/05:137).
            Det innebär att det fortfarande saknas möjlighet för den födande
            kvinnans partner eller sambo att få föräldraskapet till barnet
            fastställt i en sådan situation.
          </p>
          <p xml:id="i-24mpZfHYNNEBgWURHTngQy">
            Trots möjligheten för lesbiska kvinnor att få tillgång till assisterad
            befruktning vid allmänt sjukhus är det fortfarande vanligt att
            paret i praktiken åker utomlands för att söka behandling eller
            att de själva genomför inseminationen i hemmet. Sjukhusens köer
            har växt snabbt, vilket medför långa väntetider. Dessutom förekommer
            det att vissa landsting prioriterar heterosexuella kvinnor före
            lesbiska kvinnor och således bryter mot lagen (2003:307) om förbud
            mot diskriminering. Detta är självfallet helt oacceptabelt.
          </p>
          <p xml:id="i-FCBBczvZBgavyfeoyLkXTq">
            Vänsterpartiet är av den uppfattningen att det inte finns några
            objektiva skäl till att bibehålla skillnader i lagstiftningen
            då det gäller heterosexuella och homosexuella kvinnor. Vidare
            menar vi att det inte finns någon anledning att införa nya lagregler
            som diskriminerar lesbiska kvinnor. Det är Vänsterpartiets självklara
            utgångspunkt att verka för att omintetgöra de rättsliga skillnader
            som finns mellan partners och makar. Vi anser att lagändringen
            som trädde i kraft den 1 juli 2005 endast är ett första steg när
            det gäller frågan om lesbiska kvinnors tillgång till assisterad
            befruktning. Vänsterpartiets mål är att lagstiftningen ska gälla
            lika för alla oavsett sexuell läggning. Vi menar därför att den
            befintliga lagstiftningen om assisterad befruktning måste ändras
            på en rad punkter.
          </p>
          <head xml:id="i-6WJduw89V8R7swW9KW6A1Y" type="h2">
            Utredningen
          </head>
          <p xml:id="i-SEquF3rqVKZ87rtsXNX6FN">
            Den socialdemokratiska regeringen utsåg i november 2005 en särskild
            utredare som ska se över den rättsliga regleringen av föräldraskapet
            vid assisterad befruktning (dir. 2005:115). Vänsterpartiet deltog
            i egenskap av samarbetsparti i utformningen av uppdraget. Utredaren
            ska bl.a. överväga om föräldraskapet för en kvinna som är partner
            eller sambo med barnets mor bör utvidgas till att gälla även vid
            assisterad befruktning som skett i utländsk sjukvård eller i egen
            regi.
          </p>
          <p xml:id="i-3rAxaSH1R1ghAWeJyCSJR6">
            Vidare skall det utredas om faderskapet för en partner bör presumeras
            på liknande sätt som för en gift man. Utredaren ska också överväga
            om det behövs åtgärder för att förbättra möjligheterna för barn
            som kommer till genom assisterad befruktning med donerade spermier
            eller ägg att få kännedom om sitt ursprung. Uppdraget ska redovisas
            senast den 1 november 2006. Vi är djupt oroade över att familjekonservativa
            krafter inom den nya regeringen kommer att bortprioritera frågan.
          </p>
          <head xml:id="i-UAk6yv16e34FmhtjkTsZZA" type="h1">
            Barnets bästa
          </head>
          <p xml:id="i-WRWP2uyseYKUJwBvt94se1">
            Vänsterpartiet anser att lesbiska par ska få tillgång till givarinsemination
            på samma villkor som gäller för heterosexuella par. Utifrån principen
            om barnets bästa finns det inte någon anledning att upprätthålla
            skillnaden mellan makar och partners när det gäller assisterad
            befruktning. Föräldrarnas sexuella läggning är fullständigt ovidkommande
            för omsorgsförmågan och förmågan att se till barnets bästa.
          </p>
          <p xml:id="i-J8UnkJae7sH4o3QvaRbZGh">
            Under den debatt i riksdagen som hölls innan lagen antogs (se
            riksdagens snabbprotokoll 2004/05:133) framfördes oro över att
            det lagda förslaget inte skulle tillgodose barnperspektivet i
            tillräcklig omfattning. Man menade att förslaget utgick ifrån
            ett vuxenperspektiv och att barnets rätt till en far skulle lagstiftas
            bort. Det är tydligt att man genom dylika argument vill framhäva
            det biologiska faderskapets särställning, men bara i de relationer
            där det saknas en man. Redan innan lagändringen hade ett barn
            som tillkommit genom assisterad befruktning rätt att ta del av
            uppgifter om spermadonatorn då det har uppnått tillräcklig mognad.
            Denna rätt gäller även för de barn som tillkommer genom assisterad
            befruktning i lesbiska förhållanden.
          </p>
          <p xml:id="i-2Veon8wD85EnKp8T9Bd3Jc">
            I praktiken är dock barnets möjligheter att få kunskap om sitt
            ursprung helt beroende av att föräldrarna väljer att berätta för
            barnet att det tillkommit genom assisterad befruktning. Följaktligen
            torde det vara vanligare att barn till heterosexuella föräldrar
            aldrig får kunskap om sitt biologiska ursprung eftersom det av
            naturliga skäl framgår att ett barn till lesbiska föräldrar inte
            kan ha avlats av dessa två. Erfarenheterna från givarinseminationer
            tyder på att föräldrar ofta väljer att inte berätta för barnet
            om dess biologiska ursprung.
          </p>
          <p xml:id="i-QeAxhoEmF4xG6Gs7ybqfaZ">
            I en undersökning (Får barn veta? Barn som fötts efter givarinsemination,
            SoS-rapport 2000:6) har samtliga föräldrar till barn som fötts
            efter givarinsemination tillfrågats om de berättat för barnet
            om dess ursprung. Av undersökningen framgår att endast runt 10
            % av dem som svarat hade berättat för barnet att det tillkommit
            genom givarinsemination (se prop. 2001/02:89). Redan innan lagändringen
            trädde i kraft föddes det barn i familjer där de vuxna är samkönade.
            Lesbiska par var då hänvisade till att antingen utföra inseminationen
            i privat regi eller söka behandling vid en klinik utomlands. De
            barn som tillkommer inom tillämpningen av 2006 års lag har juridisk
            rätt till två föräldrar. Vänsterpartiet är av den uppfattningen
            att alla barn har rätt till sina föräldrar. Om föräldrarna är
            mamma och mamma eller pappa och pappa spelar dock ingen roll.
          </p>
          <head xml:id="i-4G1uJZYyNyT4j8UMNwDibe" type="h1">
            Moderskapspresumtion
          </head>
          <p xml:id="i-Bvtxhd1rW6556gF7WnP2c9">
            Ett barn som föds inom ett heterosexuellt äktenskap faller under
            den s.k. faderskapspresumtionen. Mannen i äktenskapet anses alltså
            automatiskt vara far till barnet oavsett om han verkligen är den
            biologiska fadern eller inte. Som lagstiftningen är utformad i
            dag är det möjligt att ett barn som tillkommit i ett lesbiskt
            förhållande i praktiken bara får en rättslig vårdnadshavare. Om
            ett barn tillkommit genom privat insemination eller efter assisterad
            befruktning vid klinik utomlands saknar nämligen den befruktade
            kvinnans partner möjlighet att bekräfta föräldraskapet.
          </p>
          <p xml:id="i-Nd6Rsq9Zi4KxATDDMjmVuu">
            Vänsterpartiet anser att en moderskapspresumtion alltid ska gälla
            i de fall där det lesbiska paret är registrerade partners eller
            sambos. Detta oavsett om barnet har avlats genom befruktning vid
            allmänt sjukhus eller privat. Moderskapspresumtionen föreslås
            kunna hävas om donatorn vill ta på sig det rättsliga faderskapet
            under förutsättning att den biologiska modern och hennes partner
            godkänner hans faderskapsbekräftelse. Således skulle samma regler
            som i en heterosexuell relation gälla för det rättsliga föräldraskapet
            i den lesbiska relationen.
          </p>
          <p xml:id="i-CPPNpURai9ZM6jCmWE26i2">
            Ett alternativ till att införa en moderskapspresumtion skulle
            kunna vara att ta bort faderskapspresumtionen som gäller för barn
            till gifta heterosexuella par. Undersökningar visar att så många
            som ca 510 % av alla barn egentligen har en annan biologisk far
            än mannen i äktenskapet. Regeringen bör därför återkomma med förslag
            till lagstiftning som innebär att en moderskapspresumtion ska
            gälla i de fall där en lesbisk kvinna som lever i registrerat
            partnerskap genomgår assisterad befruktning vid allmänt sjukhus
            eller insemineras genom privat försorg.
          </p>
          <head xml:id="i-LrZC7cyXBHmnqUqWmAqsNP" type="h1">
            Moderskapsbekräftelse
          </head>
          <p xml:id="i-9TF2NfpKDHzhqMWmidP8PW">
            Enligt föräldrabalkens bestämmelser måste en man i ett heterosexuellt
            samboförhållande bekräfta faderskapet till barnet för att han
            ska anses som den rättsliga fadern. Vänsterpartiet menar att motsvarande
            regler ska gälla för moderns partner i ett lesbiskt samboförhållande.
            Således bör moderskap kunna bekräftas på samma sätt som faderskap
            oavsett om modern befruktats vid allmänt sjukhus eller genom privat
            försorg.
          </p>
          <p xml:id="i-DujrZJz8pv3KJtHxrWScdb">
            Vi menar att det inte finns några sakliga skäl till att de regler
            som gäller för heterosexuella par inte ska kunna tillämpas i lesbiska
            samborelationer. Regeringen bör därför återkomma med förslag till
            lagstiftning som innebär att en kvinna som är sambo med den kvinna
            som genomgår assisterad befruktning vid allmänt sjukhus eller
            insemineras genom privat försorg får möjlighet att bekräfta moderskapet
            till barnet.
          </p>
          <head xml:id="i-7i4Fn17d6k55TPXkcJ3Um5" type="h1">
            En känd donator
          </head>
          <p xml:id="i-35PS1A4PVDUpSgbMxSWYaz">
            I dag saknas en uttrycklig möjlighet för ett par att själva välja
            vilken man de vill ha som donator. Enligt uppgift är dock detta
            redan i dag möjligt vid vissa av universitetssjukhusen. Vänsterpartiet
            vill att det ska införas en lagreglerad rätt att välja donator
            för alla par oavsett sexuell läggning. Enligt 6 kap. 4 § lag (2006:351)
            ska val av lämplig spermagivare göras av läkaren. Hur valet ska
            gå till regleras närmare i föreskrifter och allmänna råd från
            Socialstyrelsen.
          </p>
          <p xml:id="i-EkYaAF8kCmUB4U6G2UBYYV">
            I huvudsak ska läkarens val styras av att den tänkte givaren
            inte skall vara olämplig av medicinska skäl, men läkaren bör enligt
            föreskrifterna även eftersträva att finna en man som liknar den
            blivande sociale fadern med avseende på ögonfärg, hårfärg och
            kroppskonstitution. Enligt förarbeten till ändringar i lagstiftningen
            om assisterad befruktning finns det emellertid inget som hindrar
            att läkaren väljer någon som paret självt har pekat ut och som
            är villig att medverka (se prop. 2001/02:89).
          </p>
          <p xml:id="i-6415g4QnohFJDwuchdX54X">
            Vi menar att föreskrifterna om att donatorn bör likna den blivande
            fadern helt saknar relevans. En utseendemässig likhet mellan barnet
            och de blivande föräldrarna är t.ex. ingenting som eftersträvas
            vid adoptioner. Däremot är självfallet en medicinsk undersökning
            av den tilltänkte donatorn motiverad. Regeringen bör därför återkomma
            med förslag till lagstiftning som innebär att ett par får uttrycklig
            rätt att välja en donator för befruktning.
          </p>
          <head xml:id="i-LuekQvntEggNTyFKF9pB49" type="h1">
            Möjlighet för donatorn att bekräfta faderskapet
          </head>
          <p xml:id="i-K6B79MzZBJHArCePoEFc2G">
            För många homosexuella män är donation av sperma den enda möjligheten
            som finns att bli far till ett barn. Enligt gällande lagstiftning
            kan en donator bekräfta faderskapet till ett barn som tillkommit
            genom privat insemination på samma sätt som en man som haft samlag
            med barnets mor.
          </p>
          <p xml:id="i-JgVSijtQcZE4KbjbyagqEt">
            Vi menar att det även ska finnas en möjlighet att bekräfta faderskapet
            till ett barn som tillkommit genom assisterad befruktning vid
            allmänt sjukhus. Denna möjlighet kommer enbart att bli aktuell
            i de fall där paret själva valt ut en donator. För den donator
            som läkaren väljer ut åt paret kommer situationen således att
            vara oförändrad. Möjligheten för en man att bekräfta faderskapet
            till det barn som tillkommit genom befruktning vid allmänt sjukhus
            bereder väg för att fler inseminationer kan genomföras under medicinskt
            kontrollerade former. Regeringen bör därför återkomma med förslag
            till lagstiftning som innebär att den man som donerat sin sperma
            för befruktning av en kvinna får möjlighet att bekräfta faderskapet
            till barnet.
          </p>
          <head xml:id="i-EHcpCpKgzpNtWNAnqN1dTj" type="h1">
            Insemination på barnmorskemottagningar
          </head>
          <p xml:id="i-AxPa2Ueb8C3VfpGSKqetpB">
            I dag är det endast möjligt att söka behandling enligt lag (2006:351)
            vid de sju universitetssjukhusen som finns i Stockholm, Uppsala,
            Göteborg, Linköping, Malmö, Umeå och Örebro. Donerade spermier
            får enligt gällande lag endast hanteras vid dessa sjukhus. Sedan
            lesbiska par den 1 juni 2005 fick tillgång till assisterad befruktning
            inom den svenska sjukvården har sjukhusens köer ökat lavinartat.
          </p>
          <p xml:id="i-2wqPma6P1ND8WozvdUFGfP">
            Vi anser därför att det finns all anledning att tillåta insemination
            även på t.ex. barnmorskemottagningar. I Danmark och Finland är
            det redan i dag möjligt för barnmorskor att utföra insemination.
            Ett heterosexuellt par som söker assisterad befruktning torde
            oftast göra detta efter att själva ha försökt bli med barn genom
            samlag under en längre tid. En del lesbiska par kan ha försökt
            bli gravida genom privat insemination, en del har inte försökt
            på egen hand överhuvudtaget utan i stället valt att söka behandling
            direkt. För de lesbiska par där den kvinna som ska bära barnet
            inte har problem med infertilitet torde det därför vara betydligt
            enklare att söka sig till en barnmorskemottagning för att där
            få hjälp med inseminationen i stället för att behöva ställa sig
            i kö vid något av universitetssjukhusen.
          </p>
          <p xml:id="i-SJRFmUcJCi8grbr9QDHknm">
            I de fall där kvinnan är infertil krävs självfallet en mer ingående
            medicinsk utredning än vad en barnmorskemottagning kan erbjuda.
            Om barnmorskemottagningar ges möjlighet att utföra inseminationer
            så minskar belastningen på de ovan nämnda sjukhusen och de par
            som söker behandling behöver inte vänta på sin tur i åratal, något
            som kan vara nog så påfrestande för en relation.
          </p>
          <p xml:id="i-NXxcQt8o5H3mVLY6oaYWJ3">
            Vårt förslag innebär en effektivare hantering av inseminationer
            både när det gäller kostnader och köer. Regeringen bör därför
            lägga fram förslag till lagstiftning som innebär att det blir
            möjligt att få tillgång till assisterad befruktning på andra kliniker
            än de sju universitetssjukhusen.
          </p>
          <head xml:id="i-C1UtsDuDhShK5Zc3CJwctm" type="h1">
            Lesbiska kvinnor och äggdonation
          </head>
          <p xml:id="i-PR64j78BVZtTxcoJsvAvsy">
            Under våren 2002 beslutade riksdagen att ändra vissa regler i
            dåvarande lagen (1988:711) om befruktning utanför kroppen som
            innebär att även behandling med donerade ägg blir tillåten. Lagen
            är skriven enbart med tanke på heterosexuella kvinnor som lider
            av infertilitet och ofrivillig barnlöshet. Eftersom både ägg och
            sperma inte får komma ifrån givare betyder det att infertila lesbiska
            kvinnor inte har möjlighet att få behandling med donerade ägg.
          </p>
          <p xml:id="i-9LRn6u5Va9GpKi1VvP6c2n">
            Vänsterpartiet anser att lesbiska kvinnor som är infertila och
            som skulle kunna få hjälp genom en äggdonation självklart ska
            kunna ha samma rättigheter och möjligheter som heterosexuella
            kvinnor. Vår uppfattning är att lagen inte ska ställa krav på
            att den kvinna som vill ta emot ett donerat ägg är gift eller
            sambo med en man. Som en konsekvens av att lesbiska kvinnor har
            fått tillgång till assisterad befruktning menar vi att även möjligheten
            för lesbiska att få tillgång till behandling med donerade ägg
            måste utredas. Övrig relevant lagstiftning som angränsar till
            frågan bör också ses över. Enligt gällande lagstiftning är det
            inte tillåtet att bedriva handel med könsceller (8 kap. 6 § lag
            [2006:351]). Detta förbud bör enligt vår uppfattning kvarstå.
          </p>
          <p xml:id="i-HxqfZUDSifyd8sLNgYzeHw">
            Vi anser däremot att det bör tillsättas en utredning med uppdrag
            att se över bestämmelserna om befruktning utanför kroppen i lagen
            (2006:351) om genetisk integritet m.m. samt annan relevant lagstiftning
            i syfte att ge lesbiska kvinnor möjlighet att få tillgång till
            behandling med donerade ägg. Detta bör riksdagen som sin mening
            ge regeringen till känna.
          </p>
          <head xml:id="i-Ln46h1gwYshkeew85fEGYA" type="h1">
            Behandling med både donerat ägg och donerad sperma
          </head>
          <p xml:id="i-Ky4QEYomz39ZaxdbH5AA1f">
            Vänsterpartiet menar att det bör vara möjligt för en kvinna att
            bli behandlad med ett donerat ägg och donerad sperma. Vi ser inte
            att en sådan möjlighet skulle stå i strid med principen om barnets
            bästa. Adopterade barn lever inte heller med sina biologiska föräldrar.
          </p>
          <p xml:id="i-C642rGa5bS5vFb5qp2NVWV">
            Vänsterpartiet anser att det är det sociala föräldraskapet som
            är avgörande för att barnets bästa ska tillgodoses. Vi menar att
            barn som tillkommit genom äggdonation, precis som adopterade barn,
            har rätt att få kunskap om sitt ursprung. En sådan rätt bör motsvaras
            av en skyldighet för föräldrarna att berätta för barnet om hans
            eller hennes ursprung. För Vänsterpartiet är det viktigt att en
            lagstiftning om behandling med donerade ägg och spermier gäller
            lika för alla kvinnor oavsett sexuell läggning. En möjlighet att
            få behandling med könsceller från två donatorer skulle även ge
            de heterosexuella par där båda parter är infertila en möjlighet
            att skaffa barn. Enligt gällande lagstiftning är det inte tillåtet
            att bedriva handel med könsceller (8 kap. 6 § lag [2006:351]).
            Detta förbud bör enligt vår uppfattning kvarstå.
          </p>
          <p xml:id="i-9X4MVPBmNmnU7ZsPQjtPHK">
            Regeringen bör tillsätta en utredning med uppdrag att utreda
            möjligheten att företa en ändring av bestämmelserna om befruktning
            utanför kroppen i lagen (2006:351) om genetisk integritet m.m.
            som innebär att det blir möjligt att tillåta behandling både med
            ett donerat ägg och donerad sperma samtidigt. Detta bör riksdagen
            som sin mening ge regeringen till känna.
          </p>
          <head xml:id="i-RFV11zampguLgv68m2BWBT" type="h1">
            Ensamstående kvinnor och assisterad befruktning
          </head>
          <p xml:id="i-Y3ikti51kgoANd5qtyHc2E">
            Alltfler kvinnor upptäcker att man inte måste avstå från ett
            liv med barn bara för att man inte har någon partner. Vissa kvinnor
            väljer därför att adoptera medan andra har en stark längtan efter
            att bära och föda ett barn. Enligt 4 kap. 1 § FB är det möjligt
            för en ensamstående kvinna som fyllt 25 år att adoptera ett barn.
          </p>
          <p xml:id="i-KCXFKTVqcqTJgvBkd2wdPz">
            I dag är det bara kvinnor som lever i en parrelation som har
            möjlighet att få tillgång till assisterad befruktning enligt lag
            (2006:351). Dock är det vanligt att ensamstående kvinnor söker
            behandling på klinik i t.ex. Finland eller Danmark, vilket gör
            att det redan i dag föds barn som tillkommit genom assisterad
            befruktning av ensamstående kvinnor i Sverige. Enligt gällande
            lagstiftning har det barn som tillkommit genom assisterad befruktning
            enligt lag (2006:351) rätt att få uppgift om vem donatorn är när
            barnet uppnått tillräcklig mognad. De barn som tillkommit genom
            assisterad befruktning utomlands saknar ofta den möjligheten.
          </p>
          <p xml:id="i-Vh3wAGyPJTjjCoFeT15onD">
            Vi anser att ensamstående kvinnor bör få tillgång till assisterad
            befruktning enligt samma villkor som kvinnor som lever i en relation.
            Utifrån principen om barnets bästa finns det ingen anledning att
            tro att det barn som tillkommit genom assisterad befruktning av
            en ensamstående kvinna skulle få sämre uppväxtvillkor än ett barn
            som adopterats av en ensamstående kvinna eller man eller av någon
            annan anledning lever med endast en förälder.
          </p>
          <p xml:id="i-Bjk2NwpoPVaBVCQEL38Nrz">
            Den traditionella kärnfamiljen som består av mamma, pappa, barn
            är i dag en otidsenlig norm där många existerande familjebildningar
            inte kan kännas igen. Mångfalden av familjeformer ökar i skilsmässornas
            och frigörelsens spår och det är rimligt att lagstiftningen anpassar
            sig till dessa nya levnadsmönster. Regeringen bör därför återkomma
            med förslag till lagstiftning som innebär att ensamstående kvinnor
            får rätt till assisterad befruktning.
          </p>
          <head xml:id="i-L7NR3kZ47TsAuziQzaTxiD" type="h1">
            Ensamstående kvinnor och äggdonation
          </head>
          <p xml:id="i-HNnE2pZFHd8XgcHn16htmo">
            I dag har endast den kvinna som lever i en heterosexuell parrelation
            möjlighet att få tillgång till behandling med donerat ägg enligt
            bestämmelserna om befruktning utanför kroppen i lag (2006:351).
            Detta får till följd att de kvinnor som är infertila och ensamstående
            inte ges samma möjligheter till behandling som de kvinnor som
            valt att leva med en man.
          </p>
          <p xml:id="i-Qgs2eK1A7EobjzsjaVmTTc">
            Av samma orsaker som lesbiska och bisexuella kvinnor som lever
            i en relation med en kvinna bör få tillgång till behandling med
            donerade ägg bör även de kvinnor som är ensamstående få tillgång
            till sådan behandling oavsett sexuell läggning. Lagstiftningen
            kan inte längre utgå från kärnfamiljen som norm utan måste bejaka
            de familjebildningar som finns i praktiken. Det är inte rimligt
            att kvinnors möjlighet till behandling med donerade ägg ska vara
            beroende av civilstånd och sexuell läggning.
          </p>
          <p xml:id="i-5guGkNpV2UgTEFjHUJfDMC">
            Regeringen bör därför tillsätta en utredning med uppdrag att
            se över bestämmelserna om befruktning utanför kroppen i lag (2006:351)
            och annan relevant lagstiftning i syfte att ge ensamstående kvinnor
            möjlighet att få tillgång till behandling med donerade ägg. Detta
            bör riksdagen som sin mening ge regeringen till känna.
          </p>
        </div>
        <div xml:id="i-7FHPK8byQCm9Ug8dZA4WLC" type="motSignatures">
          <list xml:id="i-NkLPUPLMA4haZb9VDy6bmT">
            <item xml:id="i-vcUzoguByjmP6YJWRoiJa" who="i-Sn3HArFcXWQDenVvrpFSQe">
              LiseLotte Olsson (v)
            </item>
            <item xml:id="i-KMDGoQGxF6Log8eFKYKMLV" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-69GH3x8JpcE7aL3DXpYson" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-DokB8bdSUnskWxBsVAAagN" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-KptBft7rRKRdxkSbPQoQLP" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-TRbdVyN34QyrcF8RXT4n3y" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-NbdzSsLr3c4Tn3cGMxYvRy" who="i-du5LHNwBWrCH1am94GCk1">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
