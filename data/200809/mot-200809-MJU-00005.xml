<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00005">
  <teiHeader>
    <fileDesc>
      <titleStmt>
        <title>med anledning av prop. 2008/09:119 Strandskyddet och utvecklingen av landsbygden</title>
        <author corresp="i-D9iCNaqxQvuHFjK2SSEFvT i-4dHfDoweVJM2iAJu9BCQqo">av Carina Moberg och Tommy Waidelich (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:119 Strandskyddet och utvecklingen av landsbygden</title>
          <idno type="rdwebb">GW02MJ5</idno>
          <rs type="number">MJ5</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ5/text</ref>
          <ref type="dokument_url_html">http://data.riksdagen.se/dokument/GW02MJ5</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ5</ref>
          <ref type="doc">http://data.riksdagen.se/fil/DF846557-FD25-4F87-955C-943D1E2FD29A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4dHfDoweVJM2iAJu9BCQqo</idno>
            <name>Tommy Waidelich</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-8nC3q2o22fHJX5RWit7vvg"/>
        <correspContext corresp="i-8nC3q2o22fHJX5RWit7vvg">
          <ref>Proposition 2008/09:119</ref>
        </correspContext>
        <correspAction xml:id="i-XaDBsE16nMP4hCAcXgYqMh" type="signed"/>
        <correspContext corresp="i-XaDBsE16nMP4hCAcXgYqMh">
          <note type="signatory" corresp="i-D9iCNaqxQvuHFjK2SSEFvT"/>
          <note type="signatory" corresp="i-4dHfDoweVJM2iAJu9BCQqo"/>
        </correspContext>
        <correspAction type="referral" xml:id="i-ADmmFzqMR2PdbDiD5p9XMC">
          <date when="2009-03-13"/>
        </correspAction>
        <correspAction type="dismissal" xml:id="i-nXBycFrmqZQP8NR7aN2xd">
          <date when="2009-03-12"/>
        </correspAction>
        <correspAction type="dismissal" xml:id="i-Afv3VvrnbsuZZktBLYhSgC">
          <date when="2009-03-12"/>
        </correspAction>
        <correspAction type="transfer" xml:id="i-EnsSuUYVJJMvQmJgncL1mJ">
          <date when="2009-03-11"/>
        </correspAction>
        <correspAction type="submission" xml:id="i-CfC8wJiEzLGbL5fFafwBoy">
          <date when="2009-03-11"/>
        </correspAction>
        <correspAction type="assigned" xml:id="i-91E5RMWBmGiE3WPgMSKi4d"/>
        <correspContext corresp="i-91E5RMWBmGiE3WPgMSKi4d">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VgCpC6WHRXkhVx7px5QFGV">
            Förslag till riksdagsbeslut
          </head>
          <p xml:id="i-M8GszxyFfFtLWor938Csfw">
            Riksdagen avslår proposition 2008/09:119 Strandskyddet och utvecklingen
            av landsbygden och tillkännager för regeringen som sin mening
            vad som anförs i motionen om strandskydd och allemansrätt.
          </p>
        </div>
        <div type="motContent">
          <head type="h1" xml:id="i-MZ3UcGqopmFmgZ13UvEWUp">
            Motivering
          </head>
          <p xml:id="i-De314cF5rzbLHUyhNZjxof">
            Sedan mitten av 1950-talet har det funnits särskilda bestämmelser
            om byggande vid stränderna. Bestämmelserna om strandskydd inkluderades
            fr.o.m. den 1 januari 1999 i miljöbalken (1998:808). Tidigare
            fanns strandskyddsreglerna i naturvårdslagen (1964:822). Bestämmelserna
            om strandskyddsområden i miljöbalkens kapitel 7 säger bl.a. att
            strandskydd råder vid havet och vid insjöar och vattendrag och
            att syftet med strandskyddet är att trygga förutsättningarna för
            allmänhetens friluftsliv och att bevara goda livsvillkor på land
            och i vatten för djur- och växtlivet.
          </p>
          <p xml:id="i-3352Q172eUFZbXgwiUuF9X">
            Det står även att nya byggnader inte får uppföras inom ett strandskyddsområde.
            Man får inte heller uppföra andra anläggningar eller anordningar
            som hindrar eller avhåller allmänheten från att beträda ett område
            där den annars skulle ha fått färdas.
          </p>
          <p xml:id="i-HnMrJAYMtzz7GN9jqbekTJ">
            I höstas lovade miljöminister Andreas Carlgren (c) att skärpa
            strandskyddet i hårt exploaterade områden, men i den proposition
            regeringen nu lagt fram finns inte ett spår av det. Miljöministern
            sviker sina löften till de många boende i t.ex. Stockholmsregionen.
            Många här har länge känt sig överkörda av kommunernas frikostiga
            dispenser som inneburit kraftiga inskränkningar i friluftslivet
            för den stora majoritet som inte råkar ha en sjötomt. Regeringens
            proposition innebär ingen som helst skärpning av strandskyddet
            i hårdexploaterade områden.
          </p>
          <head type="h1" xml:id="i-79wLV4jRGsNoU3P8issNp8">
            Propositionens innehåll
          </head>
          <p xml:id="i-U7Xb9UdUQPXiAGbKETB6Fb">
            Regeringen vill öka samordningen av miljöbalken och plan- och
            bygglagen, i syfte att utveckla ett ändamålsenligt strandskydd
            som beaktar behovet av utveckling i hela Sverige, särskilt i många
            landsbygder, samtidigt som ett långsiktigt skydd av strändernas
            natur- och friluftsvärden inte äventyras. Så långt är vi med.
            Flexiblare strandskyddsregler kan främja den regionala utvecklingen
            och ge möjligheter till lättnader i områden som behöver det av
            regionalpolitiska skäl och som tål det utan att strandskyddets
            syften urholkas.
          </p>
          <p xml:id="i-Dh6JSP8tHhiXn5HMUzXo2n">
            Vi anser dock att regeringens förslag samtidigt luckrar upp ett
            redan urholkat strandskydd i hårt exploaterade områden ytterligare.
            Tolkningar av de nya reglerna riskerar att slå hårt mot allemansrätten
            och kan innebära ett steg tillbaka i klimat- och miljöarbetet.
            Enligt regeringen ska miljöbalken innehålla en lång rad särskilda
            skäl för att undanta strandskyddet, och det kan väl vara bra.
            Men då vill vi även ha nya skärpningar i miljöbalken för att balansera
            de föreslagna lättnaderna. Vi vill ha en ny, generellt utformad
            bestämmelse som anger att synnerliga skäl ska krävas för upphävande
            och dispens i områden som är av nationellt intresse. Beslut som
            gäller områden av riksintresse ska inte tas på kommunal nivå utan
            direkt av länsstyrelserna.
          </p>
          <p xml:id="i-QdP25pdsDyVoYRARZqteny">
            Vi vill också att regeringen bättre definierar begreppet landsbygdsutveckling,
            för att undvika misstolkning. De områden för landsbygdsutveckling
            som ska ligga till grund för dispens och upphävande av strandskyddet
            ska pekas ut av kommunerna i deras aktuella översiktsplaner.
          </p>
          <head type="h1" xml:id="i-G3PVuq2jfquFMDssKAppCh">
            Allemansrätten
          </head>
          <p xml:id="i-YQxDQerFexNSwWtKJGFire">
            Allemansrätten är en gammal sedvanerätt som vi haft i Norden
            i hundratals år. Den innebär att alla har rätt att vistas i naturen.
            Inte bara inom begränsade områden som i de flesta andra länder
            utan så gott som överallt. Vi kan åka båt på annans vatten, gå
            i land på stränderna, bada, övernatta i tält. Och vi kan lägga
            till och stiga i land vid stränder som inte tillhör någons tomt.
          </p>
          <p xml:id="i-RkyzgLXahPc1GnSAVVE3iw">
            Men det här är inget vi kan ta för givet, utan det är rättigheter
            som ständigt måste försvaras. Strandskyddet är en del av detta
            och oerhört viktigt för människors möjligheter att vistas i naturen.
          </p>
          <head type="h1" xml:id="i-RmYmMtFEPgBzGuY9Q2uqbY">
            Våra slutsatser
          </head>
          <p xml:id="i-Uoa8QRWwtemEMcEhG3jQCZ">
            Dagens strandskyddslagstiftning är inte tillräckligt robust för
            att stå emot det enorma tryck på dispenser som under senare år
            har uppstått i attraktiva, tätortsnära områden som Stockholmsregionen.
            Många kommuner har kunnat utfärda medvetet eller av okunskap ett
            stort antal tveksamma dispenser.
          </p>
          <p xml:id="i-VMdbvrmZm1EuSbTELPQqc7">
            Den strandskyddsproposition som den borgerliga regeringen nyligen
            lade fram lär tyvärr inte förbättra situationen. Trots att regeringen
            säger sig vilja värna strandskyddet i områden med högt exploateringstryck
            öppnar propositionen upp för ytterligare lättnader i dispensgivningen.
            Med hänvisning till landsbygdsutvecklingen, ett begrepp som man
            inte definierar, räknar regeringen upp en lång rad skäl till undantag.
            Vi vill självklart också värna den framtida landsbygdsutvecklingen,
            men vi kräver en bättre balans i lagstiftningen.
          </p>
          <p xml:id="i-P87jJs6qmvzuzaHUAv3onW">
            Från socialdemokratisk sida vill vi värna allemansrätten som
            en viktig del i vår nationella välfärdspolitik. Strandskyddet
            är ett uttryck för denna allemansrätt. Flexiblare strandskyddsregler
            kan främja en regional utveckling och ge möjlighet till lättnader
            i områden som behöver det av regionalpolitiska skäl och som tål
            det utan att strandskyddets syften urholkas. Samma flexibla regler
            ska dock enligt regeringen kunna sätta stopp för fortsatt privatisering
            av de få, för allmänheten tillgängliga, strandområden som finns
            kvar runt våra storstä der. Det kommer inte att fungera. Strandskyddet
            är i mångt och mycket en ideologisk fråga. Vi socialdemokrater
            anser att i Sverige är stränderna till för alla. Den nuvarande
            riksdagsmajoriteten delar uppenbart inte den inställningen.
          </p>
          <p xml:id="i-QDj7ZcdFujnTbTmQts8f77">
            Propositionen måste arbetas om för att tjäna de syften som miljöministern
            hade ställt i utsikt att propositionen skulle ha. Vi anser därför
            att propositionen ska avslås.
          </p>
        </div>
        <div type="motSignatures">
          <list>
            <item xml:id="i-AYxVhvtwDEQUxWuL4caLzb" who="i-D9iCNaqxQvuHFjK2SSEFvT">
              Carina Moberg (s)
            </item>
            <item xml:id="i-Go2jsqk6iotk3oHDDNvXVF" who="i-4dHfDoweVJM2iAJu9BCQqo">
              Tommy Waidelich (s)
            </item>
          </list>
        </div>
      </div>
    </body>
  </text>
</TEI>
