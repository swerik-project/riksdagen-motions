<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_23/mot_200405_MJ_23-0001.pdf"/>
      <pb facs="riksdagen-motions-pdf/data/200405/mot_200405_MJ_23/mot_200405_MJ_23-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ23 pnr: -m937
          </p>
          <p>
            Motion till riksdagen 2004/05:MJ23
          </p>
          <p>
            av Lars Lindblad m.fl. (m, fp, kd, c) med anledning av prop.
            2004/05:129
          </p>
          <p>
            En effektivare miljöprövning
          </p>
          <p>
            1 Förslag till riksdagsbeslut
          </p>
          <p>
            1. Riksdagen beslutar att länsstyrelsens beslut om betydande
            miljöpåverkan skall fattas inom sex veckor från inlämnande av
            ansökan i enlighet med vad i motionen anförs. 2. Riksdagen beslutar
            att verksamhetsutövare frivilligt bör kunna bedöma att verksamhet
            har betydande miljöpåverkan och snabbare kunna inleda samrådsprocessen
            i enlighet med vad i motionen anförs. 3. Riksdagen tillkännager
            för regeringen som sin mening vad i motionen anförs om harmonisering
            av miljökonsekvensbeskrivningen i Sverige och MKB-direktivet samt
            en anpassning av prövningssystemet till IPPC- direktivet. 4. Riksdagen
            beslutar att 6 kap. 5 8 miljöbalken skall förändras i enlighet
            med Miljöbalkskommitténs förslag. 5. Riksdagen tillkännager för
            regeringen som sin mening vad i motionen anförs om att kungörande
            av ansökan skall innebära att tillståndsmyndigheten bedömt att
            ansökningshandlingarna uppfyller miljöbalkens krav. 6. Riksdagen
            tillkännager för regeringen som sin mening vad i motionen anförs
            om prövning av täkter. 7. Riksdagen tillkännager för regeringen
            som sin mening vad i motionen anförs om ikraftträdande av förordning
            där villkoren för husbehovstäkter klargörs.
          </p>
          <p>
            2 Inledning
          </p>
          <p>
            Miljöbalkskommittén lade fram sitt delbetänkande om enklare miljöprövning
            redan 2003. Först nu har regeringen samlat sig till att komma
            med förslag som grundas på betänkandet. Kommitténs förslag innebär
            att miljöprövningen förenklas och underlättas i skedet från första
            myndighetskontakt till beslut i första instans. Motivet var att
            dagens regelverk medför långa handläggningstider och omfattande
            byråkrati vid tillståndsgivning. Detta kan
          </p>
          <pb facs="riksdagen-motions-pdf/data/200405/mot_200405_MJ_23/mot_200405_MJ_23-0002.pdf"/>
          <p>
            2004/05:MJ23
          </p>
          <p>
            leda till att investeringar som medfört bättre miljö och/eller
            bättre samhällsekonomi uteblivit. Därför är det med tillfredsställelse
            vi kan konstatera att regeringen kommer med förslag som till stora
            delar följer betänkandet. Det är nödvändigt med förändring av
            nuvarande tidsödande system för miljöprövning. I det följande
            lämnar vi endast synpunkter där vår uppfattning avviker från regeringens.
          </p>
          <p>
            3 Länsstyrelsens beslut om betydande miljöpåverkan
          </p>
          <p>
            Regeringen har valt att inte föreslå att länsstyrelsen skall
            ha en tidsgräns för beslut om en verksamhet har betydande miljöpåverkan.
            Enligt vår mening borde ett beslut kunna lämnas inom en inte alltför
            lång tid. Kommittén har i sitt betänkande föreslagit en tidsgräns
            på sex veckor. Delvis relevanta invändningar har kommit från remissinstanserna.
            Värt att ta fasta på är att det måste klargöras under vilka förutsättningar
            länsstyrelsen skall få förlänga tiden till dess beslut slutgiltigt
            fattas. Enligt vår mening är en tidsgräns på sex veckor från inlämnande
            av ansökan till beslut rimlig. Länsstyrelsen skall under denna
            tidsperiod ges möjlighet till förlängning av tiden om kompletteringar
            måste inhämtas. En ny tidsgräns på sex veckor skall sedan börja
            löpa från det att kompletteringarna lämnats in. Överskrids tidsgränsen
            skall den sökande ha rätt till skadestånd. Skadeståndet skall
            ökas med tidsutdräkten. Kommittén anförde att en verksamhetsutövare
            frivilligt bör kunna betrakta sin verksamhet så som om den har
            betydande miljöpåverkan. Därmed behöver inte länsstyrelsen fatta
            beslut om detta. Förslaget finns inte med i propositionen, och
            regeringen motiverar inte varför det saknas. För att minska tidsutdräkt
            och osäkerhet vore det av värde om verksamhetsutövaren själv kan
            bedöma att verksamheten har betydande miljöpåverkan så att samrådsprocessen
            snabbare kan inledas. De krav på en miljökonsekvensbeskrivning
            som ställs i Sverige skulle med fördel kunna harmoniseras med
            MKB-direktivet. Stora besparingar i prövningsprocessen för såväl
            företag och myndigheter skulle därigenom kunna åstadkommas. Det
            svenska prövningssystemet bör också anpassas till IPPC-direktivet
            och helst omformas från att vara produktionsrelaterat till att
            vara utsläppsrelaterat. På så sätt underlättas övergången till
            nya miljöverktyg som handel med utsläppsrätter och miljökvalitetsnormer.
          </p>
          <pb facs="riksdagen-motions-pdf/data/200405/mot_200405_MJ_23/mot_200405_MJ_23-0003.pdf"/>
          <p>
            4 Bättre beslutsunderlag tidigt i processen
          </p>
          <p>
            Kommittén föreslog att länsstyrelserna på förhand skall lämna
            besked om miljökonsekvensbeskrivningens inriktning och omfattning
            för verksamheter och åtgärder som kan antas medföra betydande
            miljöpåverkan. Regeringen föreslår i stället att länsstyrelserna
            under samrådet skall verka för att miljökonsekvensbeskrivningen
            får den inriktning och omfattning som behövs. Förändringen innebär
            att istället för att verksamhetsutövare från början får klart
            för sig vad som gäller för en miljökonsekvensbeskrivning blir
            det ett flytande rättsläge, där länsstyrelsen under processens
            gång kan tillföra krav eller bedöma tidigare ställda krav som
            obehövliga. Ingetdera är bra. Nya krav medför att tiden till beslut
            förlängs och ökade kostnader på grund av tidsutdräkten i sig men
            också att nya underlag måste tas fram. Bortsett från andra krav
            som uppfyllts betyder det att tid och pengar lagts ner till ingen
            nytta. I en rättsstat är ett grundläggande krav att man vet vad
            som gäller för ett godkännande när processen påbörjas. Vi delar
            därför kommitténs bedömning och anser att 6 kap. 5 8 miljöbalken
            skall utformas efter dess förslag. Kommittén ansåg också att kungörelse
            i målet eller ärendet i sig skall innebära att länsstyrelsen godkänt
            att underlaget för ansökan uppfyller miljöbalkens krav. Regeringen
            har valt att inte gå på kommitténs linje utan vill behålla dagens
            regler vilka innebär att krav på kompletteringar av underlaget
            kan komma att ställas också sent i processen. Detta är ägnat att
            skapa osäkerhet både vad gäller innehåll och tidsutdräkt. Det
            var just dessa problem kommittén avsåg att lösa. Synpunkter som
            kommer in under samrådstiden kommer givetvis att kunna beaktas
            trots denna förändring. Vi menar därför att kommitténs förslag
            bör genomföras.
          </p>
          <p>
            5 Prövning av täkter
          </p>
          <p>
            Regeringen har valt att föreslå att även fortsättningsvis särbehandla
            prövningen av tillstånd för täktverksamhet. Kommittén föreslog
            att dessa särbestämmelser skulle tas bort och ersättas av de allmänna
            hänsynsregler som gäller för övrig miljöstörande verksamhet. Någon
            begränsning liknande den för täkter finns inte för någon annan
            verksamhet. Det måste vara en allmän princip för lagstiftning
            att ha så få specialregler som möjligt. Därför är det principiellt
            riktigt att som utredningen gör föreslå enhetliga regler. Det
            är dock viktigt att inte stora natur- och miljövärden påverkas
            av en förändring av lagstiftningen. Vi anser det därför svårt
            att ta ställning till att ta bort särbehandlingen av täkter innan
            förändringarna i de allmänna hänsynsreglerna och en ny regel om
            biologisk mångfald presenterats.
          </p>
          <p>
            2004/05:MJ23
          </p>
          <pb facs="riksdagen-motions-pdf/data/200405/mot_200405_MJ_23/mot_200405_MJ_23-0004.pdf"/>
          <p>
            2004/05:MJ23
          </p>
          <p>
            Vi kräver därför att regeringen återkommer vad gäller förändring
            av
          </p>
          <p>
            reglerna kring täkter i samband med den proposition som bör vara
            en Miljöbalkskommitténs slutbetänkande.
          </p>
          <p>
            öljd av
          </p>
          <p>
            Propositionen medför oklarhet om vad som skall gälla för husbehovstäkter.
            Enligt texten i propositionen skall även fortsättningsvis husbehovstäkter
            delas in i anmälningspliktiga och inte anmälningspliktiga. Detta
            regleras idag i 12 kap. 1 8 miljöbalken. Enligt texten föreslås
            bland annat denna paragraf upphävas och flyttas till 2 kap. miljöbalken.
            I lagförslaget utförs upphävandet av 12 kap. 1-5 $$, medan 2 kap.
            föreslås bli
          </p>
          <p>
            oförändrat. Kommittén föreslår i princip samma lösning men anför
            o
          </p>
          <p>
            ckså att
          </p>
          <p>
            täkter skall tas med i listorna över tillstånds- och anmälningspliktiga
          </p>
          <p>
            miljöfarliga verksamheter. Förordningen måste därför ändras så
            att d framgår att husbehovstäkter även fortsättningsvis
          </p>
          <p>
            et klart tillåts.
          </p>
          <p>
            Förordningsändringen måste träda ikraft samtidigt som ändringarna
            i
          </p>
          <p>
            miljöbalken. Vi förutsätter att utskottet utformar erforderlig
            lagtext.
          </p>
          <p>
            Stockholm den 19 april 2005
          </p>
          <p>
            Lars Lindblad (m) Sverker Thorén (fp) Sven Gunnar Persson (kd)
            Claes Västerteg (c)
          </p>
        </div>
      </div>
    </body>
  </text>
</TEI>
