<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SfU-01994">
  <teiHeader>
    <fileDesc>
      <titleStmt>
        <title>Fler talanger till Sverige – nya migrationsregler för forskare, investerare, företagare och arbetstagare</title>
        <author corresp="i-9118KyeHJPwjSm2gBg9zwB">av Lars Hjälmered (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1994 av Lars Hjälmered (M)</title>
          <idno type="rdwebb">H7021994</idno>
          <rs type="number">1994</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H7021994/text</ref>
          <ref type="dokument_url_html">http://data.riksdagen.se/dokument/H7021994</ref>
          <ref type="dokumentstatus_url_xml">http://data.riksdagen.se/dokumentstatus/H7021994</ref>
          <ref type="docx">http://data.riksdagen.se/fil/AC04AF5F-A912-47CD-8C15-08FFCD29E538</ref>
          <ref type="pdf">http://data.riksdagen.se/fil/0CD42B12-82CF-436F-B264-CE498B551E06</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Su6oLCyDuSH2dSrUCsahDT" type="signed"/>
        <correspContext corresp="i-Su6oLCyDuSH2dSrUCsahDT">
          <note type="signatory" corresp="i-9118KyeHJPwjSm2gBg9zwB"/>
        </correspContext>
        <correspAction type="submitted" xml:id="i-5dZhzoVfDfcZb1UuCge7HZ">
          <date when="2019-10-02"/>
          <time when="16:27:05"/>
        </correspAction>
        <correspAction type="reviewed" xml:id="i-YGH4H1RWJUjc1Wu8LtsTaC">
          <date when="2019-10-02"/>
          <time when="17:06:10"/>
        </correspAction>
        <correspAction type="referred" xml:id="i-BNqbzaDuaF8rTeiQ8e2rvL">
          <date when="2019-10-11"/>
        </correspAction>
        <correspAction type="assigned" xml:id="i-C1TC5sctEZLhBxYMUHAkn5">
          <date when="2020-05-07"/>
          <time when="10:48:48"/>
        </correspAction>
        <correspContext corresp="i-C1TC5sctEZLhBxYMUHAkn5">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-Q3MZEWWDjgJ3THPAwhSFwS"/>
        <correspContext corresp="i-Q3MZEWWDjgJ3THPAwhSFwS">
          <ref type="uppgift">2019/20:SfU22</ref>
          <ref type="ref_dok_id">H701SfU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU22</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Q88JdwnnvrStDcsQkesAK1"/>
        <correspContext corresp="i-Q88JdwnnvrStDcsQkesAK1">
          <ref type="uppgift">2019/20:SfU10</ref>
          <ref type="ref_dok_id">H701SfU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU10</ref>
          <ref type="ref_dok_titel">Nya regler om uppehållstillstånd för forskning och studier inom högre utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:1994 av Lars Hjälmered (M) Fler talanger till Sverige – nya migrationsregler för forskare, investerare, företagare och arbetstagare</div>
      </div>
      <div type="motBody">
        <div type="motProposal" subtype="förslag">
          <head xml:id="i-F6BZZUGi9cCW6MphxLJitt">
            Förslag till riksdagsbeslut
          </head>
          <list style="ol">
            <item xml:id="i-HHxHMfFxw7RjfTdDpNbYT4">
              Riksdagen ställer sig bakom det som anförs i motionen om handläggningstider
              och rättspraxis och tillkännager detta för regeringen.
            </item>
            <item xml:id="i-Sr26kwdqw17rWVCarWFi6j">
              Riksdagen ställer sig bakom det som anförs i motionen om att
              utvärdera hur de förbättrade möjligheterna att attrahera utländska
              studenter, forskarstuderande, forskare och medföljande som beslutades
              2014 fallit ut samt att återkomma med förslag till nödvändiga
              förändringar för att Sverige ska kunna attrahera fler talangfulla
              personer och tillkännager detta för regeringen.
            </item>
            <item xml:id="i-TUjhVkFaH4hTWghrpXJEeq">
              Riksdagen ställer sig bakom det som anförs i motionen om att
              införa talangvisum och tillkännager detta för regeringen.
            </item>
            <item xml:id="i-NXL1AAdZ9DGVAKrVCT7LMZ">
              Riksdagen ställer sig bakom det som anförs i motionen om att
              ändra migrationsreglerna för att underlätta för fler talangfulla
              personer att söka sig till Sverige för att starta företag och
              investera pengar och tillkännager detta för regeringen.
            </item>
            <item xml:id="i-XfwxmvdyiuKw9xBpNdfacS">
              Riksdagen ställer sig bakom det som anförs i motionen om att
              underlätta myndighetsadministration för personer som kommer till
              Sverige för att studera, arbeta, starta företag eller investera
              pengar och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-L1nDzin8TNVX84WXsPGz5">
            Motivering
          </head>
          <p xml:id="i-XUHyMpd3PFVBdrz7cgdDDd">
            Sverige är ett litet och öppet land som är beroende av handel.
            Vår handel, import och export, står för runt hälften av vår ekonomi.
            För många företag är det naturligt att handla med andra, inte
            minst då vår egen hemmamarknad är för begränsad. Produkter och
            tjänster som har sålts till kunder i andra länder har bidragit
            till att företag har växt och jobb har skapats, och i förlängningen
            till vårt välstånd.
          </p>
          <p xml:id="i-LKuJrSH6rmGKRMLSRVymSn">
            Arbetskraftsinvandring är viktigt för Sverige. Det är bra för
            Sverige och svenska företag om duktiga utländska personer inom
            it, vård, läkemedel eller andra områden väljer att söka sig till
            Sverige. Den fria rörligheten i Europa gör att vi, liksom personer
            från andra länder, kan röra oss fritt i Europa för att exempelvis
            plugga eller jobba i ett annat land. För personer från länder
            utanför Europa finns andra regler. Möjligheterna att komma till
            Sverige för att arbeta är goda.
          </p>
          <p xml:id="i-ECtjVa5c96u1jT3M33bgKf">
            I världen kan vi nu se en utveckling där duktiga personer, eller
            talanger, rör sig lätt mellan olika länder. En karriär inom forskning
            eller näringsliv kan ske i såväl Sverige som städer och regioner
            i andra delar av världen. Det innebär att Sverige kan attrahera,
            men också tappa, personer. Därför måste vi fundera och göra saker
            för att underlätta för fler talangfulla personer att söka sig
            till Sverige för att studera, forska eller arbeta.
          </p>
          <p xml:id="i-5QHMrMegWnF6Nb5UKpSr4N">
            De senaste åren har vi sett problem med arbetskraftsinvandringen
            i Sverige. Dels har det emellanåt varit ohemula handläggningstider
            hos Migrationsverket, dels en rättstillämpning där ”småfel” kan
            göra att arbetstillstånd inte ges eller förlängs. Det är inte
            rimligt. Om inte Migrationsverket klarar uppdraget bör det övervägas
            att i stället lägga ansvaret på en annan myndighet som Skatteverket.
            Vidare bör ny lagstiftning läggas fram i riksdagen om det krävs
            för att ”småfel” inte ska stoppa en ansökan. Detta bör ges regeringen
            till känna.
          </p>
          <p xml:id="i-49afeBpZUkRwn8Lm71dPDo">
            2009 infördes väsentliga lättnader och förbättringar för att
            människor från länder utanför Europa skulle kunna få ett arbets-
            och uppehållstillstånd. Det har gjort att tusentals skickliga
            personer har kunnat komma till Sverige för att arbeta inom exempelvis
            it-sektorn. Viktiga tillkommande steg togs också genom ett riksdagsbeslut
            våren 2014. Utomeuropeiska studenter fick då tid att stanna i
            Sverige efter examen för att söka arbete och forskare kan nu i
            praktiken få ett permanent uppehållstillstånd efter disputation.
            Det gynnar svenska lärosäten och det gynnar svenskt näringsliv.
          </p>
          <p xml:id="i-LHkPVRh2UpMk1icG8pcGN">
            I beslutet i riksdagen våren 2014 ingick också att lättnader
            vad gäller arbets- och uppehållstillstånd ska ske för medföljande
            till utomeuropeiska studenter och forskare. Det är helt avgörande.
            Får inte den medföljande mannen eller kvinnan ett arbete eller
            får chans att starta ett företag är risken stor att man väljer
            ett annat land framför Sverige.
          </p>
          <p xml:id="i-FtZkTFhLxGeJqGxkJ93RCx">
            Det har nu gått fem år sedan riksdagsbeslutet 2014. Det är rimligt
            att följa upp hur de nya reglerna för utomeuropeiska forskare
            och studenter och deras medföljande har fallit ut. Det bör klargöras
            vilken nytta beslutet har gett i praktiken. Har fler utomeuropeiska
            studenter och forskare valt att stanna i Sverige eller inte? Därtill
            bör klargöras hur man kan göra ytterligare ändringar eller lättnader
            för att Sverige ska kunna attrahera fler talanger inom studier
            och forskning. Regeringen bör baserat på en sådan utredning eller
            analys återkomma med förslag till riksdagen. Detta bör ges regeringen
            till känna.
          </p>
          <p xml:id="i-SxfoU5e5QFP2huWzK92VFv">
            Sverige bör utveckla reglerna för arbetskraftsinvandring. Särskilda
            talangvisum bör införas. I dag måste en person ha ett jobberbjudande
            för att få komma till Sverige. En särskild ”gräddfil” bör införas
            för högkvalificerade personer för att Sverige ska kunna attrahera
            fler att söka sig hit. Regeringen bör utreda och återkomma med
            förslag. Detta bör ges regeringen till känna.
          </p>
          <p xml:id="i-MaQMQYR2qe5iCcePWDPNsq">
            Ett område där det finns mer att göra är för personer som vill
            komma till Sverige för att starta företag eller investera pengar.
            Reglerna för dessa utomeuropeiska personer är både krångliga och
            tidsödande. Risken med detta är att Sverige ratas som förstahandsval
            och att vi därmed förlorar lovande personer med viktiga investeringar.
            Inspiration kan hämtas från länder som Kanada och Singapore. I
            dessa och andra länder finns enkla, tydliga krav för att uppfylla
            kraven för att få ett visum, vanligen krav på en minsta summa
            pengar som måste investeras. Nya enkla, tydliga regler för investerare
            och företagare bör införas. Detta bör ges regeringen till känna.
          </p>
          <p xml:id="i-Xxz3xD4RHHb8JLJrksrHbk">
            En hel del personer som söker sig till Sverige från såväl EU-/EES-området
            som utanför EU upplever problem med myndighetsadministration.
            Ofta kan en sådan sak som att få ett samordningsnummer ta lång
            tid. Utan ett sådant nummer kan en arbets­givare inte dra A-skatt,
            arbetstagaren kan inte jämka, hos flera huvudmän inom kollektivtrafiken
            kan inte åkkorten registreras etc. Svenska myndigheter ska självklart
            ha god koll och undvika eventuellt fusk eller problem. Samtidigt
            är det angeläget att administrationen vid myndigheter såsom Skatteverket
            och Försäkringskassan sker så skyndsamt som det bara går. Olika
            åtgärder för att snabba på hanteringen bör övervägas. Detta bör
            ges regeringen till känna.
          </p>
        </div>
        <div type="motSignatures">
          <list>
            <item xml:id="i-PQPxWNaasWJeFRnCvsoaN8">
              Lars Hjälmered (M)
            </item>
          </list>
        </div>
      </div>
    </body>
  </text>
</TEI>
