<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02852">
  <teiHeader>
    <fileDesc>
      <titleStmt>
        <title>Livsmedelsforskning (prop. 1984/85:121)</title>
        <author>Stina Gustavsson och Bengt Kindbom</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Livsmedelsforskning (prop. 1984/85:121)</title>
          <idno type="rdwebb">G8022852</idno>
          <rs type="number">2852</rs>
          <ref type="dokument_url_text">http://data.riksdagen.se/dokument/G8022852/text</ref>
          <ref type="dokument_url_html">http://data.riksdagen.se/dokument/G8022852</ref>
          <ref type="dokumentstatus_url_xml">http://data.riksdagen.se/dokumentstatus/G8022852</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SJZr3KVaqohjfckH9Qag36</idno>
            <name>STINA GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7pth3hroNEXFT34XUAtauT</idno>
            <name>BENGT KINDBOM</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LNCJMvzfHBLM4x8hJnHN8r" type="signed"/>
        <correspContext corresp="i-LNCJMvzfHBLM4x8hJnHN8r">
          <note type="signatory" corresp="i-SJZr3KVaqohjfckH9Qag36"/>
          <note type="signatory" corresp="i-7pth3hroNEXFT34XUAtauT"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2852/mot_198485__2852-001.pdf"/>
      <fw xml:id="i-YJxEuQYEGrFSJ2hrq1Dsyi">
        Motion 1984/85:2852
      </fw>
      <div xml:id="i-QKnynow2zBXTJxA3LmTbCo" type="motHeader">
        <div xml:id="i-3Exvf6JsWxmpu7BgMQhX3C" type="motTitle"/>
        <div xml:id="i-MVKYcRFw5FEhtb4B7Djdv4" type="motSubmissionInfo"/>
      </div>
      <div xml:id="i-WKu6GXZUoN9dEUi3A6pWEN" type="motBody">
        <div xml:id="i-JBHMDm4Vu5rmyFvwJFMc4V">
          <p xml:id="i-C98m8tdNgJH8BoevroBSGo">
            Stina Gustavsson och Bengt Kindbom Livsmedelsforskning (prop.
            1984/85:121)
          </p>
          <p xml:id="i-MkMJvpEmVkaaQaPxyWcQse">
            I propositionen sägs att jordbruks- och produktionsforskningen
            skall kompletteras med insatser även rörande ”människans beteende
            och attityder till mat, konsumtionsekonomi, livsmedelsteknik,
            distribution m. m.”. Den utredning som propositionen bygger på
            (SOU 1983:69) och många tanke- gångar i propositionen har emellertid
            fått en i hög grad naturvetenskaplig och ekonomisk inriktning.
            Med tanke på att även forskningsråden SJFR och MFR liksom STU
            traditionellt har en likartad inriktning är det stor risk att
            man på grundval av de i propositionen föreslagna åtgärderna inte
            kommer att kunna lösa de problem som framstår som mest angelägna
            för närvarande. Det är givet att forskningen på livsmedelsområdet
            ”skall omfatta en helhetssyn på livsmedelskedjan och utgå från
            konsumentens krav på våra livsmedel”, som det sägs i propositionen.
            Men det yttersta syftet med en sådan helhetssyn måste rimligtvis
            vara att den faktiska konsumtionen får en sådan inriktning att
            människors hälsa främjas. Det förutsätter att människor lever
            och konsumerar i överensstämmelse med de rekommendationer i kosthänseende
            som redan föreligger eller som kan komma att utfärdas på grundval
            av framtida forskning. Vi vet redan nu att en stor del av de människor
            som kan antas vara drabbade av ohälsa eller nedsatt välbefinnande
            till följd av felnäring skulle kunna leva ett rikare och friskare
            liv, om de anpassade sig bättre efter de rekommendationer och
            riktlinjer som redan finns i fråga om kost och näringsintag. Man
            får nämligen inte bortse från det förhållandet att den forskning
            som bedrivits på detta område under nästan ett sekel lett till
            att sambanden kost-hälsa är så pass väl klarlagda att nuvarande
            kunskapsnivå är fullt tillfredsställande, när det gäller att i
            grova drag ange hur en tillfredsstäl- lande folkkost bör vara
            sammansatt. Det finns ju också sedan lång tid tillbaka rekommehdationer
            i detta avseende utfärdade av landets näringsforskare och berörda
            myndigheter (Svenska näringsrekommendationer, SNR). I fråga om
            alla dem som för närvarande kan antas vara felnärda i ett eller
            annat avseende gäller således att de inte följt redan existerande
            rekommen- dationer. En ytterligare förfining av dessa rekommendationer
            byggd på än mera sofistikerade forskningsresultat torde därför
            ha begränsat värde för folkhälsan, om det inte skapas förutsättningar
            för människorna att tillgodo- göra sig och anpassa sig efter utfärdade
            rekommendationer. Det torde t. ex. i dag knappast förekomma att
            medborgare i vårt land drabbats av allvarlig ohälsa eller bristande
            välbefinnande till följd av påtagliga brister hos de livsmedel
            som står till förfogande. Både i hygieniskt
          </p>
          <pb facs="riksdagen-motions-pdf/data/198485/mot_198485__2852/mot_198485__2852-002.pdf"/>
          <fw xml:id="i-ULgrC3TBHMz9mVwMdBSKbi">
            Mot. 1984/85:2852 7
          </fw>
          <p xml:id="i-SbCMxm6gfD1tvRMGPo3D7b">
            avseende och i fråga om näringsinnehåll finns det i dag över
            hela landet alltid tillgång till livsmedel som är tillfredsställande.
            Det kan således inte hävdas att någon konsument tvingats leva
            på undermålig kost till följd av att produktion eller distribution
            varit behäftade med brister, som kräver ingripande. Däremot är
            det uppenbart att ett betydande antal konsumenter lever på en
            olämpligt sammansatt kost. Detta kan i vissa fall vara beroende
            av individuella preferenser eller antipatier. Men vanligare torde
            vara att felnärda konsumenter helt enkelt inte har tillräckliga
            kunskaper för att kunna forma sitt kosthåll i överensstämmelse
            med gällande allmänna rekommendationer och officiella vetenskapliga
            slutsatser. Alla dessa män- niskor är föga hjälpta av att ytterligare
            resurser läggs ned på avancerad naturvetenskaplig forskning. För
            dem är det viktigt att de bibringas de mest elementära kunskaperna
            rörande sambanden kost-hälsa. En särskild riskgrupp i detta avseende
            är åldringar, som lever kvar i hemmiljö och är beroende av hjälp
            från utomstående. De har ofta inte haft tillfälle att skaffa sig
            kunskaper som är tillräckliga för att de själva skall klara av
            att sätta samman en kost som är tillräckligt näringstät för att
            klara näringstillförseln vid lågt energibehov. De löper .risk
            att antingen bli överviktiga för att kunna få en tillfredsställande
            näringsstatus eller att drabbas av näringsbrist, därför att de
            måste begränsa sitt energiintag. Många av dessa åldringar assisteras
            i dag av hemvårdsassistenter eller motsvarande. I de flesta fall
            gör dessa utomordentligt värdefulla insatser och kan även lämna
            viktiga bidrag när det gäller de äldres kosthåll. Särskilt yngre
            personer som fullgör sådana insatser har emellertid i dag ofta
            begränsade kunskaper i närings- och matlagningslära. Deras möjligheter
            att hjälpa åldringarna med mathållningen är därför också otillräckliga.
            På gymnasiet finns enligt gällande läroplan två utbildningslinjer
            som lämpar sig för utbildning av dessa hemvårdsassistenter, nämligen
            social servicelinje och konsumtionslinje. Elever som genomgått
            dessa linjer har fått undervisning i kost och näringslära. Sedan
            en tid pågår emellertid en kraftig nedrustning av dessa gymnasielin-
            jer. Bara under den tid som utredningen om livsmedelsforskning
            och arbetet med propositionen pågått har hundratals gymnasieplatser
            med inriktning på kost och näringslära försvunnit. Därmed har
            också möjligheterna att föra forskningsresultaten vidare ut i
            det praktiska livet försämrats radikalt. Trots många framställningar
            och en övertygande argumentation för saken har det inte heller
            varit möjligt att påverka berörda beslutsfattare så att undervisning
            i kost och näringslära blivit ett obligatoriskt ämne i gymnasiet.
            Det har således fortfarande inte skapats grundläggande förutsättningar
            för unga människor att tillägna sig eller vidarebefordra forskningsresultat
            på livsmedelsområdet. Det är mot denna bakgrund uppenbart att
            en livsmedelsforskning enligt de i propositionen föreslagna riktlinjerna
            löper risk att bli föga verkningsfull när det gäller konsumenternas
            faktiska beteende, om den inte samtidigt ges en
          </p>
          <pb facs="riksdagen-motions-pdf/data/198485/mot_198485__2852/mot_198485__2852-003.pdf"/>
          <fw xml:id="i-PCmpzkoCkxBEaoZxKXFXm4">
            Mot. 1984/85:2852 8
          </fw>
          <p xml:id="i-BzYwtKsHzxuNy89JLY8L9">
            väsentligt starkare inriktning på beteendevetenskaplig forskning
            än vad som synes vara avsett i jordbruksministerns förslag. 7
            I flera remissyttranden framhålls betydelsen av förstärkta pedagogiska
            insatser med anknytning till dessa frågeställningar. Såväl konsumentverket
            som Uppsala universitet, institutionen för utbildning av barnavårdslärare,
            ekonomiföreståndare, hushålls- och textillärare har t.ex. pekat
            på att ”forskning rörande sambandet mellan hälsa å ena sidan och
            kost, mat- och levnadsvanor samt hushållens ekonomi å andra sidan”
            bör prioriteras samt att ”sådan forskning kommer till stånd såsom
            tvärvetenskapliga projekt där förutom näringsfrågor även frågor
            om ekonomi, pedagogik och marknadsfö- ring studeras”. Drygt 8090
            av den slutliga livsmedelsförädlingen sker inom de egna hushållen,
            och arbetet med mathållningen kräver mer än 1 miljon årsverken.
            Om de råvaror som svenskt jordbruk producerar och om svensk ”husmans-
            kost” skall få efterfrågan måste konsumenten ha kunskap om det
            egna näringsbehovet och om vilken mat som svarar mot det. Att
            en tredjedel av matpengarna används till ”icke-mat” som är energirik
            men näringsfattig visar att många saknar de grundläggande kunskaperna.
            Bl. a. är den ökande konsumtionen av vitaminpreparat ett bevis
            för detta. Det bör alltså enligt vår mening klart sägas ut att
            näringsforskningen skall ha en sådan inriktning att de på naturvetenskaplig
            grund uppnådda forskningsresultaten på ett effektivt sätt förs
            ut till landets konsumenter och kan påverka deras faktiska beteende.
            Detta förutsätter att forskningen på de av propositionen berörda
            områdena ges ett väsentligt starkare inslag av beteendevetenskaplig
            karaktär. Särskilt måste forskning rörande pedagogis- ka och opinionspåverkande
            metoder avsedda att leda till ökad förståelse för sambanden mellan
            kost och hälsa prioriteras. Med hänsyn till den kraftiga krympning
            av utbildningsresurser av betydel- se för de allmänna kunskaperna
            om kost- och hälsofrågor som är på gång inom gymnasieskolans ram,
            såsom konsumtionslinjer och konsumentekono- miska kurser, bör
            det klart sägas ut att dessa förändringar inte bör få fortgå,
            eftersom de hotar att spoliera en väsentlig del av de resultat
            som kan komma att uppnås inom livsmedelsforskningen. Med hänvisning
            till ovanstående hemställs att riksdagen beslutar att som sin
            mening ge regeringen till känna vad i motionen anförts om den
            fortsatta livsmedelsforskningen.
          </p>
          <p xml:id="i-KUydgMM5qBiFgsZU9J7KRz" type="date">
            Stockholm den 11 mars 1985
          </p>
          <p xml:id="i-RovymySGdhP5K3Sbu54TyQ">
            STINA GUSTAVSSON (c) BENGT KINDBOM (c)
          </p>
        </div>
      </div>
    </body>
  </text>
</TEI>
