<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00429">
  <teiHeader>
    <fileDesc>
      <titleStmt>
        <title>Omvänd ordning för donationsmedgivande</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Omvänd ordning för donationsmedgivande</title>
          <idno type="rdwebb">H002So429</idno>
          <rs type="number">So429</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So429/text</ref>
          <ref type="dokument_url_html">http://data.riksdagen.se/dokument/H002So429</ref>
          <ref type="dokumentstatus_url_xml">http://data.riksdagen.se/dokumentstatus/H002So429</ref>
          <ref type="doc">http://data.riksdagen.se/fil/3591D14D-1C91-4B44-8D61-D12149034431</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ho3YiRxuk5V1ycve8tVun6</idno>
            <name>Abdirizak Waberi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FaZkktRPdmCfEzbb6fi52v" type="signed"/>
        <correspContext corresp="i-FaZkktRPdmCfEzbb6fi52v">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-Ho3YiRxuk5V1ycve8tVun6"/>
          <note type="signatory" corresp="i-GJLL78ePjJhSXVWBYyRW8t"/>
        </correspContext>
        <correspAction type="numbering" xml:id="i-8RvL6Mh76cVeo624AQGGA6">
          <date when="2012-10-05"/>
        </correspAction>
        <correspAction type="submission" xml:id="i-JQRQyAtQhVS8R6LZ9uUesZ">
          <date when="2012-10-04"/>
        </correspAction>
        <correspAction type="transfer" xml:id="i-XXwuJemihMvKxeSdGh9gWV">
          <date when="2012-10-04"/>
        </correspAction>
        <correspAction type="assigned" xml:id="i-4hwmd6ZcSXThq3virrwDbX"/>
        <correspContext corresp="i-4hwmd6ZcSXThq3virrwDbX">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-QVMZgWkE7LGp1D58NMYpEY">
            Förslag till riksdagsbeslut
          </head>
          <p xml:id="i-6PCPThHAQgCN4aidEVvHp6">
            Riksdagen tillkännager för regeringen som sin mening vad som
            anförs i motionen om nya rutiner för organdonationer.
          </p>
        </div>
        <div type="motContent">
          <head type="h1" xml:id="i-5YJwxUxiw8V1rqVyihUaK5">
            Bakgrund
          </head>
          <p xml:id="i-An3wme2be5d8BHfQByWhy2">
            Bristen på organdonatorer har varit ett kroniskt problem inom
            sjukvården. Efterfrågan är betydligt större än tillgången. Väntan
            i transplantationskön i dag är därför förknippad med onödiga förtida
            dödsfall, åtminstone i förhållande till vad sjukvården i dag förmår
            att prestera. Det gäller alltså att finna vägar för att öka tillgången
            på organdonatorer.
          </p>
          <p xml:id="i-9d9WkssmrRkkfHag93b2uT">
            Tillgången begränsas i dag både av brist på rutiner vid vissa
            sjukvårdsinrättningar och av att det frivilliga donationsregistret
            totalt endast täcker ca 15 % av landets invånare. Tyvärr visar
            anslutningen till det frivilliga donationsregistret över tid en
            allvarligt vikande trend under senare år trots omfattande informationskampanjer.
            Tillfälliga uppgångar i anslutningen till registret kan ses som
            konsekvens av populära tv-program och liknande, men på längre
            sikt är dessa inte hållbara förändringar i rätt riktning för att
            möta det behov av organdonatorer som dagens sjukvård skulle behöva.
          </p>
          <p xml:id="i-EiqRAK6kbEYz7zSSPX4KaM">
            Problematiken tas även upp i en artikel i senaste Läkartidningen
            (nr 39-40 2012 volym 109) där man konstaterar att en majoritet
            av den svenska befolkningen ställer sig positiva till att donera
            organ men att väldigt få har gjort ett aktivt val i denna fråga.
            Man anser därför att situationen i landet bör kunna förbättras
            genom en översyn av regelverket, förbättrade rutiner i sjukvården
            samt mer information till allmänheten.
          </p>
          <p xml:id="i-HePu9mpgnkDCKb7P4gbfMw">
            Förslag om nya rutiner för organdonationer har tidigare lämnats
            i motion 2011/12:So411 som behandlades i utskottsbetänkande 2011/12:SoU9.
            Utskottets övervägande innehåller en slutsats om att det behövs
            en översyn för att på bättre sätt kunna tillgodose behovet av
            organdonationer. Med hänsyn till regeringens pågående arbete inom
            detta område bedömde utskottet motion So411 i viss mån tillgodosedd.
          </p>
          <p xml:id="i-BoFoK5Z1Nbb3m6tnKeLwyq">
            Då det är tydligt att problemet med brist på organdonationer
            i landet fortfarande inte är löst lägger vi i denna motion ånyo
            fram en likalydande motivering.
          </p>
          <head type="h1" xml:id="i-YG38WPzBvwyFnQfWCu9uB8">
            Motivering
          </head>
          <p xml:id="i-8XbD16BaAPfZeaWzff4ZdG">
            Bland de politiska åtgärder som föreslagits märks en förfrågan
            i samband med situationer som majoriteten av medborgare återkommande
            ställs inför, exempelvis i samband med den årliga allmänna självdeklarationen
            eller vid körkortsutbildning.
          </p>
          <p xml:id="i-PDLdMMjJa1QUPc3U1KoxYf">
            Men organdonationsförfrågan är för viktig för att få bli förknippad
            med något negativt. Det är något som det lätt kan uppfattas som,
            om frågan ställs i samband med olika samhällsansvar för individen
            för vilka det absoluta flertalet antingen är tvungna till eller
            väljer att själva söka sig till av annan anledning. Enbart krav
            på en organdeklaration vid exempelvis den allmänna självdeklarationen
            eller vid körkortstagning riskerar därför att inte ge den positiva
            klang som ett sådant erbjudande till en bredare allmänhet bör
            förknippas med för att locka potentiella donatorer att ta steget
            och anmäla sig.
          </p>
          <p xml:id="i-MNknY1EEr9y9QzjhjdaiJ6">
            Av samma anledning är inte ekonomiska incitament bra styrmedel
            för att öka antalet organdonatorer. Även om endast en symbolisk
            summa kan vara aktuell, har det visat sig att mottagandet av ett
            sådant förslag i allmänhet inte välkomnas som särskilt positivt
            hos befolkningen även om det underliggande syftet är gott.
          </p>
          <p xml:id="i-5VxpaoNehN6GRK4QCiVWY3">
            Om samhället vill ta ett ansvar för att öka tillgången till organ
            möjliga för transplantation under goda etiska premisser, är det
            viktigt att förstå psykologin som är inblandad i ett aktivt beslut
            som att ta ställning till att donera sina organ om man skulle
            avlida. För den stora majoritet detta berör, men som ännu inte
            har tagit aktiv ställning på uppmaning från olika samhällslobbande
            myndigheter för detta, förefaller det just som om processen att
            aktivt ta ställning till den för de allra flesta hypotetiska situationen:
            Nu är jag plötsligt död och vad händer då?
          </p>
          <p xml:id="i-4JDmf7YDZPxvDRBP8iJbG1">
            Med det svenska folkets goda vilja att i de allra flesta fall
            indirekt svara ja på frågan om organdonation som princip, bör
            kanske inte frågan ställas på det sätt som idag görs. Om vi istället
            vänder på problematiken med att de allra flesta vill donera, men
            inte vill svara på frågan så länge frågeställningen förefaller
            inaktuell och hypotetisk (även om den inte är så), så kan kanske
            det hittills närmast olösliga problemet att få flera organdonatorer
            närma sig en lösning.
          </p>
          <p xml:id="i-GDpw8GGBfSVu35Y2kdgVfY">
            Förslaget utgår då från att det finns en inneboende vilja att
            låta sina organ doneras om man oväntat skulle förolyckas och vara
            aktuell för sådan donation, och att då gäller denna princip underförstått
            för personen ifråga såvida man inte antingen aktivt själv sagt
            nej till detta under sin livstid eller anhöriga inte vill låta
            det ske.
          </p>
          <p xml:id="i-Q3tn8ypfW9UShTEJuhohVk">
            Den grupp det senare berör ska naturligtvis inte tvingas att
            uppge orsaker till ett sådant beslut, än mindre ha det dokumenterat
            i öppna handlingar utan enbart i sådana som är underkastade den
            stränga sekretessen inom sjukvården. Det är alltså principiellt
            viktigt att man själv under sin livstid, och anhöriga efter ens
            oåterkalleliga tillstånd av etablerad hjärndöd, på ett fullständigt
            offentligt avidentifierat sätt inom ramen för sjukvårdssekretessen
            erbjuds möjlighet att neka organdonation.
          </p>
          <p xml:id="i-Hf16DKxPDFHkCDnCpyiLRQ">
            Det viktiga med detta konstaterande är att denna frihet att säga
            obetingat nej bör ses som en självklar mänsklig rättighet inom
            ramen för våra friheter som individer i ett fritt samhälle, inte
            minst om en religiös övertygelse ligger bakom beslutet. Men minst
            lika viktigt är att den grupp av individer detta berör med all
            sannolikhet kommer att vara betydligt mycket mera begränsad än
            vad som är fallet idag när man aktivt måste ta ställning till
            sin kropps vara och inte vara i oförändrad form före begravning
            när det egna dödsfallet för många inte ens är inom det riktigt
            känslomässigt rimliga att förhålla sig till.
          </p>
          <p xml:id="i-JnRLhnNF3zh4TAeYZQfqeq">
            Mycket riktigt visar det sig att andra länder som anammat detta
            koncept med en omvänd ordning vid organdonationsmedgivande, t.ex.
            Spanien, också leder ligan av möjliga transplantationer som också
            kan genomföras och därför har de kortaste köerna till sådana vanligen
            livsavgörande transplantationer för mottagaren. Vad viktigare
            är, är att i dessa länder har det visat sig att just den form
            för normativ förändring av människornas syn på hur ett demokratiskt
            samhälle kan förhålla sig till att det naturliga tillståndet efter
            en olycka med dödlig utgång bör vara att passivt ha tillåtit lämpliga
            organ att kunna komma en nödställd medmänniska till del snarare
            än att underlåtit att meddela detta aktivt under sin livstid av
            ovan förklarade negativa psykologiska skäl för en sådan ordning
            som vi har i Sverige idag. Tidigare motioner i detta ämne har
            avslagits med anledning av att det inom Regeringskansliet redan
            pågår ett arbete med att inhämta kunskaper om och erfarenheter
            av regelverket när det gäller organdonationer samt att Donationsrådet
            redan arbetar med dessa frågor. Vi önskar dock, givet den allvarliga
            tendensen med sjunkande antal organdonatorer i Sverige, med längre
            transplantationsköer i vårt land och en sämre moralisk situation
            för att kunna ingå i ett internationellt utbyte av organ lämpliga
            för transplantation, att regeringen, trots pågående arbete, överväger
            att se över möjligheterna att vända på ordningen för hur normalfallet
            av organdonatorer hanteras under deras livstid.
          </p>
        </div>
        <div type="motSignatures">
          <list>
            <item xml:id="i-LmXYFXweR2JMGZo4tnnb1j">
              Finn Bengtsson (M)
            </item>
            <item xml:id="i-N1XHQwG4m7FYscq1pykew8">
              Abdirizak Waberi (M)
            </item>
            <item xml:id="i-KsQXuq3Hnpb7RC81CVDdke">
              Margareta Cederfelt (M)
            </item>
          </list>
        </div>
      </div>
    </body>
  </text>
</TEI>
