<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-02934">
  <teiHeader>
    <fileDesc>
      <titleStmt>
        <title>Post och it i hela landet</title>
        <author corresp="i-3VxwEBzyEfCdex2ZrmdQru">av Jimmy Ståhl m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2934 av Jimmy Ståhl m.fl. (SD)</title>
          <idno type="rdwebb">H9022934</idno>
          <rs type="number">2934</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H9022934/text</ref>
          <ref type="dokument_url_html">http://data.riksdagen.se/dokument/H9022934</ref>
          <ref type="dokumentstatus_url_xml">http://data.riksdagen.se/dokumentstatus/H9022934</ref>
          <ref type="docx">http://data.riksdagen.se/fil/BC10FDD6-0467-43F6-8ECC-29FCAC8D5E7B</ref>
          <ref type="pdf">http://data.riksdagen.se/fil/52B54A83-4AD1-4B9D-A555-C88CAD3E36F4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3VxwEBzyEfCdex2ZrmdQru</idno>
            <name>Jimmy Ståhl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5QsM75VvzYYRCpVjV6ax78</idno>
            <name>Patrik Jönsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G9Ze2ayHon2kkwVgXWott8</idno>
            <name>Thomas Morell</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AJmnQZAj5vxA1hK3yiJiEm</idno>
            <name>David Perez</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NEWSumXpp3NhRP7CbdiPux" type="signed"/>
        <correspContext corresp="i-NEWSumXpp3NhRP7CbdiPux">
          <note type="signatory" corresp="i-3VxwEBzyEfCdex2ZrmdQru"/>
          <note type="signatory" corresp="i-5QsM75VvzYYRCpVjV6ax78"/>
          <note type="signatory" corresp="i-G9Ze2ayHon2kkwVgXWott8"/>
          <note type="signatory" corresp="i-AJmnQZAj5vxA1hK3yiJiEm"/>
        </correspContext>
        <correspAction xml:id="i-DbSu91aHuWucE9UHgFwuWT" type="submitted">
          <date when="2021-10-04"/>
          <time when="12:44:37"/>
        </correspAction>
        <correspAction xml:id="i-3C4N4b4nZN38iAGa4oZhFy" type="reviewed">
          <date when="2021-10-04"/>
          <time when="15:23:25"/>
        </correspAction>
        <correspAction xml:id="i-V6j7zLxCvDLMuGEfdd5K4A" type="referred">
          <date when="2021-10-14"/>
        </correspAction>
        <correspAction xml:id="i-LSeRFhMpeLAWKFyzaGNvMH" type="assigned">
          <date when="2022-10-10"/>
          <time when="09:39:03"/>
        </correspAction>
        <correspContext corresp="i-LSeRFhMpeLAWKFyzaGNvMH">
          <ref type="assignedTo">Trafikutskottet</ref>
        </correspContext>
        <correspAction xml:id="i-TamD55GteQxWNrHBY4Rp1x" type="behandlas_i"/>
        <correspContext corresp="i-TamD55GteQxWNrHBY4Rp1x">
          <ref type="uppgift">2021/22:FöU10</ref>
          <ref type="ref_dok_id">H901FöU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FöU10</ref>
          <ref type="ref_dok_titel">Cybersäkerhetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-K74HMJZYHYRp28TYvwX5Sz" type="behandlas_i"/>
        <correspContext corresp="i-K74HMJZYHYRp28TYvwX5Sz">
          <ref type="uppgift">2021/22:TU6</ref>
          <ref type="ref_dok_id">H901TU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU6</ref>
          <ref type="ref_dok_titel">Digitaliserings- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6cARqkuMcvbRjemJcwoZw3" type="behandlas_i"/>
        <correspContext corresp="i-6cARqkuMcvbRjemJcwoZw3">
          <ref type="uppgift">2021/22:NU4</ref>
          <ref type="ref_dok_id">H901NU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU4</ref>
          <ref type="ref_dok_titel">2021 års redogörelse för bolag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8Z7vtypEtxsNy8g4WfhwNe" type="behandlas_i"/>
        <correspContext corresp="i-8Z7vtypEtxsNy8g4WfhwNe">
          <ref type="uppgift">2021/22:JuU23</ref>
          <ref type="ref_dok_id">H901JuU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU23</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5qAzcUBeuCzB2uyxUNfGiq" type="behandlas_i"/>
        <correspContext corresp="i-5qAzcUBeuCzB2uyxUNfGiq">
          <ref type="uppgift">2021/22:FiU34</ref>
          <ref type="ref_dok_id">H901FiU34</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FiU34</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YT48HY7jPLESKzrxJeDarT" type="motHeader">
        <div xml:id="i-Y9rLvctySrxcik2BMm7uEt" type="motTitle">
          Motion till riksdagen 2021/22:2934 av Jimmy Ståhl m.fl. (SD)
          Post och it i hela landet
        </div>
      </div>
      <div xml:id="i-Lu56W2X8kuwjYdkq756GPZ" type="motBody">
        <div xml:id="i-SywhLrvFnhu2pBjKuf7qv4" type="motProposal" subtype="förslag">
          <head xml:id="i-W5ktVhMdVLCs5FKRF6YDgs">
            Förslag till riksdagsbeslut
          </head>
          <list xml:id="i-MVj1Fr2rA8MxhXWBdikz1K" style="ol">
            <item xml:id="i-JFZEgh1WhWZidRuq5rA4hz">
              Riksdagen ställer sig bakom det som anförs i motionen om att
              stärka bredbandsutbyggnaden på landsbygden och tillkännager detta
              för regeringen.
            </item>
            <item xml:id="i-HgE4iBjVVYAbmqwm5DhfCt">
              Riksdagen ställer sig bakom det som anförs i motionen om att
              se över straffskalan för dataintrång och tillkännager detta för
              regeringen.
            </item>
            <item xml:id="i-NGT2Yp9J4b73ZcPoa9v1vY">
              Riksdagen ställer sig bakom det som anförs i motionen om att
              bevara samhällsviktig it-infrastruktur och tillkännager detta
              för regeringen.
            </item>
            <item xml:id="i-SPyhDwsBoPBbZ3yEvU9fRq">
              Riksdagen ställer sig bakom det som anförs i motionen om utförsäljning
              av Telia och tillkännager detta för regeringen.
            </item>
            <item xml:id="i-VjrBWFEr5WAJpSQYzq8XnP">
              Riksdagen ställer sig bakom det som anförs i motionen om säker
              upphandling och utbyggnad av viss it-infrastruktur och tillkännager
              detta för regeringen.
            </item>
            <item xml:id="i-WM7GNzWrhE1KPagRsC6nkk">
              Riksdagen ställer sig bakom det som anförs i motionen om säkerhetsrutiner
              för viss it-infrastruktur och tillkännager detta för regeringen.
            </item>
            <item xml:id="i-Y8cQoqRH18dqNQPonfqjH8">
              Riksdagen ställer sig bakom det som anförs i motionen om att
              förbättra service, postutdelning och tillgänglighet i glesbygd
              och tillkännager detta för regeringen.
            </item>
            <item xml:id="i-BWNhkedzUzzQD8WddyHkfj">
              Riksdagen ställer sig bakom det som anförs i motionen om att
              regeringen skyndsamt bör ge Postnord uppdraget att vidta nödvändiga
              effektiviseringsåtgärder och tillkännager detta för regeringen.
            </item>
            <item xml:id="i-Tuv56E9PbWdNbb9A9kFeVa">
              Riksdagen ställer sig bakom det som anförs i motionen om att
              regeringen bör återkomma med förslag som skapar bättre balans
              mellan ekonomiska mål och samhällsuppdrag och tillkännager detta
              för regeringen.
            </item>
            <item xml:id="i-F45m7HjfV1jsvbZKf5KpAh">
              Riksdagen ställer sig bakom det som anförs i motionen om kontroller
              av leverantörer vid upphandling av tjänster för transporter och
              tillkännager detta för regeringen.
            </item>
            <item xml:id="i-3ZPJTJkiW3fHrFs7V32VLH">
              Riksdagen ställer sig bakom det som anförs i motionen om att
              regeringen bör utreda det kommande 5G-nätets behov och möjligheter
              till god täckning i hela landet och tillkännager detta för regeringen.
            </item>
            <item xml:id="i-2hC12un1ypqwWEHWJHFVot">
              Riksdagen ställer sig bakom det som anförs i motionen om att
              aktörer inte ska tillåtas avbryta fast teleförbindelse om det
              inte finns ett fullgott alternativ och tillkännager detta för
              regeringen.
            </item>
            <item xml:id="i-2Rqy3ToGq3oL8Y7QdsmT8p">
              Riksdagen ställer sig bakom det som anförs i motionen om att
              ökad samordning bör ske vid dragningen av fiber och tillkännager
              detta för regeringen.
            </item>
          </list>
        </div>
        <div xml:id="i-VqtoGfJQPy3doWKSTqUGoK" type="motContent">
          <head xml:id="i-NCRgddzjh1vysL83atxeu8" type="h1">
            Motivering
          </head>
          <p xml:id="i-QvuFf4rVRV4SZgBs7F519o">
            Människan har alltid haft ett behov av att kommunicera på distans.
            Ett väl fungerande samhälle förutsätter ändamålsenliga och säkra
            system för fysiska och digitala kommunikationsmöjligheter. Bredband
            på landsbygden är viktigt eftersom befolkningen blir alltmer beroende
            av en snabb och stabil internetuppkoppling för såväl arbete som
            fritid. Inte minst är detta viktigt i tider av kriser och pandemier.
            Viss infrastruktur är särskilt känslig för dataintrång eftersom
            information gällande medborgare, militär, politisk ledning med
            flera kan hamna i orätta händer. Det är därför viktigt med säker
            upphandling inom it-området och ändamålsenliga säkerhetsrutiner
            för Sveriges it‑infrastruktur.
          </p>
          <head xml:id="i-yryY1SDiKZNh61Sw7kfeq" type="h2">
            1 Stärkt bredbandsutbyggnad på landsbygden
          </head>
          <p xml:id="i-Up7CkpV28ZWgUKKcP3SJhi">
            Bredband på landsbygden minskar polariseringen mellan stad och
            landsbygd samt är en grundförutsättning eftersom befolkningen
            blir alltmer beroende av en snabb och stabil internetuppkoppling
            för såväl arbete som fritid. Tillgång till internet är även en
            demokrati­fråga, eftersom medborgare ges möjlighet att ta del
            av information och delta i den digitala samhällsdebatten. Landsbygdskommitténs
            mål i fråga om att 100 procent av befolkningen ska ha tillgång
            till snabbt internet 2025 är positivt. Målet i bredbands­strategin
            innebär att 95 procent av alla hushåll och företag bör ha tillgång
            till bredband om minst 100 Mbit/s redan 2020, ett mål som regeringen
            inte klarat att leverera. Covid-19 har visat att behovet av digital
            tillgänglighet är av största vikt. Bredbandsutbyggna­den på landsbygden
            bör stärkas kraftigt för att nå målet i bredbandsstrategin.
          </p>
          <head xml:id="i-6AaLzQzvGXZWMHRNFvbvrG" type="h2">
            2 Skärpt straffskala vid dataintrång
          </head>
          <p xml:id="i-CoKFxRghN4AMMswSkudXP6">
            De skadliga effekterna vid olika typer av dataintrång kan variera
            stort för den enskilde. En privatperson kan få sin hårddisk förstörd
            på grund av skadliga virusprogram, och följden kan bli förlorade
            fotografier på familjen eller utpressning där offret tvingas betala
            lösen för att återfå tillgång till sin hårddisk. Företag kan råka
            ut för samma problem ifall personer, företag eller stater försöker
            få tag i företagshemligheter eller tillskansa sig makt eller ekonomiska
            fördelar. Illegal informationshantering kan även få diplomatiska
            konsekvenser. Påföljden av ett intrång behöver motsvara de skadliga
            effekterna för den som drabbas. Straffskalan för dataintrång behöver
            skärpas och spannet i straffskalan för dataintrång behöver ses
            över.
          </p>
          <p xml:id="i-Lix2DWMD9gZxmUsbaZyU6y">
            Lagring av information i dagens it-samhälle skiljer sig markant
            från den tidigare fysiska lagringen. Information som sparades
            exempelvis i ett kassaskåp hade vissa fördelar gentemot lagring
            i exempelvis dagens molntjänster. Ingen lagring har klassats som
            absolut säker. Inte heller information som lagras på internet
            kan klassificeras som säker för all framtid. Hur privatpersoner,
            företag eller nationer säkerställer att informa­tion inte läcker
            ut via mänskliga faktorn eller skadliga programvaror är en framtida
            utmaning.
          </p>
          <head xml:id="i-3xe9WvijsnQjVp4wpqNL1o" type="h2">
            3 Bevara och säkra samhällsviktig it-infrastruktur
          </head>
          <p xml:id="i-LQ6aZ1dFeADAUaRj9ZdBDq">
            Alla företag bör konkurrera på lika villkor och ges samma möjligheter
            att investera i exempelvis it-infrastruktur. Möjligheten till
            fri konkurrens behöver dock kunna begränsas gällande nationella
            säkerhetsintressen. Infrastruktur som har nationellt säkerhetsintresse
            bör inte kunna säljas ut. Vid en avyttring av statliga bolag som
            innehar infrastruktur av nationellt intresse ska dessa delar av
            bolaget delas upp och behållas i statlig kontroll. Vi vill tillsätta
            en utredning som har till mål att säkerställa samhällsviktig it-infrastruktur.
          </p>
          <head xml:id="i-FAovgK2eYGAwdYB15oJq5U" type="h2">
            4 Telia
          </head>
          <p xml:id="i-J3phWn2Mqm7q5jrbTzS2Y8">
            Vid en eventuell utförsäljning av Telia Company AB bör bolaget
            i enlighet med vad som precis nämnts delas in i flera delar. De
            delar som innehåller samhällsviktig it‑infrastruktur bör behållas.
          </p>
          <head xml:id="i-95K3ifSAJRL75XQgKmzt6K" type="h2">
            5 Säker upphandling och utbyggnad av it-infrastruktur
          </head>
          <p xml:id="i-XaCq2U16wAmJhHv8NVvJut">
            Sverige har i dagsläget inte laglig möjlighet att stoppa ett
            bolag som handhar mobil­telefonsystem från att delta i utbyggnaden
            av exempelvis 5G-nätet – inte ens med hänsyn till rikets säkerhet.
            En säkerhetsskyddslag finns dock som skyddar försvaret och bland
            annat Regeringskansliet. Med den nya 5G-tekniken kommer den som
            har tillgång till systemen ges utökade möjligheter att ta del
            av teknisk och allmänkänslig informa­tion. Upphandlingsförfaranden
            behöver ses över för att säkerställa att informations­flöden och
            funktioner inte faller i orätta händer. Dessutom bör vissa bolag
            exkluderas från upphandlingar.
          </p>
          <head xml:id="i-4QknbVtqGX9BB9Busb9ewg" type="h2">
            6 Säkerhetsrutiner för viss it-infrastruktur
          </head>
          <p xml:id="i-HhfciN4Vnap6izjheHmH4U">
            Viss infrastruktur är särskilt känslig för dataintrång eftersom
            särskilt känslig information, gällande medborgare, militär, politisk
            ledning med mera, kan hamna i orätta händer. Syftet med ett dataintrång
            kan variera. En enskild datakunnig person kan lyckas penetrera
            eller ”hacka” sig in i olika säkerhetssystem endast för att bevisa
            att det går. I ett annat fall kan en enskild person ingå i ett
            nätverk med koppling till terrorverksamhet, och utgången av dataintrånget
            kan få fatala konsekvenser.
          </p>
          <p xml:id="i-SWP7KX5TZMNeRiwZjt9Ahc">
            Det finns stater vars lagar kan utkräva särskild information
            från sina egna medborg­are och inhemska bolag oavsett bolagens
            globala placering. Vilka krav eller innehåll i informationen som
            kan eller har lämnats ut är dock oklart, men beroende på personers
            befattningar eller bolagens arbetsområde kan konsekvenserna bli
            stora för den enskilde eller företaget. Företag kan, beroende
            på företagets placering, tvingas bryta mot EU-rätt, GDPR eller
            nationella lagar, vilket kan ställa företaget i en mycket svår
            situation. Om dataintrånget är av särskilt känslig karaktär, och
            dessutom beordrats av främmande makt, kan även diplomatiska relationer
            skadas.
          </p>
          <p xml:id="i-CXZrShPX6NMRBKXEffRqvS">
            Alla företag kan drabbas av förluster eller stölder av it-information.
            Det kan ske fysiskt på plats, genom digitala angrepp utifrån eller
            via interna misstag. All kommunika­tion måste klassas som osäker,
            även om en anläggning är digitalt fysiskt åtskild från omvärlden.
            Det uppstår extraordinära problem om nationer utstuderat använder
            sina egna bolag, sin befolkning eller sin auktoritet till att
            illegalt inhämta it‑information utanför sin egen nationsgräns.
            Lösningen ligger i att försvåra otillåtna intrång och skapa hinder
            som är fysiska, digitala och juridiska, men även diplomatiska.
            Viss svensk digital infrastruktur behöver vara säkerhetskrypterad,
            hårdvara och mjukvara bör placeras på rätt ställen och tillgång
            till särskilt känslig information ska ske genom särskild behörighet.
            Säkerhetsrutinerna för viss it-infrastruktur behöver ses över.
          </p>
          <head xml:id="i-WTLLUZt9oj1MiuYWRgSZ6" type="h2">
            7 Postutdelning i glesbygd
          </head>
          <p xml:id="i-RQ4ZvpySHw1bkFa5wCuMLg">
            Postlagen stadgar att en posttjänst ska finnas i hela landet
            och att tjänsten ska möjlig­göra att alla kan ta emot brev och
            andra adresserade försändelser som väger högst 20 kg. Det utgör
            grunden i den samhällsomfattande posttjänsten. Andra krav är god
            kvalitet och rimliga priser för befordrande av försändelser. Det
            finns uppenbarligen en möjlighet att försämra postgången i glesbygd,
            utan att det för den skull strider mot postlagen.
          </p>
          <p xml:id="i-SUeTCakgUGFeDiMwKURFYf">
            Denna möjlighet att begränsa postgången för privatpersoner och
            företag i glesbygd måste stoppas. Brev och paket skall levereras
            i tid oavsett var man bor i Sverige och det är något som människor
            med rätta kan kräva. Regeringen har det yttersta ansvaret för
            att postgången över hela riket ska fungera, men med sjunkande
            lönsamhet och lägre volymer är det dock en utmaning som behöver
            hanteras.
          </p>
          <p xml:id="i-HVD1sNZSdHfgvY3nivqpdM">
            Vi menar att det måste vara möjligt att bo och verka i hela landet.
            Regeringen bör se över möjligheterna att förbättra service, postutdelning
            och tillgänglighet i glesbygd.
          </p>
          <head xml:id="i-K9whCZUuL11D41i9Jkkpd9" type="h2">
            8 Effektivisering
          </head>
          <p xml:id="i-4PZTtx4nS14kziu69b2HCP">
            Det har väl inte undgått någon att postutdelningen fungerat dåligt
            under flera års tid. Postnord måste höja sin förmåga att leverera
            försändelser i tid för att kunder inte ska drabbas av inkassokrav
            eller missa inbokade sjukhusbesök. Boende och företag på landsbygden
            är de största förlorarna när postgången inte fungerar tillfredsställande.
            Postnord har inte klarat av sitt samhällsuppdrag och det behövs
            strukturella förändringar samt effektiviserad verksamhet så att
            post kommer fram i tid. Regeringen bör skynd­samt ge Postnord
            uppdraget att vidta nödvändiga åtgärder.
          </p>
          <head xml:id="i-9qE8rbiiCptrkUzYMcyrri" type="h2">
            9 Samhällsuppdrag
          </head>
          <p xml:id="i-BBpwrcaTQyRPPADApyp8Wz">
            Postnord har fått tuffa finansiella mål, vilket är ett förhållande
            som direkt påverkar personalens situation. Underbemanning, otrygga
            anställningar och ständigt utnyttjande av bemanningsföretag blir
            resultatet. Postverksamheten förändras dessutom i grunden eftersom
            brevförsändelser allt oftare sänds digitalt med minskade intäkter
            som följd. Däremot ökar paketförsändelser på grund av den växande
            e-handeln. Hantering av paketförsändelser blir därmed en alltmer
            betydande del av Postnords verksamhet. I dag kännetecknas paketmarknaden
            av fungerande konkurrens mellan olika aktörer, och det är viktigt
            att denna upprätthålls. Det övergripande målet bör vara en väl
            fungerande postgång i hela landet samt en sund och välbalanserad
            ekonomi. Regeringen bör åter­komma till riksdagen med förslag
            som skapar en bättre balans mellan ekonomiska mål och Postnords
            samhällsuppdrag.
          </p>
          <head xml:id="i-HkNGxrb96tRjsRGfpwXk6D" type="h2">
            10 Transporter
          </head>
          <p xml:id="i-KEBPFNKcipYgNbvwfPs9e3">
            I juni 2019 publicerade tidningen Proffs en artikel om en Postnordtransport
            som rappor­terats för otillåtet cabotage. Trafikpolisen i Skara
            hade stoppat en bulgarisk dragbil med en svenskregistrerad trailer.
            Föraren var från Makedonien och saknade förartillstånd och kunde
            inte bevisa att dragbilen kommit in i landet med en internationell
            transport. Vid ett flertal gånger under det senaste året har transporter
            för Postnord rapporterats för otillåtet cabotage. Trafikpolisen
            har vid flera tillfällen stoppat utländska dragbilar med tillkopplad
            trailer med gods tillhörande Postnord. Transporterna, som kördes
            på uppdrag av Postnord, rapporterades därmed för otillåtet cabotage
            eftersom de inte följt gällande regelverk.
          </p>
          <p xml:id="i-4TmYzw3zmtn6BvnizwUpPY">
            Statsägda bolag ska ovillkorligen ha bättre kontroller av leverantörer
            vid upphand­ling av tjänster än i dag och följa gällande regelverk.
            Postnords ständiga figurerande i samband med otillåtet cabotage
            har även varit föremål för flera interpellationsdebatter i riksdagen.
          </p>
          <head xml:id="i-LR9KXJZZKq4ddCqJhdSbXY" type="h2">
            11 5G-nätet
          </head>
          <p xml:id="i-D4MxCRYCS5rxJ9jgw3AUvj">
            Att ha en hög ambition när det gäller digital infrastruktur är
            viktigt, och när samhället och tjänster kräver mer och mer digitalisering
            är det av högsta vikt att Sverige ligger i framkant. Vi ställer
            oss positiva till utbyggnaden av 5G-nätet och vill säkerställa
            att det kommande 5G-nätet vid behov har god täckning i hela landet.
            Utbyggnaden kommer dock troligtvis att ske gradvis och i prioriterade
            områden för att säkerställa både funktion och säkerhet. Regeringen
            bör öka takten med fiberutbyggnaden, speciellt när 5G byggs ut
            och glesbygden riskerar att hamna på efterkälken. Regeringen bör
            utreda det kommande 5G-nätets behov och möjligheter till god täckning
            i hela landet.
          </p>
          <head xml:id="i-EcXfYHNsgY8VA6Kt4sbgjE" type="h2">
            12 Fasta telefonnätet
          </head>
          <p xml:id="i-5Fx3tjnaBrtjdYcrjZ1Cv7">
            Det pågår en avveckling av det fasta telefonnätet i syfte att
            ersätta det med fiber eller mobil teknik. Detta innebär att Telia
            i vissa områden ersätter fast telefoni med lösningar via mobilnätet
            och att bredband via telefonjacket (ADSL) ersätts med fiber eller
            mobilt bredband. För många abonnenter innebär den här förändringen
            att kostnaderna ökar markant. Att ”klippa” det fasta kopparnätet
            leder alltför ofta till överbelastningar i det befintliga nätet,
            vilket även drabbar de mobila systemen. Frustrationen blir stor
            hos konsumenterna som har betalat för en väl fungerande internetuppkoppling,
            och de ansvariga gör ingenting för att lösa frågan om ett stabilt
            bredband för hela befolkningen. För att förhindra att människor
            lämnas utan möjlighet till en fungerande kommunikation ska den
            aktör som i dag distribuerar telefoni- och bredbandstjänster inte
            tillåtas avbryta den befintliga tjänsten om det inte finns ett
            fullgott alternativ till en rimlig kostnad på plats.
          </p>
          <head xml:id="i-6N2kV8cxfNDoEnNHzrYwKc" type="h2">
            13 Utbyggnad av bredband
          </head>
          <p xml:id="i-E3dX54Xp5LEm2snju54Y3t">
            För att påskynda och underlätta utbyggnaden av bredband bör större
            samordning ske vid installation av fiber. Detta kan ske vid exempelvis
            åtgärder i mark genom kablar eller tomma rör. Dessutom kan kulvertar
            och kabelrännor utmed väg- och järnvägsnätet med fördel utnyttjas
            om kapacitetsutrymme finns. Vid underhåll och nybyggnation av
            väg och järnväg bör det läggas tomma rör som kan nyttjas vid fiberutbyggnad.
            De bolag som lägger tomma rör i marken bör också få kompensation.
            Detta för att underlätta framtida utbyggnad av kabeldragning.
          </p>
        </div>
        <div xml:id="i-CGAMXdx68BC4im5mkY1xCr" type="signatureBlock">
          <list xml:id="i-NMkqUjgMoHfmbwrfygwLk1">
            <item xml:id="i-UDzsKSDqDsY4nkCbfGYmhp" type="signature">
              Jimmy Ståhl (SD)
            </item>
            <item xml:id="i-6JB9GjAja6QTNUHhW3Xdfy" type="signature">
              Patrik Jönsson (SD)
            </item>
            <item xml:id="i-PeChwtpMGWwRYkV2bjEaSs" type="signature">
              Thomas Morell (SD)
            </item>
            <item xml:id="i-5jBqhqdcQkhJEVNY77ZiKm" type="signature">
              David Perez (SD)
            </item>
          </list>
        </div>
      </div>
    </body>
  </text>
</TEI>
