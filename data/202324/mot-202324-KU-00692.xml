<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KU-00692">
  <teiHeader>
    <fileDesc>
      <titleStmt>
        <title>Reformering av penningsystemet</title>
        <author corresp="i-48Dg2ScegN8mpc2UJq5sE2">av Rebecka Le Moine (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:692 av Rebecka Le Moine (MP)</title>
          <idno type="rdwebb">HB02692</idno>
          <rs type="number">692</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HB02692/text</ref>
          <ref type="dokument_url_html">https://data.riksdagen.se/dokument/HB02692</ref>
          <ref type="dokumentstatus_url_xml">https://data.riksdagen.se/dokumentstatus/HB02692</ref>
          <ref type="pdf">https://data.riksdagen.se/fil/0FF3995F-941B-44D2-AC52-F57C78EB7237</ref>
          <ref type="docx">https://data.riksdagen.se/fil/B737375B-6DBA-4294-B035-1E359D32540F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-3SLTxsuBEAexG3SNQ5e5nk" type="signed"/>
        <correspContext corresp="i-3SLTxsuBEAexG3SNQ5e5nk">
          <note type="signatory" corresp="i-48Dg2ScegN8mpc2UJq5sE2"/>
        </correspContext>
        <correspAction xml:id="i-6K2WFinNgrwGd7a9EKSUtM" type="submitted">
          <date when="2023-10-02"/>
          <time when="16:17:36"/>
        </correspAction>
        <correspAction xml:id="i-Mjg8Einwva5HLBVhcgVz3L" type="reviewed">
          <date when="2023-10-02"/>
          <time when="16:52:55"/>
        </correspAction>
        <correspAction xml:id="i-PRtiMihJq5yiSuStRcNdmr" type="referred">
          <date when="2023-10-17"/>
        </correspAction>
        <correspAction xml:id="i-SXiTc2d5nX6uGLAuHuDeZ" type="assigned">
          <date when="2024-03-21"/>
          <time when="16:03:06"/>
        </correspAction>
        <correspContext corresp="i-SXiTc2d5nX6uGLAuHuDeZ">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-Meep4tkZsqZu4Y3vBwHLfa" type="behandlas_i"/>
        <correspContext corresp="i-Meep4tkZsqZu4Y3vBwHLfa">
          <ref type="uppgift">2023/24:FiU22</ref>
          <ref type="ref_dok_id">HB01FiU22</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:692 av Rebecka Le Moine (MP) Reformering
          av penningsystemet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-K5QBrT8shDzHWng3XMpgta">
            Förslag till riksdagsbeslut
          </head>
          <list>
            <item xml:id="i-AbtYUSF7k6xThdSwhyQEfn" sortKey="Yrkande 1">
              Riksdagen ställer sig bakom det som anförs i motionen om att
              ge regeringen uppdraget att ta fram lämpliga åtgärder för att
              9 kap. 14 § regeringsformen ska gälla fullt ut för alla svenska
              pengar som skapas och inte bara sedlar och mynt, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head xml:id="i-9WA5mzUMQBGb6A8XsQo6VL" type="h1">
            Motivering
          </head>
          <p xml:id="i-7akDcBHEd21Pz2v8fsLnKt">
            Många har lärt sig att banker bara kan låna ut pengar som de
            först lånat in. Men det stämmer inte. Bankerna skapar själva de
            pengar de lånar ut, i och med att någon skuldsätter sig. Bankernas
            egenskapade pengar är idag 99 procent av penningmängden, det vill
            säga alla digitala pengar. Bara 1 procent är sedlar och mynt utgivna
            av Riksbanken.
          </p>
          <p xml:id="i-XWTvRi8KKH7RcpXWx6eFGp">
            När regeringsformens 9 kap. 14 § beslutade 1897 att endast Riksbanken
            har rätt att ge ut sedlar och mynt, hade kravet att privatbankerna
            skulle fråntas rätten att ge ut sedlar upprepats länge. Att ge
            ut sedlar var lönsamt. Man ansåg att den vinst som privat­bankerna
            gjorde på sina sedlar, det så kallade seignoraget, borde tillfalla
            staten istället. På den tiden utgjorde mynt och sedlar alla pengar.
          </p>
          <p xml:id="i-4Pz2c3MChgda72wHkLxBTT">
            Riksbankens primära mål är att upprätthålla ett stabilt penningvärde,
            vilket tolkats som ett inflationsmål om 2 %. Riksbankens sekundära
            mål är att bidra till att det finansiella systemet är säkert och
            effektivt. Riksbankens nuvarande huvudsakliga verktyg för att
            nå inflationsmålet är styrräntan. Styrräntan fungerar dock, som
            Riksbanken själva konstaterar, inte effektivt för att påverka
            inflationen. Styrräntan medför snarare allvarliga bieffekter.
            Här är tre exempel:
          </p>
          <p xml:id="i-96RzbfyLwZdB1TiKtBgjWi">
            Mellan 1999 och 2021 har Riksbanken försökt att använda räntesänkningar
            för att få upp inflationen. Men trots att man gick så långt som
            minusränta var inflationen under perioden i genomsnitt bara 1,2
            %. Räntesänkningarna hade dock tydliga effekter på andra delar
            av ekonomin. Penningmängden expanderade i genomsnitt 8 % årligen,
            och de nya pengarna gick i huvudsak till köp av fastigheter och
            andra finansiella tillgångar, vilket trissade upp priset på dessa.
            Det ledde till ökade kapitalinkomster, vilket är den viktigaste
            faktorn bakom ökad ekonomisk ojämlikhet.
          </p>
          <p xml:id="i-UHyZDK4BWMuHeyPVHewHu5">
            Under coronapandemin blev utvecklingen extrem. År 2020 expanderade
            affärs­bankerna penningmängden med 19,3 procent (635 miljarder
            kronor), och samtidigt krympte ekonomin med 3 % och inflationen
            blev bara 0,5 %. Hur kunde så mycket nya pengar skapas utan knappt
            någon inflation? En förklaring är att de nya pengarna gick in
            på börsen och bostadsmarknaden där de ökade OMXSPI med 13 % och
            bostadspriserna med 10 %. Under 2020 blev kapitalinkomsterna 342
            miljarder, varav 65 % gick till den rikaste procenten. Privata
            bankers skapande av pengar år 2020 ledde alltså till 210 000 kronor
            i månaden i arbetsfria inkomster till den rikaste procenten i
            en situation när ekonomin i övrigt krympte.
          </p>
          <p xml:id="i-QrfPjZELpViRSDLLBJUa3E">
            Efter coronapandemin har inflationen under hösten 2022 närmat
            sig 10 %. Det tvingar Riksbanken att höja räntan, vilket har allvarliga
            biverkningar. Hög ränta pressar hushåll med redan små marginaler
            ännu hårdare. Finanskrisen på 90-talet och finans­krisen 2008
            menar vissa ekonomer utlöstes av att centralbankernas räntehöjningar
            spräckte bubblan. Det finns risk för en liknande utveckling i
            Sverige och världen just nu, även om det aldrig går att förutse
            exakt när bubblan spräcks.
          </p>
          <p xml:id="i-TVzXb1EL5dsMhHzmfa6Rcj">
            Dessa tre exempel, centralbankens agerande före, under och efter
            pandemin, visar hur svårt det är för Riksbanken att nå sitt lagstadgade
            mål om ett stabilt penningvärde i ett system där det är affärsbankerna
            som skapar i stort sett alla pengar. Riksbankens försök att påverka
            med styrräntan leder till allvarliga biverkningar i form av ökade
            ekonomiska klyftor och finanskriser. Bankerna fortsätter att öka
            penningmängden genom att skapa och låna ut pengar så länge de
            kan hitta kreditvärdiga kunder som är villiga att låna, vilket
            kan ske utan tanke på vad som är bäst för samhället i sin helhet.
            I dåliga tider är det inte många som vill låna, och bankerna är
            också mer tveksamma till att låna ut, eftersom riskerna då är
            större. Bankerna gasar alltså på i goda tider och bromsar i dåliga
            tider, vilket skapar instabilitet och förstärker konjunktursvängningar
            med finanskriser som följd.
          </p>
          <p xml:id="i-EZSi44AMDDQsB344QssfXK">
            Att låta privata banker driva central infrastruktur som pengar
            innebär också säkerhetsrisker för betalsystemet. För att samhället
            ska fungera måste vi idag kunna betala varandra med elektroniska
            pengar. Men affärsbankspengar består av ett privat företags skuld
            till kunden; om banken får ekonomiska problem faller förtroendet
            för bankens förmåga att återbetala sina skulder, vilket innebär
            en risk för att samtliga elektroniska pengar blir värdelösa. Det
            kan inte samhället acceptera, vilket innebär att banker i nuläget
            måste räddas vid ekonomiska kriser. Det leder till en situation
            av moral hazard – bankerna kan ta stora risker och tjäna mycket
            i bra tider. Om något går snett räknar de med att skattebetalarna
            rycker in och räddar dem. Riksbankens förslag till e‑krona skulle
            kunna innebär att Sverige får en säker digital betalningsinfrastruktur
            som kan användas, vilket innebär att det inte längre blir lika
            viktigt att rädda banker vid kriser.
          </p>
          <p xml:id="i-JuJsNxWTK1wgFCB2zewNoB">
            Det räcker inte med en ökad tillsyn och kontroll av bankerna,
            fler regler och högre skatter och avgifter på finanssektorn för
            att förebygga finanskriser. Central infrastruktur som pengar ska
            inte drivas av privata företag med vinstintresse. Och penningmängdens
            volym ska inte vara beroende av en ökad skuldsättning och räntebetalning.
            Penning­systemet behöver reformeras så att Riksbanken 1) driver
            den centrala och statligt uppbackade betalningsinfrastrukturen,
            exempelvis genom e-kronan, och 2) skapar samtliga nya pengar så
            att penningmängden kan expanderas och inflationsmålet kan nås
            utan att den privata skuldsättningen ökar. Detta är inte möjligt
            när privatbankerna skapar merparten av pengarna.
          </p>
          <p xml:id="i-3CXe9jAHYCrQG9CKo8urGc">
            Därför borde alla officiella pengar i Sverige ges ut av Riksbanken.
            Det finns olika tillvägagångssätt för att återge staten ensamrätt
            på att skapa pengarna. Riksbanken kan introducera e-kronor, en
            modern krona i elektronisk form som kompletterar kontanter i fysisk
            form (se Betalningsutredningen). Därefter kan olika åtgärder vidtas
            för att mängden e-kronor successivt ska öka och mängden affärsbankspengar
            successivt minska i omlopp. Om de privata bankerna behöver mera
            pengar än de kan låna in från sina kunder, kan Riksbanken injicera
            nya pengar i ekonomin.
          </p>
          <p xml:id="i-7HYp7uvhnRZbNuD9JbXJDq">
            När Riksbanken finner att det behöver skapas nya pengar för att
            hålla inflationen stabil, kan de föras ut i samhällets ekonomi
            på tre olika sätt. Fördelningen mellan dessa tre kanaler beror
            på hur snabbt de nyskapade pengarna behöver komma in i ekonomin
            och vilka effekter på inflationen som är önskvärda:
          </p>
          <p xml:id="i-9jdDRmzTGz3fbm15HF5E2V">
            En första möjlig kanal, som är effektiv för att nå inflationsmålet
            snabbt på kort sikt, är att Riksbanken delar ut pengar direkt
            till medborgarnas e-kronkonton eller drar tillbaka pengar därifrån
            vid behov, genom exempelvis en procentuell avgift. Det skulle
            ha en mycket mer direkt påverkan på inflationen än styrräntan
            som går omvägen via privatbankerna.
          </p>
          <p xml:id="i-Wue6c4AigQoso23yyQ7PA4">
            En andra möjlig kanal för mer långsiktig påverkan på inflationen
            är att pengarna går till statskassan och kan dras tillbaka därifrån
            vid behov. Pengar till statskassan brukar kallas för ”Finanspolitik
            finansierad av centralbanken”. Det är oklart om det är lagligt
            idag i och med EU:s förbud mot monetär finansiering. Stefan Ingves
            resonemang tyder dock på att det inte behöver klassificeras som
            monetär finansiering, han skriver: ”Under vissa förutsättningar
            kan statsobligationsköp vara monetär finansiering, men under andra
            är de inte det.” Det viktiga för att någonting inte ska klassas
            som monetär finansiering är att: ”Riksbanken – som en oberoende
            centralbank – säger att köpen sker i penningpolitiskt syfte. Monetär
            finansiering handlar alltså inte om köpen i sig.” Ingves fortsätter:
            ”Riksbanken är en oberoende centralbank som fattar självständiga
            beslut om statsobligationsköp med syftet att uppfylla inflationsmålet.
            Riksbanken ska alltså agera oberoende och köpen får enbart bygga
            på Riksbankens egen bedömning. Innehavet får med andra ord inte
            medföra att staten och Riksbanken hamnar i ett beroendeförhållande.
            Köpen innebär alltså ingen monetär finansiering och leder inte
            till skenande inflation i och med att Riksbanken säger att köpen
            görs i penningpolitiskt syfte.” Det innebär att Riksbanken även
            borde kunna fylla på statskassan i rent penningpolitiskt syfte,
            om så krävs för att nå inflationsmålet på längre sikt.
          </p>
          <p xml:id="i-SJbRQDbFfYQirHZXCdNCXz">
            En tredje möjlig kanal är lån till banker. I händelse av att
            ovanstående verktyg 1 och 2 inte räcker är det klokt att åtminstone
            under en övergångsfas låta Riksbanken bevilja lån direkt till
            banker. Att låta Riksbanken göra detta innebär dock en problematisk
            subvention till banksektorn. Vill staten bevilja lån till privata
            företag är det principiellt sett bättre att en statlig och politiskt
            styrd investeringsbank upprättas som beviljar lån till de privata
            företag som staten vill stödja.
          </p>
          <p xml:id="i-ANmycAz5MGxDrL6sA33yde">
            I och med att e-kronan införs och Riksbanken ges nya penningpolitiska
            verktyg så blir det möjligt för Riksbanken att nå båda sina lagstadgade
            mål betydligt mer effektivt än idag, utan risk för allvarliga
            bieffekter som finanskriser och ökade ekonomiska klyftor.
          </p>
        </div>
        <div type="motSignatures">
          <list>
            <item xml:id="i-8uTGjYGMFQUYFepTE1wukv" who="i-48Dg2ScegN8mpc2UJq5sE2">
              Rebecka Le Moine (MP)
            </item>
          </list>
        </div>
      </div>
    </body>
  </text>
</TEI>
