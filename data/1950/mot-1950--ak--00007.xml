<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__7/mot_1950__ak__7-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 7. 1
          </p>
          <p>
            Nr 7.
          </p>
          <p>
            Av herr Senander m. fl., om införande av fem dagars arbetsvecka.
          </p>
          <p>
            Arbetsdagens och arbetsveckans längd har sedan många år tillbaka
            inte undergått någon allmän förkortning för arbetarna i Sverige.
            Detta måste anses anmärkningsvärt med hänsyn till att många industriländer
            redan före kriget genomförde 40-timmarsvecka och till den serie
            av vägande skäl som tala för en förkortning av arbetstiden. Arbetsintensiteten
            har stegrats oavbrutet. Företagen pressa arbetskraf- ten till
            det yttersta. Praktiskt taget varje arbetare med mångårig erfaren-
            het kan intyga, att det inte minst under de senaste åren ägt rum
            en påtaglig intensifiering av arbetstakten. Rationaliseringen
            har tvingat arbetarna att öka sina ackord för att kunna hålla
            förtjänstnivån. Inom allt flera företag använda sig arbetsköparna
            av tidsstudier för att pressa ut så mycket som möjligt av arbetarna
            till så låg betalning som möjligt. Därtill kommer att stegrade
            levnadskostnader driva arbetarna till ökad arbetsintensitet för
            att kompensera sig för dyrtiden. Den ökade arbetsintensiteten
            med dess förslitning av de arbetande män- niskorna talar för arbetstidsförkortning.
            Kommerskollegium har nyligen framlagt en preliminär beräkning
            av den industriella produktionsvolymen under år 1948. De utförda
            beräkningarna kunna för den senaste tioårsperioden sammanfattas
            i följande indexserie.
          </p>
          <p>
            Industriproduktionens volym (1935 = 100).
          </p>
          <p>
            1088 sömmen 123 19390 oonosssseesesersrersnrssnrsnnn ennen rn
            134 19040 oosseneresrannn ss ä NTE INN 123 TOA summan 120 1942
            ooosssssssrerssrsneesnerorersornnrssnr ent 127 1048) oomecrseensensTTISSDNNESNINNENN
            133 [OAL ooomvrmsemmynsmnemnasnvnknvmens 140 [0Å5: smenesmeenansusussmunsmnnnsne
            SENSE 138 TOD: musens te 167 [ÖT amen 172 (1048) spronsvenssonnssmnsnnsns
            REN 182)
          </p>
          <p>
            I jämförelse med sista förkrigsåret 1938 hade alltså den svenska
            industri- produktionens volym år 1948 ökat med 48 procent. Under
            de första krigs-
          </p>
          <p>
            Bihang till riksdagens protokoll 1950. 4 saml. Nr 7-—14.
          </p>
          <pb facs="riksdagen-motions-pdf/data/1950/mot_1950__ak__7/mot_1950__ak__7-002.pdf"/>
          <p>
            2 Motioner i Andra kammaren, nr 7.
          </p>
          <p>
            åren gick produktionen inom den svenska industrien något tillbaka.
            Steg- ringen från 1941 till 1948 är därför ännu starkare eller
            52 procent. Under år 1949 har industriproduktionen av allt att
            döma fortsatt att öka. Av största intresse är utvecklingen av
            arbetsproduktiviteten såsom den mätes i produktionsresultatet
            per arbetstimme. Enligt av konjunkturinsti- tutet för något år
            sedan publicerade uppgifter skulle produktionsresultatet per arbetstimme
            inom industrien år 1947 ligga 10 procent högre än 1939. Denna
            siffra måste emellertid ses mot bakgrunden av att arbetsproduktivi-
            teten av flera orsaker nedgick under krigsåren. Från 1945 till
            1946 steg arbetsproduktiviteten inom industrien med 6 procent
            och från 1946 till 1947 med 3—4 procent. Även under 1948 uppgick
            produktivitetsökningen till 3—4 procent, i den mån det nu är möjligt
            att beräkna den på grundval av kommerskollegiets siffror. Industriproduktio-
            nen ökade nämligen med 6 procent och antalet arbetade timmar med
            2—3 procent. För 1949 finnas ännu inga säkra uppgifter. Enligt
            en bedömning av stats- sekreteraren Rickard Sterner i Morgon-Tidningen
            (21 december 1949) »finns skäl att anta, att utvecklingen fortsätter
            i ungefär samma takt — detta så mycket mer som t. ex. överrörligheten
            fortsätter att sakta minska». Även under 1949 skulle man alltså
            kunna räkna med en produktivitetsstegring av 3—4 procent. Enligt
            de officiella uppgifterna ligger alltså nu arbetsproduktiviteten
            inom industrien närmare 20 procent högre än före kriget. Denna
            procentsiffra överskattar säkerligen inte de ökade insatser som
            industriarbetarna nu göra i produktionsprocessen. En kraftig intensifiering
            av arbetsprocessen har ägt rum, som innebär att arbetarna tvingas
            ge ut mera av muskler och nerver än tidigare. Den ökade produktionen
            och arbetsproduktiviteten är ett vägande skäl för att arbetarna
            bland annat genom arbetstidsförkortning skola erhålla mera i utbyte
            mot sin arbetsinsats. Ett ytterligare skäl för en förkortning
            av arbetstiden utgör det faktum, att arbetarna i dag i många fall
            ha betydligt mindre tid över för vila, kul- turell verksamhet,
            utbildning och förströelse än vad fallet var för ett tiotal år
            sedan. Detta sammanhänger med att resan till och från arbetsplatserna
            numera för en stor del av arbetarna kräver synnerligen lång tid.
            I en stad som Stockholm ha bostadsbristen och de bristfälliga
            kommunikationerna lett därhän, att en restid på två timmar per
            dag inte är något ovanligt. Men också på mindre orter byggas inte
            längre bostäderna i omedelbar närhet av industrierna, vilket innebär
            att arbetaren måste lämna sitt hem tidigare och återvänder senare
            än vad tidigare var fallet. För de större städernas vidkommande
            kan utan vidare sägas, att resorna till och från arbetsplatsen
            slita minst lika mycket på människorna som en motsvarande förlängning
            av arbetstiden skulle göra.
          </p>
          <pb facs="riksdagen-motions-pdf/data/1950/mot_1950__ak__7/mot_1950__ak__7-003.pdf"/>
          <p>
            Motioner i Andra kammaren, nr 7. 3
          </p>
          <p>
            Vi anse sålunda, att en förkortning av arbetstiden inte endast
            är möjlig att genomföra, utan också är direkt erforderlig. Vid
            ett val mellan en förkortning av arbetsdagen och en förkortning
            av arbetsveckan förefaller oss det sistnämnda vara att föredraga.
            Opinionen bland fackföreningsfolket talar också för detta alternativ.
            Redan nu har ett litet steg tagits i riktning mot 40-timmarsveckan.
            Även den pågående utredningen om arbetstiden har ju att befatta
            sig med samma problem. Att nu genomföra en mera ingående utredning
            av problemet synes överflödigt. De invändningar, som kunna resas,
            äro desamma som rests mot 8-timmarsdagen, invändningar som desavuerats
            av erfarenheterna själva. Att behovet av en förkortad arbetsvecka
            föreligger, är fullt klart, liksom att den ökade produktiviteten
            per arbetare skapar förutsättningar därför. Det handlar sålunda
            icke om ett produktionstekniskt invecklat problem utan om ett
            politiskt ståndpunktstagande. Självfallet måste en sådan förkortning
            av arbetstiden kombineras med en lönekompensation. Ett skyndsamt
            genomförande av femdagarsveckan skulle slutligen under- lätta
            sysselsättningsproblemet i den &gt;överproduktionskris», som nu uppen-
            barligen är på väg. Vi anse sålunda, att frågan är mogen för ett
            avgörande, ju förr desto bättre.
          </p>
          <p>
            Med hänsyn till vad som anförts hemställes, att riksdagen i skrivelse
            till Kungl. Maj:t hemställer om skyndsamt förslag till sådan lagändring,
            som innebär, att
          </p>
          <p>
            lördagen blir fridag och att alltså arbetsveckan skall bestå
            av fem dagar.
          </p>
          <p>
            Stockholm i januari 1950.
          </p>
          <p>
            K. Senander. G. Dahlgren. H. Hagberg.
          </p>
        </div>
      </div>
    </body>
  </text>
</TEI>
