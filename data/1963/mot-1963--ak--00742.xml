<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__742/mot_1963__ak__742-001.pdf"/>
      <div type="motHeader" xml:id="i-R42zJfMEKkUFnF8zCyvt3i">
        <div type="motTitle" xml:id="i-92Ui1FkBcTK66QP8xXbW19"/>
        <div type="motSubmissionInfo" xml:id="i-LnRAP4xGyu67TiiU2JXDPf"/>
      </div>
      <div type="motBody" xml:id="i-WSgxtEpjkyHPkUr8FhjnvU">
        <div xml:id="i-MVUgvDUmwa72FLepgA1gK9">
          <p xml:id="i-Rpkj4p95tdaUVP77hesUmu">
            Motioner i Andra kammaren, nr 741—742 år 1963 3 Nr 741
          </p>
          <p xml:id="i-MhpfK9kJW3KvRMRLRbBAAw">
            Av herr Persson i Heden, i anledning av Kungl. Maj:ts proposition
            nr 59, med förslag till förordning om trafikomläggnings- skatt.
          </p>
          <p xml:id="i-JfeoY2pyDmPdg7wLW1grkX">
            Med hänvisning till motiveringen i motionen nr II: 740 i andra
            kammaren hemställes, att riksdagen måtte avslå propositionen nr
            59. Stockholm den 15 mars 1963 Arne Persson i Heden
          </p>
          <p xml:id="i-Raoi1hWx3nPUayPKCEDbhW">
            Nr 742
          </p>
          <p xml:id="i-T6G5SZHdEBZZqhCL4aYjQX">
            Av herr Hagberg m. fl., i anledning av Kungl. Maj:ts proposition
            nr 58, angående övergång till högertrafik.
          </p>
          <p xml:id="i-X8Zi63MBKBtiiMfzaPAjt3">
            I Kungl. Maj:ts proposition nr 58 1963 föreslås att riksdagen
            nu fattar principbeslut om övergång till högertrafik i Sverige
            och bemyndigar rege- ringen att närmare bestämma tidpunkten för
            övergången, varvid dock förut- sättes att denna inte sker förrän
            tidigast om fyra år. Regeringen anför en rad skäl för detta förslag,
            i huvudsak samma skäl som anfördes 1955 av anhängare till högertrafiken.
            Det skäl som regeringen och även vi tillmä- ter den största vikten
            är den oavbrutet ökade trafiken av motorfordon från högertrafikländer
            i Sverige och svenska motorfordons uppträdande i höger- trafikländers
            trafik. Detta ökar bevisligen risken för farliga olycksfall i
            trafiken både inom vårt eget land och i andra länder där svenska
            motor- fordon uppträder. Reformen skall enligt propositionen finansieras
            genom en särskild fyra- årig extraskatt på motorfordon, som sammanlagt
            skall inbringa fyrahundra miljoner kronor, det belopp som reformen
            beräknas kosta. Om man utgår från att den ökade trafiken förr
            eller senare ställer oss inför tvånget att anpassa våra egna körregler
            till det övriga Europas, är det ofrånkomligt att varje uppskov
            med reformen fördyrar densamma. Det förklarar också varför regeringen
            vill forcera fram ett avgörande. Detta avgörande förutsätter dock
            en grov kränkning av den officiellt registrerade folkviljan och
            demokratiens spelregler. Man kommer nämligen inte ifrån att 82,9
            procent av alla deltagande i folkomröstning i frågan så sent som
            1955 uttalade sig för fortsatt vänstertrafik. Endast cirka fem-
          </p>
          <pb facs="riksdagen-motions-pdf/data/1963/mot_1963__ak__742/mot_1963__ak__742-002.pdf"/>
          <p xml:id="i-5QfG18g9FymknrTWEk2nhM">
            4 Motioner i Andra kammaren, nr 742 år 1963
          </p>
          <p xml:id="i-5zjt3CiDzzL3DyaawPFZMx">
            ton procent av dem som deltog i omröstningen uttalade sig för
            högertrafik. även om denna folkomröstning var rådgivande utgick
            alla, både anhängare och motståndare till högertrafiken, från
            att folket hade sagt sitt ord, det uteslöt varje tvivel om opinionens
            inriktning, det måste respekteras. Ingen föreställde sig åren
            därefter att riksdagen skulle kunna fatta ett beslut om högertrafik
            utan att först tillfråga väljarna. Mindre än åtta år senare anser
            sig regeringen nu kunna genomtrumfa ett riksdagsbeslut om högertrafik
            utan att först inhämta folkmeningen. De borgerliga partiledarna
            jämte regeringschefen har med förbigående av par- lamentariska
            regler för beslut inte bara enats om att högertrafiken skall införas
            utan också om att folkomröstningens klara beslut 1955 skall brytas.
            Formellt sett sätter sig alltså fyra personer över två miljoner
            medborgares vilja och riksdagens liksom regeringens tidigare klart
            ådagalagda vilja att respektera folkets beslut. Metoden bär överrumplingens
            alla drag. Detta är motsatsen till demokrati. Det kan sägas alt
            regeringen står bakom statsministern och att en majori- tet i
            de fyra riksdagsgrupperna vid slutna sammanträden godkänt sina
            par- tichefers åtgärd. Men även om så är fallet, även om 200 eller
            fler av riksda- gens 383 ledamöter godkänt överrumplingslinjen
            — att det finns motstån- dare i riksdagen till ett beslut om högertrafik
            är inte någon hemlighet — kommer man ju inte ifrån att 83 procent
            av deltagarna i en folkomröst- ning bestämt att det skall vara
            vänstertrafik. Formellt sett är riksdagen lika bunden i dag som
            1955 och åren därefter. Den egendomliga nya överenskommelsen liksom
            det nu framlagda rege- ringsförslaget har även försvarats med
            påståendet att en opinionsförskjut- ning ägt rum, Därom vet man
            emellertid ingenting, eftersom folket inte till- frågats. Det
            hela är antaganden, okontrollerade gissningar. Vi tror för vår
            del att en viss opinionsförskjutning ägt rum, vi hoppas det också,
            men vi har inga bevis därför. Utförda sonderingar tyder i stället
            på att motstån- det hos folket mot högertrafiken fortfarande är
            mycket starkt. Det finns bara en demokratisk väg att gå, nämligen
            upplysningens, över- tygelsens, propagandans väg. Den väg herrar
            Erlander, Ohlin, Heckscher och Hedlund rekommenderar är det brutala
            diktatets väg, överrumplingens väg. I en skrivelse till statsministern
            den 12 december föregående år, innan de fyra herrarna hunnit besluta
            att genomföra högertrafiken mot det över- väldigande folkflertalets
            uttalade vilja, riktade den kommunistiska riks- dagsgruppen uppmärksamheten
            på det ur parlamentarisk och demokratisk synpunkt orimliga tillvägagångssätt
            som planerades. Det hävdades samti- digt, att även om ett principbeslut
            om högertrafik fattades under vårriks- dagen 1963, måste frågan
            underställas väljarna i samband med 1964 års
          </p>
          <pb facs="riksdagen-motions-pdf/data/1963/mot_1963__ak__742/mot_1963__ak__742-003.pdf"/>
          <p xml:id="i-JcSN5iF3PJNDAdXNe9fUxJ">
            Motioner i Andra kammaren, nr 742 år 1963 5
          </p>
          <p xml:id="i-Njj3iU484oqhwyj1np1K6N">
            riksdagsmannaval och att, om flertalet ställde sig bakom högertrafikkravet,
            höstriksdagen 1964 kunde fatta definitivt beslut. Samtidigt protesterades
            mot planerna att övervältra de väntade kostnaderna på motortrafiken
            då 687 miljoner kr. i automobilskattemedel var disponibla i budgetutjämnings-
            fonden, varjämte 400 miljoner kr. i icke utnyttjade anslagsreservationer
            eller tillsammans en miljard åttiosjutusen kronor fanns i reserv.
            Enligt uppgifter förbereder författningsutredningen ett förslag
            till sam- tidiga folkomröstningar och val till riksdagen. Några
            tekniska svårigheter för att genomföra en folkomröstning i samband
            med nästa års riksdagsval föreligger naturligtvis inte. Men även
            om man inte vill ge folket samma möjlighet som 1955 och senare
            att uttala sig i trafikfrågan kan de olika partierna i samband
            med riksdagsvalet inhämta folkets mening genom att före valet
            inför väljarna klarlägga sina åsikter och avsikter i frågan. Det
            är alltså fullt möjligt att iaktta demokratiska spelregler innan
            ett definitivt avgörande i frågan sker. Om ett preliminärt principbeslut
            fattas i frågan och begärda medel för en omfattande trafikupplysning
            ställes till förfogande, behöver inte en folkomröstning hösten
            1964 kräva en föränd- ring av regeringens förordade tidtabell.
            Naturligtvis under förutsättning att en majoritet för högertrafiken
            uppnås. Men själva den demokratiska prin- cipen är så viktig att
            den måste väga mer än ett halvårs försening skulle innebära. Vi
            menar alltså att om ett preliminärt principbeslut till förmån
            för hö- gertrafik kan fattas denna vår, det inte får bli definitivt
            förrän folkets me- ning inhämtats. Vi menar också att ett reservationsanslag
            å tio miljoner kr. kan anvisas i enlighet med regeringsförslaget.
            Vi vänder oss samtidigt mot den i proposition nr 59 föreslagna
            formen för finansiering av de omkostnader som skulle följa av
            beslut i demokratisk ordning att införa högertrafik. Med hänvisning
            härtill föreslås, att riksdagen i anledning av Kungl. Maj:ts proposition
            nr 58 i skrivelse till regeringen anhåller om förslag till folkomröstning
            hösten 1964 för eller mot regeringens för- slag om införande av
            högertrafik. Stockholm i mars 1963
          </p>
          <p xml:id="i-CohmpbLJXdESKdooN5wQNc">
            H. Hagberg Gunvor Ryding Helmer Holmberg
          </p>
        </div>
      </div>
    </body>
  </text>
</TEI>
