<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00368">
  <teiHeader>
    <fileDesc>
      <titleStmt>
        <title>Nationella riktlinjer för upphandling inom äldreomsorgen</title>
        <author corresp="i-J6iNc7etmFsvBgThMM5STy">av Anna SteeleKarlström (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationella riktlinjer för upphandling inom äldreomsorgen</title>
          <idno type="rdwebb">GY02So368</idno>
          <rs type="number">So368</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So368/text</ref>
          <ref type="dokument_url_html">http://data.riksdagen.se/dokument/GY02So368</ref>
          <ref type="dokumentstatus_url_xml">http://data.riksdagen.se/dokumentstatus/GY02So368</ref>
          <ref type="doc">http://data.riksdagen.se/fil/D2B8FC0E-467B-46AB-83C5-2287AD31392C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J6iNc7etmFsvBgThMM5STy</idno>
            <name>Anna SteeleKarlström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RoF758DJGcrv2n53LSQTQU" type="signed"/>
        <correspContext corresp="i-RoF758DJGcrv2n53LSQTQU">
          <note type="signatory" corresp="i-J6iNc7etmFsvBgThMM5STy"/>
        </correspContext>
        <correspAction xml:id="i-LWfj1PK1uE2hPvwt8DH4k7" type="numbering">
          <date when="2010-10-28"/>
        </correspAction>
        <correspAction xml:id="i-Q8gQraejuC6vmNzsqY54u9" type="submission">
          <date when="2010-10-26"/>
        </correspAction>
        <correspAction xml:id="i-CBMp1FLLUQmB9PcrRRSQJS" type="transfer">
          <date when="2010-10-25"/>
        </correspAction>
        <correspAction xml:id="i-Mv84SEJN9Vrzstk2ifMrJ3" type="assigned"/>
        <correspContext corresp="i-Mv84SEJN9Vrzstk2ifMrJ3">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-7B1PDMzyYwrURj3ojZwXrF">
            Förslag till riksdagsbeslut
          </head>
          <list style="ol">
            <item xml:id="i-X4qoh9n5SwwKBAfdPLoPQL">
              Riksdagen tillkännager för regeringen som sin mening vad som
              anförs i motionen om att socialstyrelsen ska ange tvingande nationella
              föreskrifter för avtalsskrivning vid upphandling av äldreomsorg.
            </item>
            <item xml:id="i-QT96upjLsfHxPznMvnXyWY">
              Riksdagen tillkännager för regeringen som sin mening vad som
              anförs i motionen om etablerandet av en funktion för kvalitetsutveckling
              inom Socialstyrelsen.
            </item>
          </list>
        </div>
        <div type="motContent">
          <head xml:id="i-WTNinai1VCewWTDXvJBy6P" type="h1">
            Motivering
          </head>
          <p xml:id="i-TnXb4MrXWRYjGRUm6H3uUa">
            I takt med att vi får fler och fler äldreboenden som drivs av
            privata aktörer bör nationella riktlinjer för upphandling och
            avtalsskrivning införas för att i första hand säkra en god och
            värdig vård, samt i andra hand för att tillse att de upphandlade
            tjänsterna uppnår en basal kvalitet. Om man inte inför det så
            kommer vi se en marknad som utnyttjar systemet på bekostnad av
            en god och värdig äldreomsorg.
          </p>
          <p xml:id="i-3X2bFDgjjWLbQmxQGcoXqx">
            Kvalitet inom alla former av vård och omsorg är ett område som
            diskuterats under lång tid, utan att vare sig globala eller nationella
            allmänt accepterade kvalitetsmått har etablerats, på det sätt
            som exempelvis tillverkande industrier har etablerade kvalitetsmått.
          </p>
          <p xml:id="i-LxwQxU3c6z9NiwX1oN1UVv">
            Det har inte hindrat att många goda initiativ tagits, och i ett
            globalt perspektiv finns det väl etablerade kvalitetssystem, forskningsinstitut,
            vetenskapliga tidskrifter samt utbildningar helt inriktade på
            kvalitet och/eller kvalitetsutveckling inom vården. Internationellt
            samarbetar Socialstyrelsen i frågan inom OECD och EU samt med
            de nordiska länderna 1 .
          </p>
          <p xml:id="i-RqC4aVRvg1ndSPZLY2jgkf">
            Den stora utredning som president Clinton tillsatte kring det
            amerikanska sjukvårdssystemet angav fem rekommendationer i kapitlet
            om kvalitet. Samtliga fem förslag talar om att samla kunskap och
            att samarbeta mellan offentligt (federalt) och privat för att
            uppnå en förbättrad kvalitet 2 .
          </p>
          <p xml:id="i-XRTo2BTLCMbe1K5GxsQBR6">
            Ett första steg bör vara att fastslå att varje avtal mellan vårdgivare
            och upphandlare ovillkorligen ska innehålla kvalitetsmått, detta
            för att fokusera på kvalitet i omsorgen om den enskilda brukaren.
          </p>
          <p xml:id="i-PUN8Ym67uLra2sRuidzWhb">
            I dag står det varje huvudman (kommun, region, landsting) fritt
            att ange vilka kvalitetskrav som skall finnas i olika avsnitt/tjänster
            i en upphandling. Det har lett till en stor spridning av hur önskemål
            om kvalitet uttrycks. I sig skapar det ett problem för de företag
            som lämnar anbud på tjänster, eftersom varje huvudman kan fokusera
            på olika saker.
          </p>
          <p xml:id="i-YcBER3CXt8bNHXaf6DQWuM">
            Det finns exempel på avtal där kvalitet anges i termer av faktorer
            som inte berör den enskilde brukarens upplevelse men också avtal
            där priset är satt från början, och det anbudslämnarna skall differentieras
            på är hur mycket kvalitet som erhålles för de pengarna.
          </p>
          <p xml:id="i-57av5ZWAFecRgMoUoxggBp">
            Avsaknaden av gemensamma kvalitetsmått gör det oerhört komplicerat
            för en tjänsteman på en upphandlingsenhet att avgöra om ett sätt
            att ange kvalitetsmått är bättre än ett annat. De upphandlande
            enheterna skulle sannolikt välkomna nationella riktlinjer på området.
          </p>
          <p xml:id="i-2WiqNtz4ct4WTLXaGLHoTc">
            Skulle kvalitetsmåtten vara gemensamma skulle hela sektorn av
            företag verksamma inom vårdtjänster få en större trygghet i vad
            som efterfrågas på lång sikt. Det är då inte osannolikt att brukare
            skulle uppleva ett större fokus från vårdgivarna att satsa på
            att utveckla kvalitetsnivåerna. Orsaken är att vårdgivarna ser
            att långsiktigt stabila kvalitetsmått gör det värt investeringen
            att satsa på kvalitetssystem, och gör det också lättare att rekrytera
            personal från andra vårdföretag eftersom de arbetar med samma
            grundkrav.
          </p>
          <p xml:id="i-B68KyC98PczPbQ28VPEtb">
            I förlängningen blir ett nationellt krav på kvalitetsmått något
            som gagnar även vårdpersonalen, dels eftersom de krav som ställs
            inte är ensidiga från arbetsgivaren, dels eftersom likheter och
            skillnader mellan olika arbetsgivare blir lättare att urskilja.
            Man skulle kunna tänka sig att det dessutom blir en ökad tydlighet
            i när lex Sarah-anmälningar blir aktuella. Dessutom är det inte
            osannolikt att det från fackligt håll finns en positiv syn på
            att samhället stöder de anställda i att en grundkvalitet ovillkorligen
            skall upprätthållas, oavsett direktiv från arbetsgivarsidan.
          </p>
          <p xml:id="i-2DF9dXvRkXEw5evEDpEsqd">
            Lämpliga kvalitetsmått bör utgå från dels objektiva kvalitetsmått
            ur brukarens perspektiv, dels också från subjektiva kvalitetsmått
            angivna av brukaren själv.
          </p>
          <p xml:id="i-5apvdPs8SZ3UjLXpAS53e1">
            Exempel på objektiva mått är: viktförändring under vårdtiden,
            läkemedelsförskrivning, väntetid, frekvens för vårdinsatser, längd
            på vårdtid, behov av återremittering till vård efter hemgång etc.
            Exempel på subjektiva mått är: förändring över vårdtiden av i)
            självbedömd livskvalitet, ii) självbedömt ADL-oberoende, iii)
            självbedömd uppfattning av vårdgivarens bemötande.
          </p>
          <p xml:id="i-Ca6trNfznmEP88BUXkSM1B">
            Som en möjlig ytterligare utveckling kan nationella kvalitetsmått
            fastställas för samtliga vårdrelaterade avtal. Inte heller nu
            erhålles gemensamma kvalitetsnivåer, däremot kan samtliga vårdgivare
            jämföras eftersom ett minsta antal kvalitetsmått ovillkorligen
            skall användas och rapporteras. I och med detta ökar möjligheten
            för vårdtagare att på egen hand bilda sig en uppfattning om skillnaderna
            mellan olika vårdgivare. Man skulle kunna säga att brukaren för
            första gången får tillgång till vital information för det som
            kan vara livsavgörande beslut.
          </p>
          <p xml:id="i-DTHZd4wcmWsKGzn6n76zTc">
            Ett steg för att uppnå kvalitetssäkring är att ge Socialstyrelsen
            en funktion som ansvarar för ständig utveckling av vårdkvalitet
            i landet. Förutom ansvaret för att fastställa nationella kvalitetsmått
            bör finnas ansvar för att ändra och finna nya kvalitetsmått, ge
            råd till sjukvårdsinstitutioner samt kartlägga kunskap från andra
            länder gällande vårdkvalitet, och givetvis samverka inom internationella
            organ i frågan.
          </p>
          <p xml:id="i-77gSCSDzEonSKT6PBvFmKQ">
            En statlig utredning om att nationellt system för vårdkvalitet
            kan lämpligen ha ett mycket detaljerat direktiv tillsammans med
            en kort utredningstid om förslagsvis sex månader, om direktivet
            för utredningen läggs på vilka funktioner som staten bör etablera
            och de ramar som respektive funktion bör ha. Inom ramen för arbetssättet
            med kvalitetsutveckling finns en strävan mot ständig förbättring,
            och det är därför inte nödvändigt att utreda i många år vilken
            som är den mest optimala lösningen för vårdkvalitet. Istället
            bör den frågan överlåtas till samverkan mellan de nya institutionerna
            och dem som arbetar inom vården.
          </p>
        </div>
        <div type="motSignatures">
          <list>
            <item xml:id="i-NuxdwmMfQejSsCu7Ppoj83" who="i-J6iNc7etmFsvBgThMM5STy">
              Anna SteeleKarlström (FP)
            </item>
          </list>
        </div>
      </div>
    </body>
  </text>
</TEI>
