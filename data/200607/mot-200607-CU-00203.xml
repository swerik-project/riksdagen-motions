<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00203">
  <teiHeader>
    <fileDesc>
      <titleStmt>
        <title>Överskuldsattas situation</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Överskuldsattas situation</title>
          <idno type="rdwebb">GU02C203</idno>
          <rs type="number">C203</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C203/text</ref>
          <ref type="dokument_url_html">http://data.riksdagen.se/dokument/GU02C203</ref>
          <ref type="dokumentstatus_url_xml">http://data.riksdagen.se/dokumentstatus/GU02C203</ref>
          <ref type="doc">http://data.riksdagen.se/fil/C1459B54-95C1-4414-8626-8723E7A5AE89</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L6S8UWpZASKP6WDi4D92Nh" type="signed"/>
        <correspContext corresp="i-L6S8UWpZASKP6WDi4D92Nh">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="referral" xml:id="i-3TKwuWee3MCbBXGzaYH2Vk">
          <date when="2006-11-07"/>
        </correspAction>
        <correspAction type="dismissal" xml:id="i-8ggVBtcKZWB2tzvHwD1Yxn">
          <date when="2006-11-07"/>
        </correspAction>
        <correspAction type="submission" xml:id="i-YLBAtuGF8Htq18DuqdrCup">
          <date when="2006-10-31"/>
        </correspAction>
        <correspAction type="numbering" xml:id="i-uSsyMnSZDMyFNkLGXB2mn">
          <date when="2006-10-27"/>
        </correspAction>
        <correspAction type="transfer" xml:id="i-NX5HhF5GDAQjeAUzpU4Nz1">
          <date when="2006-10-26"/>
        </correspAction>
        <correspAction type="assigned" xml:id="i-PvAfHTV8jAxF1JWuV66yzN"/>
        <correspContext corresp="i-PvAfHTV8jAxF1JWuV66yzN">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-44mkMpSP8XsPGdCRcB3xTd">
            1 Förslag till riksdagsbeslut
          </head>
          <list style="ol">
            <item xml:id="i-7L48KQBHDG8uaVwxoQkUcm">
              Riksdagen begär att regeringen lägger fram förslag till lagändring
              som innebär att en absolut preskriptionstid för civilrättsliga
              fordringar gentemot privatpersoner införs.
            </item>
            <item xml:id="i-Ej7QA6emVhAnpjf6eBmGHD">
              Riksdagen begär att regeringen lägger fram förslag till lagändring
              som innebär att Kronofogdemyndigheten (KFM) självmant ska kunna
              pröva frågan om en fordran som omfattas av en ansökan om verkställighet
              är preskriberad.
            </item>
            <item xml:id="i-M48nocRxGCqrBLKfPyLJk9">
              Riksdagen begär att regeringen lägger fram förslag till lagändring
              som innebär att det införs ett tak för högsta tillåtna räntesats
              när det gäller konsumtionskrediter.
            </item>
            <item xml:id="i-C6rCAomb3mbjwmRZxqyrmL">
              Riksdagen begär att regeringen lägger fram förslag till lagändring
              som innebär att beloppsgränsen för när en förenklad kreditprövning
              får ske sänks. 1
            </item>
            <item xml:id="i-8WHFN6bVGuy81K4B5DDVfJ">
              Riksdagen begär att regeringen lägger fram förslag till lagändring
              som innebär att betalningsanmärkningar för privatpersoner kvarstår
              i ett år i stället för tre år samt att betalningsanmärkningar
              som registrerats felaktigt blir lättare att radera ur Upplysningscentralens
              register. 1
            </item>
            <item xml:id="i-4SQrKixgsGs1qD7FmwJ6Y5">
              Riksdagen tillkännager för regeringen som sin mening vad i motionen
              anförs om att göra en översyn av utsökningsbalken.
            </item>
            <item xml:id="i-9ZfUziH9Z5TvkJX42mRYmo">
              Riksdagen tillkännager för regeringen som sin mening vad i motionen
              anförs om att utreda hur många barn som växer upp med föräldrar
              som är föremål för utmätning. 2
            </item>
            <item xml:id="i-WPZgefPBKg1dNo5R8sGZyr">
              Riksdagen tillkännager för regeringen som sin mening vad i motionen
              anförs om att utreda möjligheten att lagstifta om ett kreditinstitut
              som erbjuder statliga sociala lån och saneringslån till rimliga
              villkor. 1
            </item>
            <item xml:id="i-VrVYsFVye4qfzooYqFFDkM">
              Riksdagen tillkännager för regeringen som sin mening vad i motionen
              anförs om att en översyn av inkassobolagens verksamhet ska göras.
              1
            </item>
            <item xml:id="i-QaSSp8LRtVmZE4Xt1qCADE">
              Riksdagen begär att regeringen lägger fram förslag till lagändring
              i syfte att strama upp inkassoverksamheten. 1
            </item>
          </list>
          <p xml:id="i-KJ2EyZJuPNgmMJehf8GiC4">
            1 Yrkandena 4, 5 och 810 hänvisade till FiU.
          </p>
          <p xml:id="i-4H7YeTwNcU7ZekPuLZvJCQ">
            2 Yrkande 7 hänvisat till SoU.
          </p>
        </div>
        <div type="motContent">
          <head type="h1" xml:id="i-JSZqwsktJvG3sWzRRXs9Dx">
            Överskuldsattas situation
          </head>
          <head type="h1" xml:id="i-KfdSViSdvB3qnaWJyYxiBy">
            2 Evighetsgäldenärer
          </head>
          <p xml:id="i-Jo1771g8LkExsLGm6LuUbu">
            I en marknadsekonomi med ett utvecklat kreditsystem finns alltid
            en risk för att enskilda personer ska råka illa ut till följd
            av överskuldsättning. Vänsterpartiet är av den uppfattningen att
            de stora problem som överskuldsättningen leder till inte kan lösas
            av marknaden. År 2004 fanns det 512 700 aktuella gäldenärer i
            KFM:s register över indrivningsärenden. Det saknas statistik över
            hur många gäldenärer som finns registrerade i inkassobolagens
            verksamhet. Det handlar ofta om personer som inte har förmått
            att betala sina räkningar till följd av oförutsebara händelser
            som arbetslöshet, långtidssjukskrivningar etc. Det är främst hushåll
            som saknar ekonomiska marginaler som hamnar i skuldfällan. Ofta
            är det personer som tidigare varit näringsidkare som råkar illa
            ut.
          </p>
          <p xml:id="i-BzHjZi7uNwE1cjbccsEtTd">
            Konsumtionskrediter är en vanlig orsak till överskuldsättning.
            Många kreditinstitut beviljar snabba lån med mycket höga räntor
            t.ex. telefonlån och kontokrediter. Många överskuldsatta har även
            offentligrättsliga skulder som t.ex. obetalda fordringar på underhållsstöd
            (Konsumentverket, PM 2003:04). Den senaste metoden för att få
            människor att låna mer är s.k. sms-lån. Enligt KFM riktar sig
            nästan hälften av ansökningarna om betalningsföreläggande vad
            gäller sms-lån mot ungdomar. En översyn gjord av KFM visade att
            44 % av ansökningarna om betalningsföreläggande riktade sig till
            personer mellan 18 och 25 år. Av dessa ungdomar hade dessutom
            60 % andra skulder registrerade i KFM:s register.
          </p>
          <p xml:id="i-6wuXTxMJmvnk5TTPXZqXT7">
            De allra flesta överskuldsatta personer vill göra rätt för sig
            men ges inte den möjligheten av samhället. Många av de personer
            som finns i kronofogdens register torde vara, eller löpa stor
            risk för att bli, s.k. evighetsgäldenärer som inte under överskådlig
            tid kommer att kunna bli skuldfria. Det handlar om personer som
            antingen varit föremål för löneutmätning under ett flertal år
            utan att skuldbördan egentligen minskat eller personer som ständigt
            återkommer som gäldenärer hos kronofogdemyndigheterna. Visserligen
            finns det möjlighet att ansöka om skuldsanering (enligt lag 1994:334)
            men det är långt ifrån alla gäldenärer som uppfyller de villkor
            som gäller för att ansökan ska beviljas. Enligt skuldsaneringslagen
            ska gäldenärens insolvens i princip aldrig beräknas kunna upphöra
            för att skuldsanering ska beviljas.
          </p>
          <p xml:id="i-EC7bq2fUZ9mpNGyu17DeL2">
            Kraven är alltså mycket högt ställda. En övermäktig skuldbörda
            och en livslång indrivning innebär ofta att gäldenären tappar
            vilja och förmåga att sköta även andra förpliktelser. Överskuldsättningen
            leder till en ond cirkel där den skuldsatta personen får svårt
            att t.ex. teckna ett hyreskontrakt, skaffa telefonabonnemang osv.
            För en ung människa på väg ut i vuxenlivet är detta direkt förödande.
            En evighetsgäldenär saknar möjlighet att delta i samhället på
            samma villkor som personer som inte är överskuldsatta. Överskuldsättning
            leder till ökad risk för social utslagning. I såväl internationell
            som nationell forskning har man sedan länge kunnat etablera säkra
            samband mellan fattigdom och psykisk och fysisk ohälsa samt ökad
            dödlighet (Konsumentverket, PM 2003:04, se utlåtande av R. Ahlström,
            bilaga 7).
          </p>
          <p xml:id="i-8YQanqBWrpHE1CxSzeBmoG">
            Både lagutskottet och finansutskottet har tidigare avslagit motioner
            med förslag som syftar till att minska överskuldsättningen. Utskotten
            hänvisar därvid till pågående beredningsarbete inom Regeringskansliet
            (bet. 2005/06:LU35, bet. 2005/06:FiU14).
          </p>
          <p xml:id="i-SDWSu7xQ7JiYev9BdncQ7p">
            Vänsterpartiet anser därför att det är angeläget att regeringen
            snarast tar itu med de stora problem som överskuldsättningen orsakar.
            Vi presenterar nedan ett antal förslag som syftar till att ge
            de personer som fastnat i skuldfällor en chans att bli skuldfria.
          </p>
          <head type="h1" xml:id="i-QhR8XmByDHtSTGgkborhPW">
            3 Absolut preskriptionstid
          </head>
          <p xml:id="i-VBa2ESRPTmnw6Z58AuCM7c">
            Enligt preskriptionslag (1981:130) 2 § preskriberas en fordran
            tio år efter tillkomsten om inte preskriptionen avbryts innan
            dess. Preskriptionstiden för s.k. konsumentfordringar är tre år.
            Av 5 § framgår dock att preskriptionen kan avbrytas bl.a. genom
            att gäldenären själv betalar ränta eller amortering eller på något
            annat sätt erkänner fordringen gentemot borgenären.
          </p>
          <p xml:id="i-KrEEjQxYb81WQVqqa5dzES">
            Vidare kan borgenären avbryta preskriptionen genom att skicka
            betalningspåminnelser eller andra skriftliga krav till gäldenären.
            Om borgenären väljer att väcka talan mot gäldenären eller att
            åberopa fordringen mot gäldenären i någon annan ordning så leder
            även detta till preskriptionsavbrott. Efter avbrottet börjar en
            ny preskriptionstid att löpa. Detta innebär i praktiken att det
            i de allra flesta fall aldrig kommer att ske någon preskription
            av privaträttsliga fordringar. Följden blir att en skuld kan indrivas
            under gäldenärens hela livstid.
          </p>
          <p xml:id="i-YUTsRppMfctgSzgrdhgNFb">
            Vänsterpartiet anser att det är angeläget att personer som blivit
            s.k. evighetsgäldenärer ges möjlighet att leva ett skuldfritt
            liv. Dagens skuldsaneringslag är otillräcklig. Det är inte rimligt
            att människor ska bli utsatta för livslång utmätning av en skuld
            som hela tiden växer till följd av nytillkomna avgifter och räntepåslag.
            Genom att införa en absolut preskriptionstid för privaträttsliga
            fordringar tvingas kreditinstituten att ta ansvar för att kontrollera
            att lån­tagaren redan vid avtalstillfället har en verklig betalningsförmåga.
            I Finland tillämpar man sedan mars 2004 en modell där en skuld
            slutgiltigt preskriberas 15 år efter att en lagakraftvunnen dom
            meddelats beträffande skulden. Där­efter får skulden inte längre
            indrivas.
          </p>
          <p xml:id="i-6Bne4cDWJXL49wPpuroprY">
            Vi anser att liknande ändringar snarast bör göras i den svenska
            lagstiftningen. Regeringen bör omgående lägga fram förslag till
            ändringar i preskriptionslagen som innebär att en absolut preskriptionstid
            införs.
          </p>
          <head type="h1" xml:id="i-FyNFqKZwCknfwFh7NA2M9a">
            4 Prövning om en fordran är preskriberad
          </head>
          <p xml:id="i-KxwYKnsE7DZTrvkVvnbuhb">
            Det förekommer att borgenärer, vanligtvis inkassobolag, söker
            verkställighet hos kronofogdemyndigheten på mycket gamla exekutionstitlar.
            Enligt gällande regler i utsökningsbalken måste gäldenären själv
            göra en s.k. preskriptionsinvändning för att kronofogdemyndigheten
            ska kunna pröva frågan om fordran är preskriberad.
          </p>
          <p xml:id="i-4N9wLDmd4SAkWzL5KH3rc4">
            Vi anser i likhet med Skatteverket i skrivelse 041229, dnr 130
            579797-04/113, att det i stället bör ankomma på den borgenär som
            ansöker om verkställighet att visa att en fordran fortfarande
            är levande innan KFM prövar yrkandet. Regeringen bör därför återkomma
            med förslag till lagstiftning som innebär att KFM självmant ska
            kunna pröva frågan om fordran som omfattas av en ansökan om verkställighet
            är preskriberad.
          </p>
          <head type="h1" xml:id="i-2LpY77myhGrVVEbQVz8PSL">
            5 Räntetak
          </head>
          <p xml:id="i-s3oxW13FdCRX7fNmCJt1t">
            Enligt gällande räntelag (1975:635) råder avtalsfrihet när det
            gäller t.ex. dröjsmålsränta för konsumtionskrediter. Skuldbördan
            som s.k. evighetsgäldenärer dras med består ofta av förfallna
            räntor. Ränteskulden är ofta så stor att gäldenären aldrig hinner
            börja betala av den ursprungliga kapitalskulden. Kreditgivare
            erbjuder ofta lån som är räntefria under en viss period. Om låntagaren
            inte betalar krediten under denna period övergår dock den totala
            krediten till att börja löpa med en i många fall oskäligt hög
            ränta.
          </p>
          <p xml:id="i-2pWDegccfAKLeQefMCxasV">
            Konsumentverket har i sin undersökning noterat att kreditgivarna
            i samband med utskick av inbetalningskorten ofta försöker locka
            låntagaren att öka sin kredit och att förlänga återbetalningstiden
            vilket medför att krediten upphör att vara räntefri (Konsumentverket,
            PM 2003:04). I Finland finns sedan juli 2002 en tvingande bestämmelse
            avseende konsumtionskrediter och krediter för bostadsfinansiering
            som innebär att dröjsmålsräntan inte får överstiga Europeiska
            centralbankens styrränta med ett tillägg på två procentenheter.
            Med en begränsning av dröjsmålsräntan skulle skuldbördan kunna
            bli mer hanterlig för de gäldenärer som i dagsläget inte har möjlighet
            att betala av kapitalskulden. Regeringen bör därför återkomma
            med förslag till lagstiftning som innebär att det införs ett tak
            för högsta tillåtna räntesats när det gäller konsumtionskrediter.
          </p>
          <head type="h1" xml:id="i-FbePSHQ7rZBErPAmaokoHp">
            6 Kreditprövning
          </head>
          <p xml:id="i-Ns1KYhrFx9iDhJyiQbFFfa">
            Av Finansinspektionens allmänna råd framgår att en s.k. förenklad
            kreditprövning kan ske om kreditbeloppet är högst 50 % av gällande
            prisbasbelopp.
          </p>
          <p xml:id="i-WGquRRvMGH67E173PPGsiX">
            Eftersom även mindre krediter, som t.ex. sms-lån, kan leda till
            överskuldsättning så anser Vänsterpartiet att gränsen för när
            förenklad kreditprövning får tillämpas bör sänkas. Det är inte
            rimligt att kreditinstitut ska bereda sig vinning genom att bevilja
            krediter med oskäliga villkor utan att ta ansvar för att låntagaren
            också har ekonomiska förutsättningar att göra rätt för sig. Regeringen
            bör därför återkomma med förslag till lagstiftning som innebär
            att beloppsgränsen för när en förenklad kreditprövning får ske
            sänks.
          </p>
          <head type="h1" xml:id="i-VvR4H9PtTeDtCGHPYpXok1">
            7 Betalningsanmärkningar
          </head>
          <p xml:id="i-VGPN41T4vdPM3SvgkMq4UN">
            En uppgift om en skuld som är obetald eller inte har betalats
            i tid kan leda till en s.k. betalningsanmärkning hos Upplysningscentralen
            (UC). Betalningsanmärkningar på privatpersoner finns kvar i UC:s
            register i tre år. Avgörande för om betalningsanmärkningen finns
            kvar är bl.a. om och när skulden betalats och om KFM har hunnit
            fatta beslut i ärendet eller inte. Den som drabbas av en betalningsanmärkning
            kan inte teckna hyreskontrakt, skaffa ett telefonabonnemang eller
            handla något på avbetalning under tre års tid. Det spelar ingen
            roll att skulden har reglerats.
          </p>
          <p xml:id="i-TyZDNPgdc4ckEg3aBZz8RT">
            Det är inte ovanligt att en person hamnar i UC:s register på
            grund av en för sent inbetald räkning. Vidare är det inte ovanligt
            att människor får betalningsanmärkningar på felaktiga grunder
            och att de har små eller inga möjligheter att rätta den felaktiga
            uppgiften. Regeringen bör därför återkomma med förslag till lagstiftning
            som innebär att betalningsanmärkningar för privatpersoner kvarstår
            i ett år i stället för tre år samt att betalningsmärkningar som
            registrerats felaktigt blir lättare att radera ur UC:s register.
          </p>
          <head type="h1" xml:id="i-DWmBHwiutBTVn2S1He1yyT">
            8 Utsökningsbalken
          </head>
          <p xml:id="i-FURQv8Z3NKyC1PUMiydgi9">
            Lagutskottet aviserade i sitt betänkande (bet. 2005/06:LU35)
            en kommande översyn av utsökningsbalken (UB). Den socialdemokratiska
            regeringen hann dessvärre inte påbörja detta arbete. I UB regleras
            frågor om utmätning m.m.
          </p>
          <p xml:id="i-LdyGoDta5QrEu7jVa6eHWa">
            Vi anser att det är angeläget att UB ses över i sin helhet men
            vill främst att reglerna om vilka tillgångar en gäldenär får undanta
            från utmätning enligt 6 kap. UB ses över. Många överskuldsatta
            män och kvinnor och deras barn lever under långa perioder i praktiken
            på belopp som ligger i närheten av eller understiger existensminimum.
            Vidare är vi djupt oroade över vilka konsekvenser som den borgerliga
            regeringens förslag om ökad självfinansiering av a-kassan får
            för personer som redan är överskuldsatta eller lever på marginalen.
            Förbehållsbeloppet bör ökas för att bl.a. möjliggöra för människor
            att kunna betala sina a-kasseavgifter.
          </p>
          <p xml:id="i-PJ2zg5JCy589c2MBGJT9yE">
            Regeringen bör tillsätta en utredning som gör en översyn av reglerna
            i utsökningsbalken. Detta bör riksdagen som sin mening ge regeringen
            till känna.
          </p>
          <p xml:id="i-W82H8ZeR3Ags9q2vyTctPA">
            Det saknas i dag tillgänglig statistik om hur många barn som
            växer upp i fattigdom till följd av att föräldrarna är föremål
            för utmätning. Regeringen bör därför tillsätta en utredning i
            syfte att ta reda på hur många barn som växer upp med föräldrar
            som är föremål för utmätning. Detta bör riksdagen som sin mening
            ge regeringen till känna.
          </p>
          <head type="h1" xml:id="i-EiNy1jNxmqGDQxxEd8GF5R">
            9 Sociala lån/saneringslån
          </head>
          <p xml:id="i-CnJE2NpW8k7eiJPniM9L4R">
            För att förebygga överskuldsättning och för att främja ett hushålls
            förmåga att klara sin ekonomi har Finland, Holland, Irland och
            England infört s.k. sociala lån. Sociala lån kan beviljas en person
            som på grund av små inkomster och tillgångar inte annars kan få
            en kredit till rimliga villkor. Vid låneansökan görs en bedömning
            av låntagarens förmåga att betala tillbaka lånet varvid hänsyn
            tas till låntagarens nuvarande och framtida inkomster samt ålder,
            utgifter och skulder. Ett socialt lån ska inte ersätta socialbidrag
            och en person som ligger under socialbidragsnormen ska därför
            inte beviljas lån.
          </p>
          <p xml:id="i-5LctWRMqeVdvfXJFRq3P8F">
            I Holland drivs socialbankerna som icke vinstdrivande organisationer
            och utgör en del av det kommunala socialväsendet. I Finland är
            den vanligaste orsaken till att en person ansöker om ett socialt
            lån att få ekonomin under kontroll genom att betala av gamla skulder.
            Av krediterna beviljas ca 65 % för skötsel av skulder och 35 %
            för bl.a. inköp av hushållsmaskiner och betalning av hyresskulder
            (Konsumentverket, PM 2003:04).
          </p>
          <p xml:id="i-9h2XyAWSXa4PUysxXq1Rki">
            I Finland kan den s.k. Garantistiftelsen lämna borgen åt en överskuldsatt
            privatperson för att hon eller han ska få ett nytt banklån och
            kunna betala av sina gamla skulder. Gäldenären ska efter att borgensåtagandet
            lämnas fullgöra sina förpliktelser gentemot banken som beviljat
            lånet. Om detta inte sker, inträder stiftelsen som borgensman.
            Målet med Garantistiftelsens verksamhet är även förebyggande.
            Borgen kan beviljas för att en kredittagare t.ex. ska kunna finansiera
            diverse inköp till bostaden med ett vanligt banklån. Låntagaren
            behöver på så vis inte teckna ett kreditavtal till oskäliga villkor
            varpå ytterligare överskuldsättning undviks.
          </p>
          <p xml:id="i-VN2C5AbkUi2YXuVqrvukf2">
            Syftet är att låntagaren ska få ekonomin i balans och få ett
            slut på skuldcirkeln. Av Finansinspektionens allmänna råd framgår
            att en kreditgivare bör vara restriktiv med att bevilja lån för
            sanering av tidigare skulder. Möjligheterna för en överskuldsatt
            person att på egen hand skaffa sig ett lån till bra villkor för
            att sanera sin ekonomi är därför begränsad. Genom att personer
            med hyresskulder ges en möjlighet att teckna s.k. saneringslån
            torde antalet vräkningar minska. Överskuldsatta människor skulle
            få möjlighet att leva ett värdigare liv med allt vad det innebär
            i form av minskat psykiskt lidande och minskad social utslagning
            och hemlöshet.
          </p>
          <p xml:id="i-GjWNU3y37JXkFpunj6uSFp">
            Regeringen bör därför tillsätta en utredning med uppdrag att
            utreda möjligheten att lagstifta om ett kreditinstitut som erbjuder
            statliga sociala lån och saneringslån till rimliga villkor. Detta
            bör riksdagen som sin mening ge regeringen till känna.
          </p>
          <head type="h1" xml:id="i-XHuLUmhTpA6jgAkKZ8q1mj">
            10 Översyn av inkassobolagens verksamhet
          </head>
          <p xml:id="i-UnsCSHCPjxRmtWLVrH6PFm">
            Datainspektionen utövar tillsyn över inkassoverksamheten som
            ska bedrivas enligt god inkassosed (4 § lag 1974:182). Detta innebär
            bl.a. att gäldenären inte får vållas onödig skada eller olägenhet
            eller utsättas för otillbörlig påtryckning eller annan otillbörlig
            inkassoåtgärd.
          </p>
          <p xml:id="i-HtT9QjRCuhpmhtgoFpDKDN">
            Trots det har inkassobolagen under senare år tillämpat en alltmer
            aggressiv indrivningsmetod (Konsumentverket, PM 2003:04). Gäldenärens
            möjlighet att betala av sin skuld har förkortats, indrivningsförsöken
            pågår under längre tid då fodringar säljs vidare från bolag till
            bolag, och även små belopp krävs in. Gäldenären är skyldig att
            utge ersättning för skriftliga betalningspåminnelser och kravbrev
            (lag 1981:739). En från början liten skuld kan således under inkassobolagens
            indrivningsförsök växa sig orimligt stor. En gäldenär kan krävas
            på ersättning trots att den ursprungliga skulden betalats om fordringsägaren
            vill ha ersättning för kostnader som uppstått i samband med indrivningen.
            Vid ansökan om betalningsföreläggande hos KFM tillkommer ytterligare
            kostnader som drabbar gäldenären. Regeringen bör därför tillsätta
            en utredning med uppdrag att göra en översyn av inkassobolagens
            verksamhet. Detta bör riksdagen som sin mening ge regeringen till
            känna.
          </p>
          <p xml:id="i-RekE811HrTwMvForrPYkfC">
            Vidare anser vi att regeringen bör lägga fram förslag till lagändring
            i syfte att strama upp inkassoverksamheten. Regeringen bör därför
            återkomma med förslag till lagändring.
          </p>
        </div>
        <div type="motSignatures">
          <list>
            <item xml:id="i-Vov5WPyYv1yHVB2f6Sc8th" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-HECJ8yfVcTjW5thFxESHTQ" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-MuTHYnK9CMQWQM1PxaM6Ad" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-2r1dYxS67vDUKdi2rMCs28" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-WXfDZ9YVMik8nfXZW5otmd" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-AWhYbZNgrFPdtZVFjJLjSM" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-ApuoZNtACHVX4QLYqVNrXv" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
