<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--fk--00144">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__144/mot_1965__fk__144-001.pdf"/>
      <fw xml:id="i-P3HFpm9QLtQ3L2sSGEyaEa">
        Motioner i Första kammaren, nr 144 år 1965 d
      </fw>
      <div xml:id="i-QyrGVitCfhbzAvsyAYK9EP" type="motHeader">
        <div xml:id="i-87H5j4Kne3GaggF7zA4xBF" type="motTitle"/>
        <div xml:id="i-7mfs6wrXCdaGAfggeZU9ZN" type="motSubmissionInfo"/>
      </div>
      <div xml:id="i-P9yVXeENdhjoiqGrpJCrva" type="motBody">
        <div xml:id="i-4pW3P7iYVirPUCq5zX8u7p">
          <p xml:id="i-6EqrAHF3fdXEqxVNx63bBA">
            Nr 144
          </p>
          <p xml:id="i-83juzntWVp5Ad6Q4gjaAT6">
            Av fröken Mattson, om ökning av Sveriges bistånd till utveck-
            lingsländerna.
          </p>
          <p xml:id="i-3ZiP1K4HmkG9NsYXk2iqzw">
            (Lika lydande med motion nr 180 i Andra kammaren)
          </p>
          <p xml:id="i-VqLu27bChhyuiBurmV9FQk">
            Den ekonomiska utvecklingen i världen ger anledning till oro.
            Medan in- dustriländerna kalkylerar med en allt snabbare stegring
            av levnadsstandar- den, kämpar utvecklingsländerna med stora svårigheter.
            De ringa produk- tionsökningar man lyckas åstadkomma ”äts upp”
            av en långt snabbare be- folkningsökning. Resultatet blir därför
            i många länder en lägre produktion per capita och som följd därav
            ännu värre nöd och fattigdom. Länge var den svenska allmänheten
            relativt oberörd av dessa problem. Men under 1950-talet ägde en
            omsvängning rum med ungdomen och dess or- ganisationer som den
            drivande kraften. Fackföreningsrörelsen och koopera- tionen stod
            för en imponerande opinionsbildning, inte minst genom de brett
            upplagda insamlingsaktionerna. Grunden för omsvängningen var säkerligen
            ökade kunskaper om de fattiga folken och deras problem. Film,
            television, litteratur och personliga kontakter levandegjorde
            för det svenska folket de problem varmed en majoritet av mänskligheten
            brottas. Genom teknikens utveckling har avstånden blivit allt
            betydelselösare, och den enorma skillna- den i levnadsstandard
            framstår som allt groteskare. Trots påtryckningar avstod länge
            statsmakterna från att dra konsekven- serna av denna utveckling.
            Många värdefulla år förlöpte utan att svensk u- landspolitik kom
            längre än till de vackra parollernas och frasernas nivå. Talen
            var många, men de avsatte inga reella budgetsiffror. Samtidigt
            forma- des emellertid anspråk på det internationella planet. Förenta
            Nationernas generalförsamling antog hösten 1961 en resolution,
            där man uttryckte för- hoppningen att de ekonomiskt utvecklade
            länderna skulle anslå en procent av sina nationalinkomster för
            internationellt bistånd. Denna resolution bi- träddes av Sverige,
            och vi iklädde oss självfallet också för egen del förplik- telsen
            i fråga. I proposition nr 100 till 1962 års riksdag presenterade
            rege- ringen ett program för svenskt utvecklingsbistånd. I propositionen,
            som in- nehöll såväl principiella riktlinjer som konkreta förslag
            för det närmaste budgetåret, konstaterades att tiden var inne
            för en svensk medverkan i den internationella biståndsgivningen
            av väsentligt större omfattning. Som mål- sättning uttalades att
            den svenska biståndsgivningen borde successivt ökas till en nivå
            som motsvarar en procent av bruttonationalprodukten. Denna
          </p>
          <pb facs="riksdagen-motions-pdf/data/1965/mot_1965__fk__144/mot_1965__fk__144-002.pdf"/>
          <fw xml:id="i-3LZ5ZUMZx8N69c25JJwGzU">
            6 Motioner i Första kammaren, nr 144 år 1965
          </fw>
          <p xml:id="i-Nif5639NUSeQSuD5zFhKU">
            positiva deklaration från regeringens sida till en aktiv svensk
            u-landspolitik hälsades med tillfredsställelse i alla läger. Propositionen
            uppfattades som ett löfte om krafttag för att skapa det statsfinansiella
            utrymmet för ett snabbt expanderande bistånd liksom om att åstadkomma
            de organisatoriska och personella resurser ett sådant skulle kräva.
            Förväntningarna har tyvärr icke infriats. En ökning av insatsen
            har vis- serligen skett, men under 1960-talet uppgår den till
            endast 0,05 procent per år. Enligt förslag i årets statsverksproposition
            skulle biståndet för budget- året 1965/66 komma att uppgå till
            cirka 280 milj. kronor. Det är emellertid inte blott storleken
            på det hittillsvarande stödet som ger anledning till betänkligheter.
            Den långsamma utbyggnadstakten kan också vara symtomen på brister
            i målsättningen och handläggningen av ut- vecklingsstödet. Vi
            kan inte nöja oss med ett principuttalande om att en procent av
            nationalinkomsten bör gå till u-hjälp, utan vi måste lägga fram
            ett långsiktigt program. För att detta skall kunna vara till ledning
            för det praktiska handlandet bör det innehålla konkreta uppgifter
            om arten av in- satser, länderfördelning, personalinsatser m.m.
            I statsverkspropositionen påpekas att Sverige intar en tätplats
            i fråga om det multilaterala biståndet, varför detta icke lämpligen
            ytterligare bör ökas. Från den utgångspunkten är det angeläget
            att man för kommande år under- söker möjligheterna att låta det
            bilaterala finansiella biståndet expandera kraftigare. Av särskilt
            intresse är att undersöka förutsättningarna för ett svenskt engagemang
            i dels Interamerikanska utvecklingsbanken, dels i den nyinrättade
            Afrikanska utvecklingsbanken. Den förra har ett intresse inte
            minst från den synpunkten att presidenten i banken uttryckt önskemål
            om bistånd från nationer utanför den amerikanska hemisfären. Den
            afrikanska banken tillmäts betydelse som afrikanskt samarbetsorgan,
            i vilket den afri- kanska enhetstanken kommit till konkret utformning
            och genom vilket ett praktiskt samarbete inletts mellan ett stort
            antal afrikanska stater. Trots tidigare uttalade principer anser
            vi att en bilateral satsning via ovan nämn- da banker snarast
            bör prövas. På motsvarande sätt gäller det att på andra områden
            dra upp långsiktiga riktlinjer för den svenska biståndsverksam-
            keten. Tillfälliga svårigheter att öka t. ex. det multilaterala
            biståndet får inte leda till en stagnation i stegringstakten för
            stödet totalt till de fattiga länderna. När målsättningen är fastlagd
            kan man lättare i detalj diskutera u-lands- hjälpens organisation.
            Redan nu torde det emellertid vara möjligt — och utomordentligt
            önskvärt — att bestämma sig för vissa bärande principer. Den nuvarande
            splittringen av biståndsfrågorna på flera departement är ägnad
            att direkt motverka den kraftsamling som är nödvändig för att
            göra den svenska insatsen effektiv och betydande. I fortsättningen
            bör en sam- ordning åstadkommas så att dessa frågor — med undantag
            för kreditgaran- tierna — handlägges inom ett och samma departement.
          </p>
          <pb facs="riksdagen-motions-pdf/data/1965/mot_1965__fk__144/mot_1965__fk__144-003.pdf"/>
          <fw xml:id="i-Xp2mxkwji2psn2p6sf37K6">
            Motioner i Första kammaren, nr 144 år 1965 7
          </fw>
          <p xml:id="i-z6WNWEhs2fmVr6sdpM1aS">
            Det gäller också att snabbt ta ställning till NIB:s framtida
            uppgifter och funktion inom biståndsverksamheten. Det finns enligt
            vår mening inte någ- ra skäl att på denna punkt göra avsteg från
            de allmänna principer som gäl- ler för svensk statsförvaltning.
            Det innebär att nämnden bör vara ett såväl planerande som verkställande
            organ med de uppgifter och befogenheter som detta innebär. För
            att klara den allt större arbetsbördan krävs en vis- serligen
            successiv men kraftig personell upprustning. Från olika håll har
            hävdats, att skälet till vår hittills blygsamma insats är avsaknaden
            av lämpliga projekt i u-länderna. Detta är inte en korrekt beskrivning,
            utan det verkliga skälet är bristen på folk, som omedelbart kan
            sättas in på u-landstjänst. Vi saknar helt enkelt människor, som
            kan ta itu med den uppsjö av projekt som väntar på oss i de fattiga
            länderna. Under ett övergångsskede måste vi räkna med stora kostnader
            för att få fram en kader av u-landsexperter med goda språkkunskaper.
            Å andra sidan är detta en nödvändig investering, om vi vill göra
            meningsfyllda insatser. Sådana förutsätter kritisk granskning
            av varje uppslag samt noggrann planering och projektering, vilket
            allt är personalkrävande. Med stöd av ovanstående anhålles, att
            riksdagen i skrivelse till Kungl. Maj:t hemställer att en sådan
            samordning och planering av u-landshjälpen äger rum, att Sverige
            kan uppfylla löftet om en procent av na- tionalinkomsten till
            u-länderna.
          </p>
          <p xml:id="i-YHB1YXZ2xzjUqzfXgzcfc2">
            Stockholm den 26 januari 1965
          </p>
          <p xml:id="i-QJhYNpLAdUkZNfgTzpQo7a">
            Lisa Mattson
          </p>
        </div>
      </div>
    </body>
  </text>
</TEI>
