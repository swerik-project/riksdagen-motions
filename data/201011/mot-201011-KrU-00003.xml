<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KrU-00003">
  <teiHeader>
    <fileDesc>
      <titleStmt>
        <title>med anledning av prop. 2009/10:238 Framtidens friluftsliv</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:238 Framtidens friluftsliv</title>
          <idno type="rdwebb">GY02Kr3</idno>
          <rs type="number">Kr3</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GY02Kr3/text</ref>
          <ref type="dokument_url_html">http://data.riksdagen.se/dokument/GY02Kr3</ref>
          <ref type="dokumentstatus_url_xml">http://data.riksdagen.se/dokumentstatus/GY02Kr3</ref>
          <ref type="doc">http://data.riksdagen.se/fil/C7EDF23C-529D-4735-B543-6A560346DB62</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LZk4MromTBpc1mHnmeTdPs" type="basedOn"/>
        <correspContext corresp="i-LZk4MromTBpc1mHnmeTdPs">
          <ref>Proposition 2009/10:238</ref>
        </correspContext>
        <correspAction xml:id="i-LwvJwahRM8kmySMbb4uG6L" type="signed"/>
        <correspContext corresp="i-LwvJwahRM8kmySMbb4uG6L">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction xml:id="i-Q8VkH47ovjzh9ncbFXKKvW" type="referral">
          <date when="2010-10-26"/>
        </correspAction>
        <correspAction xml:id="i-TyGEU4fL7qVnVSVzZ7589D" type="dismissal">
          <date when="2010-10-21"/>
        </correspAction>
        <correspAction xml:id="i-QkmkvQzqDwa9fmahWaiiF9" type="dismissal">
          <date when="2010-10-21"/>
        </correspAction>
        <correspAction xml:id="i-YVqMTvq88yxDT8j7hhUVcM" type="transfer">
          <date when="2010-10-19"/>
        </correspAction>
        <correspAction xml:id="i-8mY3ArC54nMSGgAejzTuQo" type="submission">
          <date when="2010-10-19"/>
        </correspAction>
        <correspAction xml:id="i-BH4u22uA13jDcqfMjc1bYX" type="assigned"/>
        <correspContext corresp="i-BH4u22uA13jDcqfMjc1bYX">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VwRPaTkZuc95WJfhvU9gLe" type="motBody">
        <div xml:id="i-35tyribDkHnyWdNVhR3AUa" type="motProposal" subtype="förslag">
          <head xml:id="i-4ifBQY8cqijxPznnnMWJCN">
            Förslag till riksdagsbeslut
          </head>
          <list xml:id="i-9qdaor2bd6KhjHdxvgM9MQ" style="ol">
            <item xml:id="i-PofdU2qLLAx4qp4PGYkoEB">
              Riksdagen tillkännager för regeringen som sin mening vad som
              anförs i motionen om vikten av att fler människor kommer ut i
              naturen och får ökad kännedom om den biologiska mångfalden.
            </item>
            <item xml:id="i-B3A2rmEPW5e3fKwq8gjS8m">
              Riksdagen tillkännager för regeringen som sin mening vad som
              anförs i motionen om att lyfta fram och öka stödet till friluftslivet
              för att främja fysisk aktivitet och naturupplevelser eftersom
              det är hälsofrämjande.
            </item>
            <item xml:id="i-5GwAqE4go1TYpw2qyQuyNr">
              Riksdagen tillkännager för regeringen som sin mening vad som
              anförs i motionen om det positiva i att Svenskt Friluftsliv sköter
              fördelningen av anslagen till friluftslivet i likhet med Riksidrottsförbundet
              (RF), men att det stödet precis som inom RF enbart bör fördelas
              till medlemsorganisationer.
            </item>
            <item xml:id="i-sNC2Tt6i8faRacKZEJbHL">
              Riksdagen tillkännager för regeringen som sin mening vad som
              anförs i motionen om att ha ett fortsatt stöd i någon form till
              organisationer som bedriver friluftsverksamhet utanför Svenskt
              Friluftsliv.
            </item>
            <item xml:id="i-YKZ8pc1imq9CpvQbWmdBEQ">
              Riksdagen tillkännager för regeringen som sin mening vad som
              anförs i motionen om att friluftspolitiken ska kompletteras med
              ett antal mätbara mål.
            </item>
            <item xml:id="i-MMJcwpAep8uhdLnVKQUQK">
              Riksdagen tillkännager för regeringen som sin mening vad som
              anförs i motionen om att en riktad finansiering av friluftsforskningen
              är nödvändig samt att relevant statistik ska tas fram inom friluftsområdet.
            </item>
            <item xml:id="i-VYoVEuw1r1HVN4c3pbdtVr">
              Riksdagen tillkännager för regeringen som sin mening vad som
              anförs i motionen om rekreation och friluftsliv i skogsvårdslagen.
            </item>
            <item xml:id="i-F1yicfwdcd8Z4Royjkd6qF">
              Riksdagen tillkännager för regeringen som sin mening vad som
              anförs i motionen om skötsel av skog för rekreationsändamål.
            </item>
          </list>
          <p xml:id="i-Pc7inzwSgEwgs3PMwPGPUZ">
            Miljöproblemen är vår tids största utmaning. Uppvaknandet har
            gått långsamt, och det är dessvärre fortfarande långt kvar innan
            alla fullt ut nåtts av insikten om vilka effekter klimatförändringarna
            och förstörelsen av naturmiljöer har för oss människor och för
            hela jorden.
          </p>
          <p xml:id="i-JFTxo4MogbMFyi4sUyHtMq">
            Parallellt finns en annan oroande utveckling i form av vårt alltmer
            stillasittande liv med alla de konsekvenser det för med sig. Barn
            spenderar mer och mer tid vid datorn och tv:n och ägnar allt mindre
            tid åt utomhuslekar. Ungdomar får mindre motion i skolan och minskar
            sitt engagemang i idrott och friluftsliv. Vuxna tar bilen även
            korta sträckor i stället för att gå eller cykla. De korta bilresorna,
            under 5 km, står för cirka hälften av alla bilresor totalt i Sverige,
            och i tätorter är de kring 80 %. Sjukdomar relaterade till dessa
            trender ökar.
          </p>
          <p xml:id="i-T3NzYFZcfg3voZCqMz4nEP">
            Friluftslivet griper in i många politikområden, och ett ökat
            friluftsliv har möjlighet att bidra till såväl en ökad förståelse
            för natur och miljö som en förbättrad hälsa.
          </p>
        </div>
        <div xml:id="i-NiSTWNBhpzrCh5eHbeKsh6" type="motContent">
          <head xml:id="i-75Gf1sacvd3x5QVh6UnDux" type="h1">
            Argument för ökat friluftsliv
          </head>
          <p xml:id="i-9wjh6Ve4FgwzfNLUeHrJ4a">
            I den breda befolkningen minskar vistelsen i naturen, och därmed
            riskerar kunskapen om och förståelsen för vårt totala beroende
            av naturen att minska. Naturen beskrivs allt oftare som farlig
            med artiklar om fästingar och farliga rovdjur trots alla underbara
            upplevelser som finns att hämta för dem som lämnar stadens asfalt
            och ger sig ut. Grönområdena är sällan speciellt långt bort. Även
            för de flesta stadsbor finns det fortfarande grönområden kvar
            i rimlig närhet. Men den stadsnära naturen hotas ständigt av exploatering
            och krymper dessvärre alltmer. Inte minst för friluftsliv och
            rekreation är det förstås mycket viktigt att skydda den stadsnära
            naturen i form av naturen i utkanten av staden, gröna kilar in
            i stadsområdena och städernas parker. Miljöpartiets vision är
            att ingen i Sverige ska ha speciellt långt till naturen, inte
            ens i en storstad.
          </p>
          <head xml:id="i-VadJPYr458o4hg2MeP1m8t" type="h2">
            Naturvistelse bidrar till naturförståelse
          </head>
          <p xml:id="i-N5eiW5dkgJw7WXPzkafiKJ">
            Upplevelser i naturen, oavsett om det är i den tätortsnära eller
            den mer orörda naturen, kan bidra till kunskap om naturen och
            de tjänster som naturen producerar och som vi är beroende av (s.k.
            ekosystemtjänster). Enkelt kan man uttrycka det så här: om skogen
            blir fylld av al och tall i stället för bara träd skulle fler
            t.ex. inse vikten av biologisk mångfald. Vi håller på att glömma
            bort att vi varje dag, varje minut och t.o.m. varje sekund är
            beroende av naturen för vår överlevnad. Ekosystemens tjänster
            försörjer oss med mat, kläder, byggmaterial, papper, mediciner,
            rent vatten och inte minst luft att andas. 1 När en allt större
            del av världens befolkning bor och lever i städerna minskar medvetenheten
            om det beroendet och därmed det politiska trycket att försvara
            natur och miljö mot fortsatt kortsiktig rovdrift. Riksdagen bör
            ge regeringen till känna vikten av att fler människor kommer ut
            i naturen och får ökad kännedom om den biologiska mångfalden.
          </p>
          <head xml:id="i-2BPWsUn3UYk8cGbsbRvcnp" type="h2">
            Naturvistelse är hälsofrämjande
          </head>
          <p xml:id="i-AiArfLcG2oM2cedQyF48HW">
            Att närhet till natur har positiva effekter på människors hälsa
            visas i fler och fler forskningsstudier. Bara att få vara i naturen
            är rehabiliterade i sig, visar forskning från bl.a. Alnarp. 2
            Fysisk aktivitet har också stor betydelse för att motverka psykisk
            ohälsa, något som bl.a. Sara Wamala, generaldirektör på Folkhälsoinstitutet,
            har visat i sin forskning. Patienter tillfrisknar lättare om sjukhusrummet
            har utsikt mot natur. Vid livskriser ökar naturen förmågan till
            coping, dvs. att med sina egna personliga resurser hantera och
            klara av en kris. Ojämlikheten i hälsa med anledning av olika
            socialgruppstillhörigheter är mindre i gröna områden.
          </p>
          <p xml:id="i-UTCRijfjCZmJN2QTiA6KAR">
            Andra studier har visat att tillgång till natur bidrar till ökad
            fysisk aktivitet. Och även en måttlig ökning av den fysiska aktiviteten,
            t.ex. regelbundna promenader, har stor betydelse för hur man mår.
            Det finns också vetenskapliga studier som visar på synergieffekter,
            att träning i natur ger bättre hälsoeffekt än träning på gym.
            Även kortare stunder i naturen har visat sig leda till minskad
            stress.
          </p>
          <p xml:id="i-GbauYCVhxsCeggRAB55wxh">
            Svensk forskning har beräknat samhällskostnaden för dagens fysiska
            inaktivitet till ca 6 miljarder kronor per år. 3 Som jämförelse
            kan sägas att samma forskare beräknade kostnaden för rökning med
            samma metod till ca 8 miljarder kronor. Förutom det minskade lidande
            som en satsning på bättre hälsa skulle innebära är det alltså
            fråga om att åtgärder för att öka den fysiska aktiviteten kan
            ge stora samhällsekonomiska besparingar. I en nyligen presenterad
            studie har man visat att vi spenderar ca 72 miljarder kronor i
            Sverige på friluftsliv. 4 Helt enkelt är det samhällsekonomiskt
            mycket lönsamt att investera i friluftsliv så att fler människor
            kan ta del av det.
          </p>
          <p xml:id="i-MqWSh44W6vjoncEvzgAnvB">
            Samhället har ett stort värde i att skapa förutsättningar som
            främjar hälsa, och det är något som också riksdagen har slagit
            fast i full politisk enighet i den folkhälsopolitiska propositionen.
          </p>
          <p xml:id="i-NygVX6hqcK82VbfYUkSbrb">
            Flera friluftslivsorganisationer erbjuder fysisk aktivitet på
            recept, vilket är ett mycket bra och effektivt sätt att behandla
            vissa problem orsakade av vår livsstil.
          </p>
          <head xml:id="i-Ha9J4KihtteZ6mcV1AzeNc" type="h1">
            Politik för ökat friluftsliv
          </head>
          <p xml:id="i-6DeSf1Wcp79Vah27oaBN3Z">
            Det är därför självklart för Miljöpartiet att värna allemansrätt
            till naturen och alla människors möjligheter att få ta del av
            naturen: att det finns en natur att vistas i, en skog att kunna
            ströva i, en strand att kunna gå på, en sjö att kunna fiska i
            eller bara sitta och meditera vid etc.
          </p>
          <p xml:id="i-9g83SRK21yAya6RhPm8hLk">
            All denna forskning borde ha större betydelse vid planläggningen
            av tätortsnära områden (läs politiska beslut) och borde ligga
            till grund för att större hänsyn tas till att bevara skogsområden
            och värna den biologiska mångfalden.
          </p>
          <p xml:id="i-JQAdCewuyetPPgw7qtmL6w">
            Den förda politiken den senaste mandatperioden har genom förändringar
            inom strandskyddet och inom skogspolitiken fört oss längre från
            tillgänglighet vid stränder, öppnat för möjligheten till ett intensivare
            skogsbruk med stubbrytning och ökat möjligheten att skogsgödsla,
            sammantaget något som knappast ökar den biologiska mångfalden.
            Intensivare skogsbruk ger i förlängningen en skog som är mindre
            tillgänglig för det rörliga friluftslivet.
          </p>
          <p xml:id="i-T1VX8KJmXmEMTsrsLvqZwC">
            Vi står alltså inför två stora utmaningar en eskalerande ohälsa,
            för vilken dagens sjukvård saknar såväl verkligt effektiva botemedel
            som resurser, samt ett alltmer påtagligt och växande miljöhot
            med klimatförändringar och förstörda naturmiljöer. Det är förstås
            alltför tunga uppgifter att lägga på friluftslivet att lösa, men
            det är uppgifter där många aktörer måste vara med och där friluftslivet
            kan spela en viktig roll. Och det är dess roll som denna motion
            fokuserar på.
          </p>
          <head xml:id="i-QNFPVFNfmpsKamy5PmnimL" type="h1">
            Friluftslivets organisering och finansiering
          </head>
          <p xml:id="i-G3ecDPHAZk7M9M66smxpdY">
            Vi anser att det är önskvärt med en utveckling där stödet till
            friluftslivet får ett liknande system som stödet till idrotten.
            Detta har stöd i den statliga friluftsgruppens skrivelse Statens
            stöd till friluftsliv och främjandeorganisationer (Ds 1999:78).
            Därmed är vi positivt inställda till propositionens förslag om
            att låta Svenskt Friluftsliv fördela anslagen till friluftslivet.
            Det stödet bör dock fördelas uteslutande till Svenskt Friluftslivs
            medlemmar. Även om det kan vara svårt att definiera vilka organisationer
            som bedriver friluftsliv så finns det klara fördelar med att bättre
            renodla stödet och låta det i högre grad gå genom en paraplyorganisation.
            Men som också Naturvårdsverket påpekar i sitt remissvar finns
            det fortfarande många organisationer som står utanför Svenskt
            Friluftsliv, och det är inte alltid en självklarhet att ett medlemskap
            är eftersträvansvärt. De skriver Om Svenskt Friluftsliv ska fördela
            statsbidrag till friluftsorganisationer innebär detta att organisationer
            som idag är medlemmar fattar beslut om att tilldela bidrag även
            till andra organisationer, alltså inte sig själva vilket DS 1999:78
            ville åstadkomma. Här finns en skillnad mellan Svenskt Friluftsliv
            och Riksidrottsförbundet som enbart fördelar medel till sina egna
            medlemsorganisationer. Med liggande förslag får vi en situation
            där en ideell organisation kommer att besluta eller avslå statsbidrag
            till andra ideella organisationer. Miljödepartementets PM hänvisar
            också till Folkbildningsrådet som fördelar statsbidrag till folkhögskolor,
            studieförbund och studerande organisationer inom folkhögskolan.
            Inom Folkbildningsrådet finns en stark offentlig aktör Sveriges
            Kommuner och Landsting, något som särskiljer Folkbildningsrådet
            från Svenskt friluftsliv som består av enbart ideella organisationer.
          </p>
          <p xml:id="i-HzoD88btt13cfXf3DzXsJk">
            Miljöpartiet anser att det är relevanta invändningar som framkommer
            i remissvaren, att det finns risk för lojalitetskonflikter och
            att i likhet med Riksidrottsförbundet bör ideella paraplyorganisationer
            enbart fördela medlen till sina medlemmar. Det finns därför skäl
            att ha ett fortsatt stöd i någon form till organisationer som
            bedriver friluftsverksamhet utanför Svenskt Friluftsliv. Detta
            föreslår vi att riksdagen ger regeringen till känna.
          </p>
          <p xml:id="i-E5e71vc3mhbYmcQGzPnuge">
            Stödet till idrotten ger samhället väldigt mycket tillbaka, och
            idrottsrörelsen har förstås en central roll i arbetet för en bättre
            hälsa. Men om man jämför stödet till idrotten med stödet till
            friluftslivet så är det enorma skillnader, och skillnaderna har
            ökat över tid. Idrottens ca 3 miljoner utövare får ca 1 800 miljoner
            kronor medan friluftslivets knappa 2 miljoner medlemmar (inom
            Svenskt Friluftsliv) får del av knappa 28 miljoner kronor (även
            andra organisationer delar enligt förslaget på den summan). Att
            helt jämna ut stödet räknat per medlem är inte realistiskt eller
            ens önskvärt, men det är troligt att ett ökat stöd till friluftslivet
            kan ge samhället mer i ökat mervärde.
          </p>
          <p xml:id="i-BYfBa9tyX5BmcUAM2j5xWc">
            Miljöpartiet har därför en ambition att öka stödet till friluftslivet
            och vill att regeringen återkommer till riksdagen med förslag
            om hur stödet till friluftslivet kan ökas.
          </p>
          <head xml:id="i-34mkcQmR6NwrzsQE9M7Ayg" type="h1">
            Mätbara mål i friluftspolitiken
          </head>
          <p xml:id="i-5jhYQCpRvf8WzRRCz9MK5m">
            I propositionen Framtidens friluftsliv föreslår regeringen tio
            mål för friluftspolitiken. Vi finner det positivt att friluftspolitiken
            uppmärksammas men ställer oss samtidigt kritiska till dessa mål,
            då de inte går att mäta. Således kan inte graden av måluppfyllelse
            mätas den dagen regeringens friluftspolitik ska utvärderas. Dessa
            mål är närmast att anse som visioner för friluftspolitiken. Vi
            anser därför att friluftspolitiken ska kompletteras med ett antal
            mätbara mål. Detta bör riksdagen som sin mening ge regeringen
            till känna.
          </p>
          <head xml:id="i-YAQDreTmZ47CMuaj8KMr78" type="h1">
            Forskning om friluftsliv
          </head>
          <p xml:id="i-L4RQnfhKjq4koofqHCtY7Q">
            I regeringens proposition anges tio mål för friluftspolitiken.
            Ett av dessa mål är att beslut om friluftsliv fattas med god kunskap.
            Naturvårdsverket initierade forsknings­programmet Friluftsliv
            i förändring under 2006, och under de senaste fyra åren har en
            stor kunskap byggts upp inom forskningsprogrammet. Forskningsprogrammet
            producerar nu forskningsresultat i en allt intensivare takt i
            och med att programmet etablerats. Vid halvtidsutvärderingen efter
            3 år var utvärderarna över lag positiva till programmet och ansåg
            att det brutit ny mark. Regeringen hade i den nyligen lagda propositionen
            möjlighet att visa på en vilja till fortsatt forskning inom området
            men avstod från detta. Det är nu stor risk att denna forskning
            inte får någon fortsättning.
          </p>
          <p xml:id="i-TZHPxpH3yDbiEzw4nSoKT6">
            För att kunna mäta förändringen av människors friluftsvanor krävs
            statistik, helst statistik över längre perioder. En sådan statistik
            saknas inom friluftsområdet. I regeringens proposition anges att
            regeringen gett SCB i uppdrag att ta fram statistik om det civila
            samhället. Detta är dock inte detsamma som att ta fram statistik
            för friluftslivet. Vi vet i dag inte om antalet utövare minskar
            eller ökar. Vi känner inte till den ekonomiska omfattningen. Vi
            vet inte vilka aktiviteter som ökar i omfattning och kan därför
            inte göra några prognoser för framtiden. Vi önskar därför att
            relevant statistik samlas in för friluftsområdet. Naturvårdsverket
            och Statistiska centralbyrån borde kunna vara självklara aktörer.
            Detta bör riksdagen som sin mening ge regeringen till känna.
          </p>
          <head xml:id="i-Tjh2xonNejvCJeEDB2FvTK" type="h1">
            Rekreation och friluftsliv i skogsvårdslagen
          </head>
          <p xml:id="i-PAKWPWgr1E396LY6yFTcuq">
            Att vistas utomhus i naturen har betydelse för människors identitet,
            avkoppling, hälsa, naturkontakt och medvetenhet om livet. En grundförutsättning
            för rekreation och friluftsliv är tillgång till attraktiva och
            uppskattade naturmiljöer. Friluftsliv är ett allmänt intresse
            som har stor samhällsnytta. Hänsyn behöver därför tas till friluftslivets
            behov.
          </p>
          <p xml:id="i-5P1F2xZYvaiukBvFTobPzB">
            Skogsvårdslagen uttrycker samhällets krav på skogsägaren. Här
            anges vilken virkesproduktion som ska uppnås och vilken hänsyn
            till naturen och kulturmiljön som ska tas. Skogsvårdslagens portalparagraf
            l yder Skogen är en nationell tillgång och en förnybar resurs
            som ska skötas så att den uthålligt ger en god avkastning samtidigt
            som den biologiska mångfalden behålls. Vid skötseln ska hänsyn
            tas även till andra allmänna intressen. Lag (2008:662).
          </p>
          <p xml:id="i-UX1H9MPvxAgaG5nnCSDqhQ">
            Vid en föryngringsavverkning eller andra skogliga åtgärder tillämpas
            dock inte skogsvårdslagens 1 §, utan 30 §. I lagtextens 30 § står
            att hänsyn ska tas till naturvårdens och kulturmiljövårdens intressen.
            I praktiken innebär detta att tillsynsmyndigheten Skogsstyrelsen
            inte har möjlighet att med stöd i lagen kräva hänsyn i områden
            som har stor betydelse för rekreation och friluftsliv om inte
            området samtidigt har specifika natur- eller kulturmiljövärden.
            Det är därför nödvändigt att stärka lagens skrivningar så att
            hänsyn också tas till friluftslivets intressen och behov av miljöer
            att utöva friluftsliv i.
          </p>
          <p xml:id="i-SnokjQpLrE397T4nwMqBEU">
            Riksdagen tillkännager för regeringen som sin mening vad som
            anförs i motionen att skogsvårdslagens skrivningar bör stärkas
            så att hänsyn tas till friluftslivets intressen och behov av miljöer
            att utöva friluftsliv i.
          </p>
          <head xml:id="i-6U8acMcfrNpB4nVjhmva2q" type="h1">
            Skötsel av skog för rekreationsändamål
          </head>
          <p xml:id="i-BVFiSGptsSPYQ91LKMRwNH">
            Friluftsliv är ett allmänt intresse som har stor samhällsnytta.
            Utövandet har betydelse för människors identitet, avkoppling,
            hälsa, naturkontakt och medvetenhet om livet. En grundförutsättning
            för friluftsliv är tillgång till attraktiva och uppskattade naturmiljöer.
            Skogar nära där människor bor och verkar bidrar i hög grad till
            nytta för rekreation och folkhälsa. Den samhällsnytta markägare
            kan erbjuda med tillgängliga och upplevelse­rika skogar måste
            stärkas och uppmuntras. Hälften av de tätortsnära skogarna ägs
            av privatpersoner. En mindre andel, 16 %, ägs av kommuner. Med
            ett ökat tryck efter skogsråvara blir konflikterna mellan friluftsliv
            och skogbruk större. Vi behöver därför komplettera de verktyg
            som finns i dag för att säkerställa att skogarna kan finnas kvar
            till nytta för lokalsamhället och barns och vuxnas rekreation
            och livskvalitet. Vi föreslår att Skogsstyrelsen får verktyg liknande
            naturvårdsavtal och biotopskydd som stimulerar markägare att sköta
            skog så att rekreations-, natur- och kulturmiljövärden bevaras
            och utvecklas, s.k. rekreationsinriktad skötsel.
          </p>
          <p xml:id="i-Hmt7UbzFpmC1hZYFYTsnK1">
            Riksdagen tillkännager för regeringen som sin mening vad som
            anförs i motionen om att Skogsstyrelsens möjlighet att uppmuntra
            och stimulera markägare till skötsel av skog som bevarar och utvecklar
            rekreations-, natur- och kulturmiljövärden.
          </p>
        </div>
        <div xml:id="i-KKo2mUvy6Ubp2n5Q2abj9J" type="motSignatures">
          <list xml:id="i-StaVChoBu98ph42Qvrd3By">
            <item xml:id="i-PWzBFP2nfdnKaGPpT1VqCz" who="i-UFTZBKNRWWLXUXAtcCcVfH">
              Tina Ehn (MP)
            </item>
            <item xml:id="i-ytx6osTGVwxfqtRxNArpG" who="i-Vx7eV6CLwK4q8nMYx4Sry4">
              Agneta Börjesson (MP)
            </item>
            <item xml:id="i-Qc4g1LSJ8gJeug5Sdfynbd" who="i-FfCiJc8kVZcwio9wsCvVkH">
              Mehmet Kaplan (MP)
            </item>
            <item xml:id="i-HTYnpscRnpbti2Aqsgt7n7" who="i-7YbH6oTUwG4Qn94QEVE6as">
              Gunvor G Ericson (MP)
            </item>
            <item xml:id="i-M15i1fyBBNTgs5D6vASapL" who="i-Atz7ai4RJKnyNCwfSAJEeC">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
