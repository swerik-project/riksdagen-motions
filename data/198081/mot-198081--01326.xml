<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01326">
  <teiHeader>
    <fileDesc>
      <titleStmt>
        <title>om frekvensband för privatradio</title>
        <author>av Anders Gernandt m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om frekvensband för privatradio</title>
          <idno type="rdwebb">G4021326</idno>
          <rs type="number">1326</rs>
          <ref type="dokument_url_text">http://data.riksdagen.se/dokument/G4021326/text</ref>
          <ref type="dokument_url_html">http://data.riksdagen.se/dokument/G4021326</ref>
          <ref type="dokumentstatus_url_xml">http://data.riksdagen.se/dokumentstatus/G4021326</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7oBpdKNLc3LYD8YF1233E6</idno>
            <name>ANDERS GERNANDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4PWoEwRyCjKBVFFdqhmPo2</idno>
            <name>ERIC HÄGELMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DK6XsqcpY8t9gUbdp9xpiT" type="signed"/>
        <correspContext corresp="i-DK6XsqcpY8t9gUbdp9xpiT">
          <note type="signatory" corresp="i-7oBpdKNLc3LYD8YF1233E6"/>
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="i-4PWoEwRyCjKBVFFdqhmPo2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1326/mot_198081__1326-001.pdf"/>
      <fw xml:id="i-Sw474aQn5LbFRPB7iSmyJU">
        Mot. 1980/81:1326 9
      </fw>
      <div xml:id="i-MPzVUjvoUbvYdoW7kD9VEB" type="motHeader">
        <div xml:id="i-HTnShVHNmfechR4d9nGiPr" type="motTitle"/>
        <div xml:id="i-GUNiVZC1Mg7ZCRBNzX5GqE" type="motSubmissionInfo"/>
      </div>
      <div xml:id="i-5vbMVc8GnSqg6fGNpb5P9g" type="motBody">
        <div xml:id="i-N4xVRwyfRVAkU5Ej9BAKBR">
          <p xml:id="i-GutHH1dvHSwetrPh2sAtjG">
            Motion
          </p>
          <p xml:id="i-MNggwhEMSY2cXHx38rbaFm">
            1980/81:1326
          </p>
          <p xml:id="i-JKbh92gUWrb7MYJHoCcumF">
            av Anders Gernandt m. fl. om frekvensband för privatradio
          </p>
          <p xml:id="i-9QJaB2QiJhkVUrxziBaD94">
            Vid en europeisk konferens 1980 rörande fördelning av frekvensband
            för radiokommunikation fastställdes bl.a. en europeisk standard
            för ett privatradioband inom frekvensområdet 860-920 MHz. Utöver
            detta är tidigare medgivet ett antal frekvensband inom betydligt
            lägre frekvensom- råden — bl. a. det i vårt land utnyttjade s.
            k. medborgarbandet vid 27 MHz. Såsom är väl bekant används privatradio
            inom medborgarbandet bl. a. för jaktradio, kommunikation mellan
            privatbåtar samt räddningsaktioner till sjöss, i fjällen och på
            våra vägar. Härutöver användes privatradion i vissa företag, i
            skogs- och jordbruk, av samer och fiskare samt som kommunika-
            tionsmedel vid olika tävlingar etc. Att ett privatradioband för
            enskilda medborgares samt föreningars och klubbars verksamhet
            måste finnas råder det ingen tvekan om. Det f. n. använda frekvensbandet
            — 27 MHz — är dock inte lämpligt, bl. a. på grund av låg signalsäkerhet,
            framför allt orsakad av interferens från bl. a. medicinska apparater
            och privatradiosändare i andra länder. Att erhålla ett lämpligare
            frekvensband — och en mer störningsfri utrustning — är därför
            ett angeläget önskemål som televerket även arbetar för. De organiserade
            privatradioklubbarnas samlade medlemstal är f. n. ca 20 000. Antalet
            meddelade privatradiotillstånd på 27 MHz-bandet är f. n. ca 160
            000. Här avses inte landets radioamatörer och deras radioverksamhet,
            som tekniskt är av avsevärt högre karaktär än privatradions. Men
            även inom privatradioverksamheten finns en mycket kvalificerad
            expertis represente- rad. Det är tekniska bedömningar från sådant
            experthåll som — mot bakgrund av televerkets förmodade inställning
            till privatradions framtida funktions- möjligheter — föranleder
            denna motion.
          </p>
          <p xml:id="i-31Wz83rEStvWBATWGqcEw4">
            Detta är privatradio
          </p>
          <p xml:id="i-LKbAMvRWxwrqU7TzaUzoBt">
            I detta beskrivande avsnitt berörs endast den ”rena” och seriösa
            privatradioverksamheten sådan den drivs och övervakas av landets
            ca 130 privatradioklubbar. Kommunikationsradioverksamheten i landet
            bedrivs ju därutöver — även på andra frekvensband — av ett otal
            företag, kommuner, myndigheter etc. och är naturligtvis ett omistligt
            sambandsmedel. Men trots de störda signalförhållandena på 27 MHz
            medborgarband sker där en mycket omfattande nyttotrafik. Den organiserade
            trafikverksamhe- ten sammanhålls, övervakas och uppmuntras av
            Svenska Privatradioförbun-
          </p>
          <pb facs="riksdagen-motions-pdf/data/198081/mot_198081__1326/mot_198081__1326-002.pdf"/>
          <p xml:id="i-CScun5sXKSXsGtbER9YFxG">
            det (SPRF). Förbundet samverkar med myndigheter och organisationer
            för att bygga ut ett säkerhetssystem genom båtradion och för att
            öka fjällsäkerheten med ett stort antal fjällbasstationer. På
            initiativ av SPRF har bildats ett vägradioråd, som administrerar
            och samordnar vägradion i landet. Vägradiorådet är ett samarbetsorgan
            för NTF, TSV, M, KAK, SPRF m. fl., detta för att lösa de problem
            som kan uppkomma med auktorisation och det administrativa arbetet
            inom vägra- dion. Enbart i Stockholms län har 21 500 passningstimmar
            inrapporterats under 1979. Verksamheten har innefattat 6 536 anrop
            angående allt från trafik- olyckor till trafikinformation. Ett
            samarbete sker mellan lokalradion och de auktoriserade vägradiooperatörerna,
            så att en aktuell väginformation kan ges till alla trafikanter
            hela året. Vägbaserna har på fältet hjälp av vägpatruller, som
            har sjukvårdsutbildade vägsamariter och tekniskt kunniga personer
            som kan avhjälpa enklare fel. Vägbaserna har även hjälp av ca
            3 000 yrkeschaufförer, vilka använder privatradion som säkerhet,
            för att få vägvisning eller rapporter om väglaget och ett extra
            skydd vid frakt av farligt gods, såsom brandfarliga, kemiska och
            miljöfarliga produkter. Denna samhällsnyttiga verksamhet sker
            på helt ideell väg utan bidrag från vare sig kommun, landsting
            eller staten. Intresset för förbättrad varnings- och räddningstjänst
            genom privatradion är under stigande, och goda utbyggnadsmöjligheter
            finns om den tekniska kvalitén kan förbättras utan avsevärd kostnadsökning
            för apparatägarna. Detta bedöms kunna åstadkommas med den avancerade
            tillverkningsteknik som uppnåtts även i vårt land. Men det anses
            gälla under förutsättning att lämpliga frekvensband ställs till
            förfogande genom televerkets förståelse och välvilja. Detta är
            en mycket viktig faktor i frågan om svensk privatradio- kommunikations
            vara eller icke vara!
          </p>
          <p xml:id="i-2tzmu7uXxfLficrmeNVuTt">
            Frekvens och räckvidd
          </p>
          <p xml:id="i-VpnY6cnQEeWKgapY4MHM5V">
            För att privatradio skall kunna vara till rimlig nytta bör räckvidden
            mellan mobila stationer vara minst en mil. Detta gäller vid maximalt
            tillåten sändareffekt. Sådana kommunikationsavstånd uppnås med
            nuvarande utrustning på 27 MHz-bandet. Men om det frekvensband
            som har diskuterats av televerket skulle fastställas kommer räckvidden
            att nedgå till nära nog enbart synavståndet. Frekvenser på 806-860
            MHz används för störningssä- ker kommunikation på mycket korta
            avstånd, t. ex. på oljeborrplattformar i Nordsjön och annorstädes.
            I skogbevuxen terräng med stor dämpning blir räckvidden obetydlig.
            Hittillsvarande erfarenhet från samma frekvensområde i USA visar
            mycket svagt intresse för dessa höga frekvenser på grund av korta
            räckvidder och mycket höga apparatkostnader — upp till tio gånger
            högre kostnader än för de nu i vårt land använda apparaterna!
            Tillverkningsnoggrannhet,
          </p>
          <pb facs="riksdagen-motions-pdf/data/198081/mot_198081__1326/mot_198081__1326-003.pdf"/>
          <fw xml:id="i-EBj64yVMvaZ94J2GtRAtJS">
            Mot. 1980/81:1326 10
          </fw>
          <p xml:id="i-D64XjE581x83o7hxS32ubG">
            miljökänslighet m. m. ökar i hög grad vid dessa höga frekvenser,
            men även om funktionssäkerheten är mycket god kommer det höga
            kostnadsläget att avskräcka såväl företag som enskilda från anskaffning
            av sådan utrustning. Dessutom tvingas reparations- och servicetjänsten
            i vårt land att helt förnya sin teknik och serviceutrustning.
            De av televerket diskuterade frekvenserna 860-920 MHz är ännu
            högre än de som ovan har refererats. Det finns därför skäl till
            allvarliga invändningar mot att förlägga det svenska privatradioban-
            det till dessa höga frekvensområden. Denna motion vill förespråka
            det frekvensområde, 250-290 Mhz, som förordas av bl. a. Svenska
            Privatradioförbundet och jägarorganisationerna. Från tekniskt-merkantilt
            håll är uppfattningen den att tillverkning av såväl basapparater
            som bil-/båtburna och handapparater utan olägenhet kan ske i Sverige.
            Svenska företag väljer gärna svensktillverkad utrustning, bl.
            a. för att få enhetlighet och väl utbyggd service. Med det starkt
            utökade behov av radiokommunikation som föreligger i landet bör
            det ligga många fördelar i att skapa en omfattande svensk tillverkning
            av sådan utrustning — inte minst ur sysselsättningssynpunkt. Men
            då bör det vara utrustning som passar för det svenska — och nordiska
            — behovet i bilar, i arbets- och fritidsbåtar, i samernas arbete
            och på turistfärder, vid jaktturer och skogsarbete samt i företag,
            kommuner, försvaret etc. Men de tillåtna frekvensområdena måste
            väljas så att de — utan alltför dyra apparater — passar för nordiska
            förhållanden och så att det inte erfordras dyrbara relästationer
            på var eller varannan fjälltopp och höghus för att signalerna
            skall nå mottagaren. Frekvensområdet 250-290 MHz torde erbjuda
            avsevärt bättre alternativ i de flesta avseenden än 860-920 MHz.
            Mot bakgrund av det anförda hemställs att riksdagen som sin mening
            ger regeringen till känna vad som i motionen anförts rörande val
            av frekvensband för privatradio- kommunikation.
          </p>
          <p xml:id="i-NxmWpHFvkTT8LQ91upTTZF">
            Stockholm den 26 januari 1981
          </p>
          <p xml:id="i-72qKbYCX88CW4fMP7TERGF">
            ANDERS GERNANDT (c) STEN SVENSSON (m) ERIC HÄGELMARK (fp)
          </p>
        </div>
      </div>
    </body>
  </text>
</TEI>
