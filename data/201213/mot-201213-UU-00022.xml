<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00022">
  <teiHeader>
    <fileDesc>
      <titleStmt>
        <title>med anledning av skr. 2012/13:112 Nordiskt utrikes-, säkerhets- och försvarspolitiskt samarbete inklusive krisberedskap</title>
        <author corresp="i-Uj8BaU1ExHbpKGVGx2k7Ed i-TKwDinNn4twnLieK52EXRu">av Mikael Jansson och Björn Söder (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2012/13:112 Nordiskt utrikes-, säkerhets- och försvarspolitiskt samarbete inklusive krisberedskap</title>
          <idno type="rdwebb">H002U22</idno>
          <rs type="number">U22</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U22/text</ref>
          <ref type="dokument_url_html">http://data.riksdagen.se/dokument/H002U22</ref>
          <ref type="dokumentstatus_url_xml">http://data.riksdagen.se/dokumentstatus/H002U22</ref>
          <ref type="doc">http://data.riksdagen.se/fil/34896D8B-4D25-4560-8ADF-FB37172A388A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Uj8BaU1ExHbpKGVGx2k7Ed</idno>
            <name>Mikael Jansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EooPcgfojQdSjgYbm89c8o" type="basedOn"/>
        <correspContext corresp="i-EooPcgfojQdSjgYbm89c8o">
          <ref>Regeringsskrivelse 2012/13:112</ref>
        </correspContext>
        <correspAction xml:id="i-CYJtVRvFAkx3xA9EdGWJrE" type="signed"/>
        <correspContext corresp="i-CYJtVRvFAkx3xA9EdGWJrE">
          <note type="signatory" corresp="i-Uj8BaU1ExHbpKGVGx2k7Ed"/>
          <note type="signatory" corresp="i-TKwDinNn4twnLieK52EXRu"/>
        </correspContext>
        <correspAction xml:id="i-XeMhAojU6APxqZcYXmzta7" type="referral">
          <date when="2013-04-24"/>
        </correspAction>
        <correspAction xml:id="i-JcDaZ5u6FPcy7iq3vQjdCe" type="referral">
          <date when="2013-04-24"/>
        </correspAction>
        <correspAction xml:id="i-GVigEC58XYFydq45v21wQK" type="dismissal">
          <date when="2013-04-23"/>
        </correspAction>
        <correspAction xml:id="i-N1CwH1BeozPbxwmVaif45u" type="dismissal">
          <date when="2013-04-23"/>
        </correspAction>
        <correspAction xml:id="i-Q4Z1VPMZqXSqq9cqhG6a9N" type="submission">
          <date when="2013-04-17"/>
        </correspAction>
        <correspAction xml:id="i-SSRd3WBQMWrFWZQKsWVUp3" type="transfer">
          <date when="2013-04-17"/>
        </correspAction>
        <correspAction xml:id="i-6zMo9avsYwThpfJwVrHib1" type="assigned"/>
        <correspContext corresp="i-6zMo9avsYwThpfJwVrHib1">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WhfXdzb2XtQQkgNpH7poE2" type="motHeader"/>
      <div xml:id="i-9n1pXCJzJGfYMRQmAuwUGX" type="motBody">
        <div xml:id="i-L3JG2hrBMBRBuUnbrHoP6b" type="motProposal" subtype="förslag">
          <head xml:id="i-UwiQH5UCvmgWC7eFioYq8j">
            Förslag till riksdagsbeslut
          </head>
          <list xml:id="i-yCkW5m4s3GomMqNrkTCKs" style="ol">
            <item xml:id="i-UWoMEs2jQd1n4foXWQHZSq">
              Riksdagen tillkännager för regeringen som sin mening vad som
              anförs i motionen om att sträva efter att samordna de olika nordiska
              samarbetsavtalen i en struktur.
            </item>
            <item xml:id="i-VCzx8fRpKGkpCa1oim1N5f">
              Riksdagen tillkännager för regeringen som sin mening vad som
              anförs i motionen om att utreda förutsättningarna för att ta emot
              hjälp från de nordiska länderna i händelse av krig eller höjd
              beredskap eller att ge dem hjälp.
            </item>
            <item xml:id="i-vARsaPW8KBqmz6EL5QkDJ">
              Riksdagen tillkännager för regeringen som sin mening vad som
              anförs i motionen om luftpatrullering av Islands luftrum.
            </item>
            <item xml:id="i-nNnfeQJe9UXeG2DppvM6J">
              Riksdagen tillkännager för regeringen som sin mening vad som
              anförs i motionen om att inom ramen för det nordiska samarbetet
              verka för ökade insatser för att uppnå ett samordnat luftförsvar
              och en samordnad luftövervakning.
            </item>
            <item xml:id="i-FwJZQ3gBhKD3TdB4ta1mS5">
              Riksdagen tillkännager för regeringen som sin mening vad som
              anförs i motionen om att inom ramen för det nordiska samarbetet
              verka för ökade insatser för att uppnå en samordnad havsövervakning
              och ett samordnat satellitsystem.
            </item>
            <item xml:id="i-KnxWkxf8sQh1MQDK7efQbZ">
              Riksdagen tillkännager för regeringen som sin mening vad som
              anförs i motionen om att inom ramen för det nordiska samarbetet
              verka för en konkretisering av den nordiska solidaritetsförklaringen
              i hela skalan från krishantering till fullskaligt krig på nordiskt
              territorium.
            </item>
          </list>
        </div>
        <div xml:id="i-H7vJHytMcitEsFcgxaXpw4" type="motContent">
          <head xml:id="i-GWSY3Lg62uGfbUL3rKUx3q" type="h1">
            Motivering
          </head>
          <p xml:id="i-5GQjnbqinAWqPYEcxfxjgc">
            Sverigedemokraterna betraktar Sverige som, i fallande ordning,
            en del av en nordisk, europeisk, västerländsk och global gemenskap.
            I linje med detta vill vi särskilt arbeta för att stärka den nordiska
            identiteten och bredda och fördjupa det nordiska samarbetet.
          </p>
          <p xml:id="i-KJNkLcXLtK4inRbJV6qok7">
            Vi vill, i likhet med vad som fördes fram i Stoltenbergrapporten
            2009, öka det nordiska samarbetet inom en rad frågor på försvars-
            och säkerhetsområdet. Vi ser uppenbara förtjänster i att de nordiska
            länderna tar ett gemensamt ansvar för regionens säkerhet, i likhet
            med vad som länge planerades under det kalla krigets era. Det
            nordiska försvarssamarbetet bör därför drivas så långt som möjligt.
          </p>
          <p xml:id="i-LqrtQGcuC59RqPxF4ettXG">
            Av dessa skäl välkomnar vi att de nordiska länderna lanserade
            Nordefcosamarbetet 2009. Vi anser dock att det inte har gjorts
            tillräckligt mycket konkret för att uppnå ett fördjupat försvarssamarbete
            i linje med de förslag som finns i Stoltenbergrapporten, och vi
            vill se ökade insatser i det nordiska försvarssamarbetet för att
            uppnå sådana resultat.
          </p>
          <p xml:id="i-Uws2HSs2azTDfhX6HtYzdk">
            Danmark och Norge kommer under överskådlig tid att vara Natoanslutna
            och Finland och Sverige kommer under överskådlig tid att vara
            alliansfria, och det är viktigt att ett realistiskt uppbyggt nordiskt
            samarbete på detta område tar hänsyn till dessa förutsättningar.
          </p>
          <p xml:id="i-Fi5ezVoS9pLH43udmqsw3K">
            Ett övergripande strukturellt problem för nordiskt samarbete
            på detta område är att det är splittrat mellan olika avtal och
            strukturer. Detta är enligt vår mening suboptimalt. För att kunna
            uppnå ett effektivt och fördjupat nordiskt samarbete, vilket vi
            i likhet med regeringen anser, så menar vi att de olika avtal
            som redovisas i skrivelsen så långt det är möjligt bör samordnas
            i en gemensam struktur, exempelvis i det Nordiska rådets eller
            Nordiska ministerrådets regi. Det nordiska försvarssamarbetet
            bör formaliseras för att kunna fortsätta att fördjupas. Sverige
            bör verka för detta och detta bör riksdagen tillkännage för regeringen
            som sin mening.
          </p>
          <head xml:id="i-3ZzKqvxJb5uiqTqSsaAVQt" type="h2">
            Förutsättningar för att ta emot hjälp från nordiska grannländer
            vid höjd beredskap eller krig eller att ge dem hjälp
          </head>
          <p xml:id="i-VB6dpE7DLixxGU4nS3LCFw">
            I SOU 2012:29 har utretts vilka förutsättningar som existerar
            för att ta emot internationell hjälp i fredstid, vilket vi ser
            som positivt. Det måste dock ses som en brist att man inte på
            ett tillräckligt tydligt sätt har utrett vilka förutsättningar
            som finns för att ta emot hjälp från våra grannländer i händelse
            av höjd beredskap eller krig eller att ge dem hjälp. Den förstärkta
            nordiska solidaritetsförklaringen kan knappast realiseras utan
            att sådana möjligheter att ta emot hjälp existerar. Det är därför
            ett självklart krav att regeringen låter utreda vilka förutsättningar
            som finns för att ta emot hjälp. Detta bör riksdagen tillkännage
            för regeringen som sin mening.
          </p>
          <head xml:id="i-A3weBG9hoxC8pmtfi1BEbz" type="h2">
            Skyddet av Islands luftrum
          </head>
          <p xml:id="i-Li8jX3NfbdB2dxgML8178T">
            Det redan accepterade uppdraget att tillsammans med Finland och
            Norge hantera luftövervakningen av Island är ett viktigt steg
            framåt och det är vår mening att detta ska genomföras i en solidarisk
            anda. Det torde inte ligga enbart i Sveriges utan i alla de nordiska
            ländernas intresse att bidra till försvaret av Islands suveränitet
            och att upprätthålla stabiliteten i området. I sammanhanget vill
            vi i Sverigedemokraterna poängtera att det inte enbart är luftövervakningsuppgifter
            (air surveillance) som det svenska flygvapnet bör erbjuda Island
            utan också luftpatrullering (air policing).
          </p>
          <head xml:id="i-ACuFDFK3SyG79VVxDFfuQJ" type="h2">
            Nordiskt samarbete kring luftförsvaret
          </head>
          <p xml:id="i-EvUsRn2BJCkyrPG28MoqsM">
            Vad avser luftförsvar så vill Sverigedemokraterna att Sverige
            långsiktigt ska verka för ett tätare samarbete när det gäller
            den nordiska luftövervakningen, inkluderat luftförsvaret över
            Island. I ett längre perspektiv bör nordisk personal skickas till
            Keflavik på permanent basis. De nordiska flygvapnen knyts därmed
            närmare varandra och utvecklar samarbetet i skarpt läge. I princip
            borde de nordiska flygvapnen klara luftförsvaret över hela det
            nordiska luftrummet inklusive Island utan att vara avhängiga Nato.
          </p>
          <head xml:id="i-YK4i47ioJieN411Fz4RgJJ" type="h2">
            Havsövervakning och satellitsystem
          </head>
          <p xml:id="i-3BP6iAVN1VeUPX5L4QFzra">
            Sverigedemokraterna menar vidare att Sverige ska verka för att
            de nordiska länderna utvecklar ett system för övervakning av havsområden.
            Sverige och Finland har redan ett militär utbyte vad gäller övervakningen
            av Östersjön. Detta bör kunna vidareutvecklas till att innefatta
            även övriga nordiska länder.
          </p>
          <p xml:id="i-FUFn7j2PS7TLwf4WnR9Mxm">
            Det är också av stor vikt att de nordiska länderna utvecklar
            isbrytarkapacitet vid Arktis för att inte tappa konkurrensfördelar
            gentemot USA, Kanada och Ryssland vilka alla har isbrytarkapacitet
            idag. Isbrytarkapacitet i arktiska förhållanden är mycket kostsamt
            och bör därför utvecklas gemensamt.
          </p>
          <p xml:id="i-9ULQSHaoY7sPkNoZZXXJG9">
            För att möjliggöra övervakning och insatser i de enorma nordiska
            havsområdena måste också ett gemensamt satellitsystem för övervakning
            och kommunikation utvecklas. I dag köper de nordiska länderna
            nödvändiga tjänster från annan part, men givet att man utvecklar
            systemen gemensamt kan man på sikt spara pengar genom att slippa
            köpa satellittjänsterna. Det är dock osannolikt att det är ekonomiskt
            försvarbart att utveckla satellitsystem för ett enskilt nordiskt
            land.
          </p>
          <head xml:id="i-DPD3rHiTT1totjYmsJfMY" type="h2">
            Solidaritetsförklaring
          </head>
          <p xml:id="i-6zXrCVpWxmGJaC7gdFm8Gh">
            Sverigedemokraterna välkomnar att de nordiska utrikesministrarna
            under sitt möte i Helsingfors i april 2011 enades om en solidaritetsförklaring
            mellan de nordiska länderna på det utrikes- och säkerhetspolitiska
            området. Genom solidaritetsförklaringen säger de fem länderna
            att i det fall ett nordiskt land skulle drabbas av en kris eller
            ett angrepp, så kommer övriga länder att bistå med relevanta medel.
            Denna solidaritetsförklaring är dock fortfarande väldigt allmänt
            hållen och säger inte mycket om hur länderna konkret avser att
            reagera och hjälpa varandra i händelse av att ett enskilt land
            hamnar i trångmål, exempelvis vid ett yttre angrepp eller otillbörlig
            press. När det nu har gått ett par år sedan denna allmänna solidaritetsförklaring,
            anser Sverigedemokraterna att Sveriges regering ska verka för
            att de nordiska utrikesministrarna utarbetar konkreta strategier
            för hur de nordiska länderna avser att reagera och hjälpa varandra
            i enlighet med den tidigare antagna solidaritetsförklaringen.
          </p>
          <p xml:id="i-XP6vcfzpQhcuW9iXigcQVF">
            Det kan antas att det inte föreligger några större problem när
            de nordiska försvarsmakterna samarbetar om krishantering. Men
            när pooling &amp; sharing förekommer, måste tillgången på resurser
            ändå regleras. Detsamma gäller nordiskt försvarsmaterielsamarbete.
            I händelse av krig på nordiskt territorium finns det i dag inget
            nordiskt försvarssamarbete alls, annat än det som spontant kan
            skapas i det läget. Norska och danska försvaret leds av Nato.
            Svenska och finska försvaret leds nationellt. Endast efter en
            konkretisering av krigssamarbetet och ett formaliserat givande
            och tagande mellan länderna av militära förmågor kan en gemensam
            försvarsplanering skapas. Denna gemensamma försvarsplanering måste
            vara godkänd av Nato, vilket bara binder Sverige och Finland inom
            området nordiskt försvarssamarbete.
          </p>
        </div>
        <div xml:id="i-UAYBrChLaWHoEmUEuqiD6g" type="signatureBlock">
          <list xml:id="i-XZ5hYeghr1uVEAUshV8TDo">
            <item xml:id="i-3qtyugiocFDTrdNs7ga4Mp" type="signature">
              Mikael Jansson (SD)
            </item>
            <item xml:id="i-H6f6REY1Kcw5Bk65FKf9YD" type="signature">
              Björn Söder (SD)
            </item>
          </list>
        </div>
      </div>
    </body>
  </text>
</TEI>
