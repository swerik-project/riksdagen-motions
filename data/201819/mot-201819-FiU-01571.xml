<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-FiU-01571">
  <teiHeader>
    <fileDesc>
      <titleStmt>
        <title>Offentlig upphandling</title>
        <author corresp="i-BNPcdNmACXycfvLR8wqbHp">av Ann-Charlotte Hammar Johnsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1571 av Ann-Charlotte Hammar Johnsson (M)</title>
          <idno type="rdwebb">H6021571</idno>
          <rs type="number">1571</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H6021571/text</ref>
          <ref type="dokument_url_html">http://data.riksdagen.se/dokument/H6021571</ref>
          <ref type="dokumentstatus_url_xml">http://data.riksdagen.se/dokumentstatus/H6021571</ref>
          <ref type="docx">http://data.riksdagen.se/fil/DB9D0249-5078-4115-93C8-02F9738C9CC0</ref>
          <ref type="pdf">http://data.riksdagen.se/fil/EC541935-F5AC-4E07-8046-7BAB70DFEB83</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QtNDDmt6E1Cy8b7Vn7dsn" type="signed"/>
        <correspContext corresp="i-QtNDDmt6E1Cy8b7Vn7dsn">
          <note type="signatory" corresp="i-BNPcdNmACXycfvLR8wqbHp"/>
        </correspContext>
        <correspAction type="submitted" xml:id="i-RE7D7L5sSNNr4qmGJ5GMEP">
          <date when="2018-11-28"/>
          <time when="15:32:44"/>
        </correspAction>
        <correspAction type="reviewed" xml:id="i-TUPzk26FD5V7rQNHnwWEZZ">
          <date when="2018-11-28"/>
          <time when="15:53:06"/>
        </correspAction>
        <correspAction type="referred" xml:id="i-KRy5Atie7XV8SzxpEKRVFi">
          <date when="2018-12-05"/>
        </correspAction>
        <correspAction type="assigned" xml:id="i-HzsbLRkvBRCmYfUcEiDuQV">
          <date when="2019-04-04"/>
          <time when="16:27:08"/>
        </correspAction>
        <correspContext corresp="i-HzsbLRkvBRCmYfUcEiDuQV">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-Bwri9B7apMtQSK8JXX6KjT"/>
        <correspContext corresp="i-Bwri9B7apMtQSK8JXX6KjT">
          <ref type="uppgift">2018/19:FiU34</ref>
          <ref type="ref_dok_id">H601FiU34</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU34</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:1571 av Ann-Charlotte Hammar Johnsson (M) Offentlig upphandling</div>
      </div>
      <div type="motBody">
        <div type="motProposal" subtype="förslag">
          <head xml:id="i-7KYms52JALT37knjBXGWDG">
            Förslag till riksdagsbeslut
          </head>
          <list style="ol">
            <item xml:id="i-9WUt9p9a1cYXByAvdF5Xk3">
              Riksdagen ställer sig bakom det som anförs i motionen om att
              se över en statlig strategi och tillkännager detta för regeringen.
            </item>
            <item xml:id="i-Vac5bHz7jkUM8EhvUjMSEZ">
              Riksdagen ställer sig bakom det som anförs i motionen om behovet
              av tidig dialog i innovations- och funktionsupphandling och tillkännager
              detta för regeringen.
            </item>
            <item xml:id="i-KPcxW8Ase2QtdamHf782Tt">
              Riksdagen ställer sig bakom det som anförs i motionen om en översyn
              av konkurrens och tillväxt samt om att förenkla för företag att
              delta i upphandlingar och tillkännager detta för regeringen.
            </item>
            <item xml:id="i-JTXuqo3one6to1Qz81y74r">
              Riksdagen ställer sig bakom det som anförs i motionen om en översyn
              av uppdrag för den nya upphandlingsmyndigheten och tillkännager
              detta för regeringen.
            </item>
            <item xml:id="i-CK1SmX8SF6HH1UiVxxykbR">
              Riksdagen ställer sig bakom det som anförs i motionen om att
              se över sociala och miljömässiga krav och tillkännager detta för
              regeringen.
            </item>
            <item xml:id="i-HiVGMALFQAnwcAKMkkSVGo">
              Riksdagen ställer sig bakom det som anförs i motionen om att
              se över hur man kan säkerställa statistiken på upphandlingsområdet
              och tillkännager detta för regeringen.
            </item>
            <item xml:id="i-76mNwJcBpqd2GpeEMUL49a">
              Riksdagen ställer sig bakom det som anförs i motionen om att
              se över hur man kan säkerställa korrekta upphandlingar genom att
              utarbeta skadestånd för otillåtna urvalskriterier och tillkännager
              detta för regeringen.
            </item>
            <item xml:id="i-Cw7tWHb3FiorPhRbsRt7M5">
              Riksdagen ställer sig bakom det som anförs i motionen om att
              se över hur man kan säkerställa korrekta beräkningar som förutsättning
              för goda affärer och tillkännager detta för regeringen.
            </item>
            <item xml:id="i-FGrEVRC3K9MkKKs71Cnavx">
              Riksdagen ställer sig bakom det som anförs i motionen om att
              se över hur man kan säkerställa att nollanbud inte används samt
              att det beivras och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-S672XbUXBBtcGkh7FPhXG7">
            Motivering
          </head>
          <head type="h2" xml:id="i-R5ftEzVps3JZe4rXDx5ik3">
            En modern offentlig upphandling
          </head>
          <p xml:id="i-MEHqfzXFHsAexLKsnRvhaz">
            Sverige behöver vara ett land där alla som kan och vill har möjlighet
            att delta i offentliga upphandlingar för att sälja kvalitativa
            varor och tjänster såväl inom landet som internationellt. Offentlig
            sektor tjänar på att en mångfald av leverantörer vill vara med
            och lämna anbud. Genom en fungerande konkurrens kan kvaliteten
            öka samtidigt som priserna är väl avvägda på viktiga välfärdstjänster.
            Kvalitet kombinerat med hushållning av våra gemensamma resurser
            bör vara en av offentliga sektorns högsta prioriteringar.
          </p>
          <p xml:id="i-Rx8BjiRhZF1VM2avESiBqm">
            I dag upphandlas det varor och tjänster i vårt land till en summa
            som anges vara mellan 800 och så mycket som 1 000 miljarder. Tydliga
            uppgifter och tillförlitlig statistik saknas på detta område.
            Här krävs en större transparens och tydlighet kring vad som verkligen
            köps in i Sverige under ett år av myndigheter, regioner, landsting
            och kommuner. Det är stora belopp som vi gemensamt betalt in i
            skatt och som genom offentlig verksamhet ska omvandlas till viktiga
            köp av välfärdstjänster och samhällsprodukter. Det är också en
            ansenlig summa pengar som svenska företag på en konkurrensutsatt
            marknad kan vara med och lägga anbud på.
          </p>
          <p xml:id="i-M1szw5gDnAfUneUXzzxffe">
            Sverige som är ett handelsland ska nyttja nya möjligheter till
            export för såväl ökade skatteintäkter som fler företag och arbeten.
            För att detta ska kunna bli verklighet krävs det att svenska företag
            blir duktiga på att lägga anbud och vinna dem även internationellt.
            På så sätt kan svenska företag nå fler och bredare marknader ute
            i Europa och öka sina verksamheter här i landet. En sådan strategi
            tar sitt avstamp i Sverige. Företag vittnar fortsatt om att det
            är svårt att delta i upphandlingar. Upphandlingsunderlaget innehåller
            ofta många sidor juridik och ytterst lite om affären. Det borde
            vara det motsatta. Det är svårtillgänglig materia som ska tillgodogöras
            och responderas på med korta svarstider. Det riskerar att drabba
            såväl köpare som säljare i onödan då det finns flera goda exempel
            som kan stå modell för spridning över landet.
          </p>
          <p xml:id="i-7jBUUP7YVXKYoj3QWsKia2">
            Genom att det offentliga många gånger gör stora affärer via Sveriges
            Kommuner och Landsting, SKL, eller genom att det ställs krav på
            erfarenheter av att ha levererat ett antal liknande affärer eller
            att kunna leverera stora affärer begränsas kapaciteten till att
            handla om ett fåtal företag. Det gör att det offentliga också
            bidrar till försämrad konkurrens på marknaden med resultat att
            vi får oligopol- alternativt monopolliknande situationer. Det
            riskerar att fördyra processer, tjänster och produkter för medborgarna.
            Det offentliga missar också kunskap inom nya, innovativa företag
            med nya företagsidéer. Detta måste förändras.
          </p>
          <p xml:id="i-FkAvjWvDuRiZT8LEBrFQU1">
            På senare år har vi dessutom kunnat se hur det förekommer att
            kommuner använder upphandlingsunderlag som begär att företag öppnar
            upp för en kontroll som går in på granskningar av företag som
            endast svenska myndigheter ska utföra. Detta är allvarligt och
            det finns då också risk för att ett sådant ingrepp kan skapa problem
            med försäkringar och kundrelationer. Därmed påverkas också inkomster
            för människor då jobbtillfällen riskerar att försvinna. Kraven
            åsidosätts och det i sin tur diskriminerar företag att delta vilket
            är olagligt och allvarligt då företag indirekt tvingas skriva
            på när de är beroende av att kunna sälja till det offentliga.
            Detta är en olycklig utveckling.
          </p>
          <head type="h2" xml:id="i-4x1udahYD6FKr32BJ35HfN">
            Upphandlingsmyndigheten
          </head>
          <p xml:id="i-5L44CQBdbbYSLN8Naeh6r3">
            Det ska särskilt anges i regleringsbrev till Upphandlingsmyndigheten
            att denna får i uppgift att, med norska erfarenheter på området,
            skapa en svensk modell för att skapa mogna upphandlingsorganisationer.
            Såväl i den egna som hos övriga myndigheter. På så vis implementeras
            modellen och verktyg i den organisation som ska ha till uppgift
            att utarbeta ett utbildningsmaterial för upphandling. Arbetsmetoden
            kan då steg för steg föras ut till andra myndigheter, kommuner,
            landsting och regioner från Upphandlingsmyndigheten. Därmed blir
            offentlig upphandling det viktiga strategiska verktyg det behöver
            vara för att vi i Sverige ska få mogna upphandlingsorganisationer
            som skapar stora värden för medborgarna med god hushållning med
            skattemedel.
          </p>
          <p xml:id="i-BcQgtJ5H8zAhPG7MtSKfn2">
            Den nya upphandlingsmyndigheten bör vara en motor för att samla
            in goda exempel på upphandlingar över landet där inte minst funktionsupphandling,
            dialog och innovation tillämpats. Även en portal eller liknande
            bör finnas för att tillgängliggöra rättsfall.
          </p>
          <head type="h2" xml:id="i-RnnimM5jHaWk3VpLQGkajJ">
            Innovationsupphandling och funktionsupphandling
          </head>
          <p xml:id="i-EFr5iF7KjLtSN4CaUDPowZ">
            Norge startade 2010 ett utvecklingsprogram för innovativ offentlig
            upphandling, Nasjo­nalt program for leverandør-utvikling. Syftet
            med programmet är att använda tidig dialog i upphandlingsförfarande
            mellan köpare och säljare för att stimulera till nya och annorlunda
            lösningar. På ett innovativt sätt löses uppgifter genom att tillvarata
            kunskap från olika branscher och användningsområden med tekniska
            lösningar för bättre resultat.
          </p>
          <p xml:id="i-534UPjgqrnRf3Hbw2vY15h">
            Exempelvis har de i Norge använt sig av lösningar från oljeindustrin
            där sättet att borra ner i havsbotten i form av ett U kunnat överföras
            till vägnätet. Istället för att gräva upp gator har man med samma
            teknik kunnat lösa problem utan att få stora hål i vägbanan. I
            Norge är det Näringslivets Huvudorganisation (NHO) som tillsammans
            med Kommunernas intresse- och arbetsgivarorganisation (KS) har
            bidragit till att lyfta upphandlingsområdet till en strategisk
            fråga och stimulerat till fler innovationsvänliga upphandlingar,
            eller om man så vill funktionsupphandlingar genom ett konkret
            metodstöd.
          </p>
          <head type="h2" xml:id="i-Co2XANxxr3JYZ4BmCFghuw">
            Förenkla för företag att delta i upphandlingar
          </head>
          <p xml:id="i-8N9pbxc7Hb5iwChXHwk43C">
            Fler mindre företag ska kunna vara med i upphandlingar och det
            ställer krav på enkla och transparenta regler. Det bästa sättet
            att skapa långsiktiga arbeten i Sverige är genom att sänka kostnaderna
            för att anställa och att upphandla fler tjänster. Det är långsiktiga
            lösningar jämfört med att använda tvingande krav på företag som
            därmed ökar kostnaderna och gör det svårare och mer byråkratiskt.
            Det är genom att fler företag vill och kan delta i upphandling
            som möjligheten att konkurrera, såväl inom som utom landet, som
            det kan skapas fler jobb genom professionell upphandling. Den
            rödgröna regeringen har som idé att de nya jobben ska komma via
            villkor enligt kollektivavtal i offentlig upphandling. Vilket
            är såväl en begränsning av företag som ett exkluderande av de
            som har andra former av avtal.
          </p>
          <p xml:id="i-5hHNp6y7pACjPTwMpKBcJr">
            Det ska inte vara möjligt för de upphandlande myndigheterna,
            kommunerna, landstingen/regionerna att utforma kriterier som upphandlingsrättsligt,
            ekonomiskt och avtalsrelaterade gör att upphandlingar leder till
            överprövningar på grund av otillåtna urvalskriterier eller att
            de leder till affär för att ingen överprövat. I de fall då så
            sker behöver ett skadestånd utkrävas gentemot den upphandlande
            parten så att företag som ska leverera inte blir lidande eller
            bortsållade på grund av felaktiga underlag. Alla kriterier som
            används i en upphandling, såväl i utvärderingen som i konstruktion
            av avtal, skall beräknas och utvärderas för att säkerställa korrekta
            beräkningar av såväl rimlighet i pris som rätt värde för ändamålet.
          </p>
          <p xml:id="i-NrkMPbidz9fKn5ZMCQEUZy">
            Nollanbud, det vill säga urvalskriterier som inte svarar mot
            verkliga förhållanden till exempel vad kostnaden är eller att
            det lönar sig att lämna ett pris som ligger lägre än kostnaden
            från företagens sida, och som skapar en skev marknad som leder
            till oligopol- och monopolsituationer så ska upphandlande myndigheter,
            kommuner och landsting/regioner uppmärksamma för låga anbud. Den
            upphandlande parten ska kunna uppvisa att de begärt in underlag
            på hur företag som lämnar underpris kan göra detta på ett tillförlitligt
            sätt om sådant efterfrågas vid en granskning.
          </p>
          <head type="h2" xml:id="i-LMEr9CueX2vY26tcF73Msg">
            Rimliga sociala och miljömässiga krav
          </head>
          <p xml:id="i-PLtQFAiXwo1o8RrfZkJmDw">
            Det är viktigt att varje skattekrona används på ett ansvarsfullt
            sätt. Därför bör man också kunna ställa krav på miljö och sociala
            hänsyn när detta är motiverat.
          </p>
          <p xml:id="i-BX7QE7ZKqWYjdoi4JCHLAD">
            I samband med att riksdagen under hösten 2016 beslutade om ett
            nytt regelverk för offentlig upphandling avslogs det kapitel som
            rörde särskilda arbetsrättsliga villkor vid upphandling, med tillhörande
            lagtext, av en majoritet av först finansutskottets och därefter
            riksdagens ledamöter. Den ursprungliga texten ställde långtgående
            krav på ställande av sociala krav vid upphandling. Regeringen
            återkom under våren med en ny proposition för de delar som avslogs.
            Den innehöll flera förbättringar men den nya lag som nu antagits
            är alltjämt problematisk. Risken är fortsatt stor att de små företagen
            kan komma att missgynnas. Lagstiftningen är komplicerad och kan
            komma att bli tidskrävande för de upphandlande myndigheterna att
            tolka.
          </p>
          <p xml:id="i-WogLJ4iVmTXT5u1LrQTnWu">
            Arbetet med miljöhänsyn och sociala hänsyn vid offentlig upphandling
            är komplex. För att åstadkomma långsiktigt hållbara krav är det
            viktigt att titta på utformningen av styrinstrumentet. Utgångspunkten
            är att den upphandlande myndigheten, landstinget/regionen och
            kommunen ska undersöka om det aktuella produkt- och/eller tjänsteområdet
            redan omfattas av lagregler eller styrmedel såsom skatter, utsläppsrätter,
            subventioner etc. och om då andra krav är mer effektiva för att
            nå målet jämfört med att lägga in krav i offentlig upphandling
            bör så ske. Detta är inte minst viktigt för att företagen ska
            ha goda möjligheter att leverera bra produkter och tjänster till
            priser som är i paritet med vad kostnadslägen bör vara. Det är
            också viktigt att inte i onödan driva upp priser utan att för
            den sakens skull nå mål av betydelse för samhället och miljön.
            Därmed blir det också självklart att de som upphandlar måste ta
            relevanta hänsyn i den aktuella upphandlingen utan onödigt långtgående
            krav i förhållande till syftet och användningen.
          </p>
          <p xml:id="i-RwUuFywEBZatSeGnu9Vzbz">
            De som efterfrågar krav vid upphandling måste också kontrollera
            att de efterföljs. Så har inte alltid varit fallet. Som exempel
            kan nämnas när krav ställts som sedan inte följs upp och där företag
            som haft ett högre pris än det vinnande anbudet slagits ut av
            företag som sagt sig ha det som efterfrågats men sedan inte har
            haft det. I hård konkurrens riskeras ärliga företag att slås ut
            som egentligen skulle varit de som levererat varan eller tjänsten.
            Kraven ska också vara rimliga med tanke på vilka resurser och
            kostnader som behövs för att kontrollera produkten och tjänsten.
            Det är därför också självklart att ställda krav ska följas upp
            så att det gynnar ärliga företag och ger bra produkter och tjänster
            till det offentliga.
          </p>
          <head type="h2" xml:id="i-S6ofoKobUdKX7YfRdGH6Yy">
            Administrativt dyrt och betungade för upphandlande myndigheter
            och företag
          </head>
          <p xml:id="i-JRrBA4k2LyPLConD4aTLw4">
            99,3 procent av alla företag i Sverige har färre än 49 anställda,
            dvs. de är små. Cirka 60 procent av dessa företag har inte kollektivavtal.
            Istället har de andra avtal eller så har de inga anställda. Många
            av de mest innovativa nystartade företagen finns inom denna grupp.
            Det är också inom denna grupp av företag som jobbtillväxten är
            störst. Det finns en stor potential för Sverige att dessa företag
            deltar i offentlig upphandling och lägger anbud på att sälja produkter
            och tjänster till det offentliga.
          </p>
          <p xml:id="i-AUNQXeX7VZRCHcCUTkK9W">
            Den nya lagstiftningen om offentlig upphandling som innehåller
            mer långtgående krav på sociala krav har, efter att delar av den
            ursprungliga propositionen avslogs, kommit att bara gälla det
            över tröskelvärdet vilket undantar mindre upphandlingar. Dock
            finns fortfarande risker kvar för de små företagen. Eftersom de
            krav som gäller för huvudleverantören ska ställas även på underleverantörer
            kvarstår också risker för komplikationer för de små företagen,
            trots att de nya regler som presenteras i propositionen endast
            gäller över tröskelvärdet.
          </p>
          <p xml:id="i-9BeKCA6cYX4VX8x4Pu3YQ7">
            Att krav som ställs på huvudleverantören ska gälla hela leverantörskedjan
            framgår av upphandlingsdirektiven, men det innebär också att kraven
            på huvudleverantören då bör utformas på ett sådant sätt att konsekvenserna
            för de små företagen inte blir orimliga. Vi vill att antalet små
            och medelstora företag som deltar. Mikro-, små och medelstora
            företag med justa villkor ska uppmuntras att delta för att leverera
            bra produkter och tjänster i ett brett utbud till den offentliga
            sektorn.
          </p>
          <head type="h2" xml:id="i-9zKFVZRfBLuRBzPMnrapKG">
            Regeringens hållning
          </head>
          <p xml:id="i-KZ8rMe98FH6FHvGsstqqoQ">
            Regeringens hållning vållar såväl näringsliv som inköpare det
            vill säga myndigheter, regioner, landsting och kommuner ordentliga
            utmaningar och problem. Ytterligare problem för svenska företag
            uppstår nu när den upphandlande myndigheten, för upphandlingar
            över tröskelvärdet, ska bedöma likvärdighet mellan avtal utanför
            kollektivavtal med de kollektivavtal som man ska hänvisa till
            och det är en komplicerad process. En sådan process kräver ingående
            kunskaper om respektive försäkringsvillkor samt ingående kunskaper
            om olikheter mellan de kollektivavtalade försäkringarna beroende
            på såväl sektor, avtalsområde som kategori av arbetstagare. Det
            föreligger därför en överhängande risk att olika myndigheter gör
            olika bedömningar avseende om försäkringar är att anse som likvärdiga.
            En sådan ordning kommer att leda till godtycke och rättsosäkerhet
            för de icke kollektivavtalsbundna företagen som deltar i offentlig
            upphandling. Detta har redan hänt i rättssak.
          </p>
        </div>
        <div type="motSignatures">
          <list>
            <item xml:id="i-4xSGWXX45Pvd1G7AcGpAXn" who="i-BNPcdNmACXycfvLR8wqbHp">
              Ann-Charlotte Hammar Johnsson (M)
            </item>
          </list>
        </div>
      </div>
    </body>
  </text>
</TEI>
