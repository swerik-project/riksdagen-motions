<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00358">
  <teiHeader>
    <fileDesc>
      <titleStmt>
        <title>Solidariskt flyktingmottagande och bättre boende för nyanlända</title>
        <author corresp="i-EjPMvKrvi7HdAPnB25iKv8 i-Xc2gauHt5Y4GsTNbgqrrAo">av Ingela Nylund Watz och Yilmaz Kerimo (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Solidariskt flyktingmottagande och bättre boende för nyanlända</title>
          <idno type="rdwebb">H002A358</idno>
          <rs type="number">A358</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A358/text</ref>
          <ref type="dokument_url_html">http://data.riksdagen.se/dokument/H002A358</ref>
          <ref type="dokumentstatus_url_xml">http://data.riksdagen.se/dokumentstatus/H002A358</ref>
          <ref type="doc">http://data.riksdagen.se/fil/C8E784EE-42AB-43A4-8580-70FBD5B206BC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EjPMvKrvi7HdAPnB25iKv8</idno>
            <name>Ingela Nylund Watz</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xc2gauHt5Y4GsTNbgqrrAo</idno>
            <name>Yilmaz Kerimo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8vere7iC2kFady59sswhh1" type="signed"/>
        <correspContext corresp="i-8vere7iC2kFady59sswhh1">
          <note type="signatory" corresp="i-EjPMvKrvi7HdAPnB25iKv8"/>
          <note type="signatory" corresp="i-Xc2gauHt5Y4GsTNbgqrrAo"/>
        </correspContext>
        <correspAction xml:id="i-WC2WDsVX9kp4YQknVWC5jq" type="numbering">
          <date when="2012-10-08"/>
        </correspAction>
        <correspAction xml:id="i-TvHAcGyDaLCpSuutcDN4GX" type="submission">
          <date when="2012-10-05"/>
        </correspAction>
        <correspAction xml:id="i-DSUmnVKAbh8EVNMciEmdLb" type="transfer">
          <date when="2012-10-04"/>
        </correspAction>
        <correspAction xml:id="i-3mwArDk96L6GPCZWkCWXTY" type="assigned"/>
        <correspContext corresp="i-3mwArDk96L6GPCZWkCWXTY">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SoWFWzniodEb2iEYyD3d15" type="motHeader"/>
      <div xml:id="i-2Y3C24t1HE9qfmvjmBaGMe" type="motBody">
        <div xml:id="i-9Eh4ZrTe72DGifmcfZa3q" type="motProposal" subtype="förslag">
          <head xml:id="i-4Xke14ELjvGorqMrPpxcpU">
            Förslag till riksdagsbeslut
          </head>
          <list xml:id="i-8Re4BbH3BjSDMmK28RgcPB" style="ol">
            <item xml:id="i-QdaPn1MQc84yx7Y9Mhh7dA">
              Riksdagen tillkännager för regeringen som sin mening vad som
              anförs i motionen om att tillsätta en utredning för att titta
              på nya boendemöjligheter för nyanlända i syfte att uppnå ett värdigt
              mottagande.
            </item>
            <item xml:id="i-PhuyeYzqvtf2DxtVuvync7">
              Riksdagen tillkännager för regeringen som sin mening vad som
              anförs i motionen om behovet av att alla kommuner tar ett solidariskt
              ansvar för flyktingmottagandet.
            </item>
          </list>
        </div>
        <div xml:id="i-TdxRakauE3rzuNcQMcz7C6" type="motContent">
          <head xml:id="i-Lwz18gnEo3p3MQ1GVgweBX" type="h1">
            Motivering
          </head>
          <p xml:id="i-Vbv9U5YNAnB6NiMKL51CJG">
            Södertälje kommun med 89 000 invånare har under 2000-talet hittills
            tagit emot 8 000 flyktingar och anhöriginvandrare från Irak. Det
            innebär att en enskild kommun har åtagit sig ett proportionellt
            sett ojämförbart stort ansvar jämfört med andra. I dagsläget har
            20 % av dessa nya Södertäljebor gått till jobb/studier sedan etableringsreformens
            tillkomst i december 2010. En mycket hög andel är efter snart
            10 år beroende av försörjningsstöd. Södertälje kommun är idag
            den kommun i Sverige som har det högsta försörjningsstödet och
            i dagsläget betalas 44 % av detta ut till irakier som ännu inte
            har kommit ut på arbetsmarknaden.
          </p>
          <p xml:id="i-5gDdnczfKoQmYM9i5y6iRZ">
            Många lever i trångboddhet och skolsituationen är ansträngd.
            Särskilt allvarlig är därför situationen för barnen. Även om förskolans
            och skolans personal gör ett fantastiskt arbete innebär den pressade
            situationen självfallet att förutsättningarna att klara målen
            om att alla barn skall lämna grundskolan med fullständiga betyg
            är betydligt sämre för de nyanlända barnen än för andra.
          </p>
          <p xml:id="i-L4nNSpsD5fwFyqtBk6BnWp">
            Men även för många vuxna är självfallet situationen mycket pressad.
            Svårigheterna att komma ut på den reguljära arbetsmarknaden och
            därmed ofriheten att inte kunna bidra själv till den egna familjens
            försörjning är självfallet en verklighet som är mycket svår att
            leva med.
          </p>
          <p xml:id="i-XzecssGnfL9KmYh8M4akxA">
            Mot bakgrund av att staten inte förmått ta sitt arbetsmarknadspolitiska
            ansvar har kommunen vidtagit en lång rad åtgärder för att förbättra
            möjligheterna för de arbetssökande att hitta nya vägar ut på arbetsmarknaden.
            Det är åtgärder som självfallet innebär stora ekonomiska åtaganden
            som staten borde bära. Kommunens samarbete med det privata näringslivet
            har i detta sammanhang uppmärksammats vida utanför Södertälje
            kommuns gränser. Statens ekonomiska ersättning till kommunen för
            flyktingmottaganden är dessutom långt ifrån tillräckligt och svarar
            inte tillnärmelsevis upp till de kostnader som situationen medfört.
          </p>
          <p xml:id="i-Y9KV6vHYXwez7tW3HyLNAn">
            Med anledning av den situation som nu råder i Syrien förväntas
            en ökning av antalet flyktingar till Sverige. Regeringen har beviljat
            dessa tillfälliga uppehållstillstånd i 3 år. Under augusti månad
            har antalet asylsökande syrier till Södertälje kommun ökat markant
            och kommunen är nu den kommun i landet som har flest asylsökande
            syrier i riket. Enligt Migrationsverket befinner sig 2012-09-10
            totalt 658 asylsökande i Södertälje. Av dessa är 319 personer
            från Syrien. I månadsskiftet juli/augusti var antalet 164. Enbart
            under vecka 36 har antalet asylsökande från Syrien ökat med 8
            % i kommunen. Drygt 60 % av dessa har i dagsläget fått uppehållstillstånd.
            Om ökningen fortsätter i samma takt skulle antalet asylsökande
            syrier i Södertälje komma att uppgå till 524 personer vid årsskiftet.
            Sammantaget skulle detta innebära att Södertälje kommun i så fall
            skulle ha en snarlik flyktingsituation, volymmässigt, som när
            migrationsströmmarna från Irak var som allra kraftigast. Ett annat
            mått som beskriver situationen är att 35 % av de asylsökande syrierna
            i Stockholms län söker sig till Södertälje. Med nationella mått
            motsvarar detta att 8 % av samtliga asylsökande syrier i Sverige
            söker sig till kommunen.
          </p>
          <p xml:id="i-9qYhSLWJPTbnkX1e1mfDSK">
            Södertälje kommun har genom sitt ansvarstagande för flyktingströmmen
            från Irak visat att kommunen i grunden står för principerna i
            den svenska flyktingpolitiken. Varje flykting till Sverige, som
            ges uppehållstillstånd, skall självfallet ges möjlighet till den
            trygghet som omfattar alla i Sverige: rätten till trygghet, arbete,
            bostad, utbildning och samhällets stöd vid behov. Den nu uppkomna
            situationen med ett ökat antal asylsökande från Syrien innebär
            dock att Södertälje kommun kommer ytterligare ett steg längre
            från möjligheterna att förverkliga detta. Kommunen ges inte den
            arbetsro som krävs för att återhämta sig från effekterna av den
            stora flyktingströmmen från Irak. Detta är inte acceptabelt vare
            sig ur de enskilda berördas utgångspunkt eller ur ett nationellt
            perspektiv. Som ett exempel på det besvärliga läget kan nämnas
            att kommunen under senare tid fått ca 50 nya flyktingar till sfi-undervisningen
            i månaden, ett förhållande som illustrerar svårigheterna att planera,
            organisera, rekrytera personal och finansiera den kommunala verksamheten.
            Situationen är densamma i skolorna där strömmen av nyanlända barn
            nu ökar betydligt.
          </p>
          <p xml:id="i-8yKwaveuyqNSr5r36E9STN">
            Under en följd av år har företrädare för Socialdemokraterna i
            Stockholms läns valkrets motionerat om behovet av statliga åtgärder
            för att alla kommuner ska ta ett solidariskt ansvar för flyktingmottagandet
            och att reglerna om EBO rätten till eget boende måste ändras.
            Riksdagen har konsekvent avvisat förslaget.
          </p>
          <p xml:id="i-SRMLVQf3G9VVg8WHNNnXDF">
            Den nu uppkomna situationen är dock akut. Kommunen kan inte garantera
            ett tillräckligt gott bemötande för den enskilde om antalet asylsökande
            ökar i den omfattning som Migrationsverket prognostiserar. För
            svensk flyktingpolitiks trovärdighet är detta mycket allvarligt.
            Ett moratorium för Södertälje och övriga kommuner som tagit ett
            proportionellt sett stort ansvar för de senaste tio årens flyktinginvandring
            måste skyndsamt införas. Om så krävs måste också ekonomiska styrmedel
            användas för att uppnå önskad effekt. De berörda kommunerna måste
            också ges full ekonomisk kompensation för såväl flyktingmottagandet
            i sig som anhöriginvandringen. Statens ansvar för arbetsmarknadspolitiken
            måste sträcka sig så långt att kommunerna inte skall behöva överta
            det ekonomiska ansvaret genom en fortsatt ökad belastning på försörjningsstödet.
          </p>
        </div>
        <div xml:id="i-G4fhzb331A2mx3xgACpVMT" type="motSignatures">
          <list xml:id="i-Cmz9ZXn6A2W1DfyStpe2WV">
            <item xml:id="i-J88SMCt2RCnABPWvRtdrZj">
              Ingela Nylund Watz (S)
            </item>
            <item xml:id="i-Pur6WswsP87V4e44cCiDYq">
              Yilmaz Kerimo (S)
            </item>
          </list>
        </div>
      </div>
    </body>
  </text>
</TEI>
