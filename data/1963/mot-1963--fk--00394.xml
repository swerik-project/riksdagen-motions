<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__fk__394/mot_1963__fk__394-001.pdf"/>
      <fw xml:id="i-5V6xTRMSSgZjXhVcCfppSZ">
        Nr 394—400 Motioner i Första kammaren, nr 394 år 1963 1
      </fw>
      <div type="motHeader" xml:id="i-X14tmvUiADdopwASpjHfqX">
        <div type="motTitle" xml:id="i-Bvvbe1i52JrdqvMHt634TQ"/>
        <div type="motSubmissionInfo" xml:id="i-UkHug2GDXrsC7LrdEUb6MH"/>
      </div>
      <div type="motBody" xml:id="i-5iThLDLhuwB7wVsYtwSVsA">
        <div xml:id="i-T3B6HVz2oyAapNYyrqJb8b">
          <p xml:id="i-L2PZ8jgAMWTMSnitJqVuM7">
            Nr 394
          </p>
          <p xml:id="i-ABBj86Rfhn78LtZs2UNgTT">
            Av herr Osvald, om utredning rörande en rationell användning
            av avfallsämnen.
          </p>
          <p xml:id="i-DBji5xcbiomhSXQg6YHmVA">
            (Lika lydande med motion nr 471 i Andra kammaren)
          </p>
          <p xml:id="i-97t3f2oKV2fHLLLBgMKpwR">
            Det är ett välkänt förhållande att många av avfallsprodukterna
            från de mänskliga samhällena, särskilt från de högt utvecklade
            av dessa, ofta nog är mycket skadliga för den orörda naturen.
            Desslikes åstadkommes genom män- niskans åtgärder i naturen ofta
            avsevärda skador på denna, skador som i andra hand även har en
            menlig inverkan på människan och hennes samhällen. Luft, mark
            och vatten skadas ofta helt i onödan, icke sällan med mycket allvarliga
            följder för människorna. Det kan därför med fog sägas att människan
            borde söka leva med naturen, icke mot densamma. Frågan om människans
            umgänge med naturen är av allra största vikt och berör många viktiga
            verksamhetsom- råden. Här nedan skall ett par belysas. Näringsämnena,
            d. v. s. människans födoämnen, hämtas från naturen och föres till
            det mänskliga samhället. Eftersom människan inte kan tillgodogöra
            sig hela näringsinnehållet i födan har avfallet ett ofta ganska
            stort näringsinnehåll, som kan utnyttjas av växter och djur och
            som därför bör behandlas på ett sådant sätt att det kan komma
            till nytta. Så sker emellertid ej i det moderna samhället utan
            av bekvämlighet, likgiltighet eller andra skäl söker man förstöra
            avfallet eller föra undan det till sådana platser, där dess värde
            ej kan utnyttjas och där det dessutom ofta verkar störande för
            omgivningen. Mycket vanligt är att avfallet genom vattendragen
            föres ut i havet och att dess näringsinnehåll sålunda kommer ut
            ur den omloppsprocess, från vilken människans närings- behov till
            en mycket väsentlig del fylles. År 1954, då snabbutredningen om
            vattenföroreningarna tillsattes efter en allvarlig vattenförgiftningsolycka
            i Mälarens innersta del, var det mången som hoppades, att nya
            principer snart skulle komma att följas. Men så har tyvärr ännu
            inte blivit fallet. Och dock har vi här ett område inom vilket
            forskning, lagstiftning och effektiva åtgärder är synnerligen
            angelägna och bör komma till stånd utan alltför stort dröjsmål.
            Förhållandet är i själva verket det, att vi skulle kunna stärka
            vår ekonomiska ställning genom att utnyttja de värdefulla beståndsdelarna
            i många avfallsämnen i stället för att förinta dessa eller lämna
            dem inom områden, där de inte blott kan åstadkomma vantrevnad
            utan i många fall även allvarliga olägenheter eller skador.
          </p>
          <p xml:id="i-W3FZDLTcKvcYWEZmvegygk">
            Bihang till riksdagens protokoll 1963. 3 saml. Nr 394—400
          </p>
          <pb facs="riksdagen-motions-pdf/data/1963/mot_1963__fk__394/mot_1963__fk__394-002.pdf"/>
          <fw xml:id="i-JxCZFbopVNkbVYd5zDCdrr">
            2 Motioner i Första kammaren, nr 394 år 1963
          </fw>
          <p xml:id="i-Fy4YeSZgC5cbJMfr7EwoVf">
            Som exempel på två sådana avfallsprodukter kan nämnas sopor och
            slam från avloppsreningsanläggningar. Den genom förbränningen
            av soporna erhållna askan innehåller värdefulla växtnäringsämnen
            och skulle kunna utnyttjas som gödselmedel inom jordbruket. Slammet
            innehåller inte bara växtnäringsämnen utan även organiska substanser,
            som kan öka de odlade jordarnas humushalt. Användningen av slammet
            begränsas emellertid därav, att dess vattenhalt är så pass hög
            att fraktkostnaderna blir mycket höga. Det borde därför utredas,
            om icke förbränningsvärdet från soporna skulle kunna användas
            för torkning, helt eller delvis, av slammet. Genom att sedan blanda
            askan och det delvis torkade slammet skulle man erhålla en produkt
            med en ganska hög halt av många värdefulla växtnärings- och jordförbättringsämnen
            och en relativt låg vatten- halt. Denna produkt skulle genom att
            i sin helhet återföras till jorden kunna komma till stor nytta,
            d. v. s. de värdefulla näringsämnena skulle återföras till det
            kretslopp, från vilket de kommit och från vilket människan hämtar
            sin näring. Därjämte skulle man nå det resultatet, att vattnen
            ej skulle bli så svårt nedsmutsade, och att nedskräpningen runt
            samhällena skulle kunna undvikas, kort sagt, naturen kring samhällena
            skulle kunna bevaras intakt till trevnad för samhällenas invånare.
            Det är givet, att en utveckling efter här antydda riktlinjer måste
            föregås av en utredning, som i sin tur måste grundas på resultat
            av forskning och försöks- verksamhet. I detta förberedande arbete
            vore det av stort värde, om även några av de största städerna,
            gärna med Stockholm i spetsen, ville lämna sin med- verkan genom
            att på olika vägar stödja det arbete, som kan leda till att det
            antydda målet kan förverkligas. Med stöd av vad sålunda anförts
            hemställes, att riksdagen måtte besluta att hos Kungl. Maj:t begära
            en grundlig utredning rörande en rationell användning av avfalls-
            ämnena i syfte dels att utnyttja värdefulla näringsämnen, dels
            att förhindra nedsmutsning och nedskräpning i naturen, samt att
            för riksdagen framlägga de förslag till förordningar och lagstiftning,
            vartill utredningen kan föranleda.
          </p>
          <p xml:id="i-QTUPmxyZfPBFMttb9edpTw" type="date">
            Stockholm den 25 januari 1963 Hugo Osvald
          </p>
        </div>
      </div>
    </body>
  </text>
</TEI>
