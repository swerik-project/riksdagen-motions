<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__ak__514/mot_1933__ak__514-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            eo
          </p>
          <p>
            Motioner i Andra kammaren, Nr 514.
          </p>
          <p>
            Nr 514.
          </p>
          <p>
            Av herr Hage m. fl, i anledning av Kungl. Maj:ts proposition
            nr 211, angående anslag till arbeten till motverkande av arbetslösheten.
          </p>
          <p>
            I en vid riksdagens början väckt motion framhölls, att efterfrågan
            på an- slag till byggandet av nybyggesvägar (förut benämnda odlingsvägar)
            är syn- nerligen stor inom övre Norrland. Detta torde bland annat
            bero därpå, att den minskade möjligheten till befolkningens försörjning
            helt eller delvis genom sysselsättning vid industrin nödvändiggör
            en övergång till jordbruks- arbete, vilket återigen i sin tur
            förutsätter en utökning av den odlade arealen samt därav betingade
            vägbyggnader — men av enklaste beskaffenhet — för vinnande av
            vägförbindelser till nyodlingarna. Men även på grund av andra
            skäl och med hänsyn till den redan odlade jordens behov ha framkommit
            betydande krav på statsbidrag för byggandet av vägar av ovan nämnt
            slag. Detta har emellertid icke tagit sig uttryck i den förteckning
            på lämpliga beredskapsarbeten för arbetslöshetens be- kämpande,
            vilken bifogats Kungl. Maj:ts proposition nr 211. Där finnes nämligen
            upptaget endast ett sådant arbete. Men detta torde bero därpå,
            att respektive spekulanter på statsbidrag för byggande av nämnda
            slags vägar utgått ifrån, att det skulle å nionde huvudtiteln
            lämnas så stora stats- anslag för nämnda ändamål, att behovet
            skulle kunna åtminstone till en större del fyllas på den vägen.
            Så har emellertid ej blivit fallet. Riksdagens beslut, som nu
            fattats, innebär, som bekant, att för nämnda ändamål för budgetåret
            1933/1934 anslagits ett belopp av endast 60,000 kronor, under
            det att behovet av anslag, enligt föreliggande framställningar,
            tiofaldigt och än mera överskrider nämnda summa. Därom har besked
            lämnats dels genom reservanten i statens egnahemsstyrelse, riksdagsman
            Gabrielsson från Väster- botten, dels genom de yrkanden om anslag,
            som framförts från länsstyrelserna i övre Norrland, dels slutligen
            genom landstingens norrlandskommitté, vilken, som bekant, representerar
            vissa län i övre Norrland. Med hänsyn till vad här ovan anförts
            och då regeringen i proposition nr 211 uttalat, att inga arbeten
            principiellt böra undantagas från rätten att komma till utförande
            som beredskapsarbeten, förefaller det som om det skulle kunna
            'anses i hög grad motiverat, att vid de s. k. beredskapsarbete-
            nas planerande sistnämnda arbeten även finge utsträckas till vägbyggnads-
            arbeten av här nämnt slag och att detta finge ske i en betydande
            omfatt- ning, trots att endast ett sådant arbete finnes upptaget
            i den förut nämnda förteckningen. Härigenom skulle de framställningar
            om startande av sådana vägbyggnadsarbeten, vilka ligga inne hos
            respektive myndigheter, kunna till- mötesgås i betydligt större
            utsträckning än vad som nu blir fallet, då hän- syn endast kan
            tagas till summan av det statsbidrag, som beslutades av
          </p>
          <pb facs="riksdagen-motions-pdf/data/1933/mot_1933__ak__514/mot_1933__ak__514-002.pdf"/>
          <p>
            10 Motioner i Andra kammaren, Nr 514.
          </p>
          <p>
            innevarande års riksdag vid behandlandet av anslagen under nionde
            huvud- titeln för budgetåret 1933/1934. Det är också antagligt,
            att genom ett tillmötesgående av det, som här begäres, arbetstillfällena
            skulle kunna på ett bättre sätt fördelas inom den egentliga landsbygden
            och dess mera avlägsna bygder samt komma till nytta för nödlidande
            småbrukare, arbetslösa småbondesöner m. fl. Detta torde kunna
            påstås, även om det måste erkännas, att varje sådant arbete för
            sig endast giver sysselsättning åt ett mindre antal personer.
            Man kan också med bestämdhet påstå, att arbeten av detta slag,
            vilka utgöra förutsättningen för en genom utvidgad uppodling ökad
            försörjning genom jordbruk, i hög grad fylla villkoret, att beredskapsarbetena
            för de arbetslösas försörjning skola vara i verklig mening produktiva
            och nyttiga. Under hänvisning till ovanstående hemställes alltså,
          </p>
          <p>
            att riksdagen vid behandling av Kungl. Maj:ts proposition nr
            211 angående anslag till arbeten för motverkande av arbets- lösheten
            — utan att giva några bestämda direktiv — likväl måtte uttala
            den förväntan, att en summa av tillräcklig storlek måtte få användas
            till statsbidrag för byggande av vägar av här nämnt slag — d.
            v. s. nybyggesvägar — så att ett sådant byggande kan ske i så
            stor utsträckning, att de föreliggande framställningarna om bidrag
            till byggande av dessa vägar i möjligaste mån måtte kunna tillgodoses.
          </p>
          <p>
            Stockholm den 20 april 1933. Ernst Hage.
          </p>
          <p>
            N. E. Nilsson. 0. W-. Lövgren. Johan Johanson, Tväråselet. Alf
            Meyerhöffer. J. B. Wiklund. Eric Hansson.
          </p>
          <p>
            0. E. Sandberg. P. J. Näslund. Elof Lindberg.
          </p>
        </div>
      </div>
    </body>
  </text>
</TEI>
