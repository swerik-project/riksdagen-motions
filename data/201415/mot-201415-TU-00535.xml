<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-TU-00535">
  <teiHeader>
    <fileDesc>
      <titleStmt>
        <title>Rimligare synfältskrav för körkort</title>
        <author corresp="i-9nQnnjEYdDqQdpqWHaTczL i-CUvgh8FbAS51NxDGz1KFL7">av Per Lodenius och Anders Ahlgren (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:535 av Per Lodenius och Anders Ahlgren (C)</title>
          <idno type="rdwebb">H202535</idno>
          <rs type="number">535</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H202535/text</ref>
          <ref type="dokument_url_html">http://data.riksdagen.se/dokument/H202535</ref>
          <ref type="dokumentstatus_url_xml">http://data.riksdagen.se/dokumentstatus/H202535</ref>
          <ref type="docx">http://data.riksdagen.se/fil/B1750774-819C-4EC4-8FDD-F16D1D9EA2FC</ref>
          <ref type="pdf">http://data.riksdagen.se/fil/A48AF0DC-507E-4EB6-9E7E-01A4722377E2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CUvgh8FbAS51NxDGz1KFL7</idno>
            <name>Anders Ahlgren</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AfELKjp42GD24HNQgvcBsC" type="signed"/>
        <correspContext corresp="i-AfELKjp42GD24HNQgvcBsC">
          <note type="signatory" corresp="i-9nQnnjEYdDqQdpqWHaTczL"/>
          <note type="signatory" corresp="i-CUvgh8FbAS51NxDGz1KFL7"/>
        </correspContext>
        <correspAction type="submitted" xml:id="i-D8wmnPLgzzGCsC1XN4nRNh">
          <date when="2014-11-06"/>
          <time when="11:16:15"/>
        </correspAction>
        <correspAction type="reviewed" xml:id="i-Bc8y5YTsvf9MUJXDqCuRHh">
          <date when="2014-11-06"/>
          <time when="13:28:58"/>
        </correspAction>
        <correspAction type="referred" xml:id="i-2WZAuhhVX3Rrijzi7zsH98">
          <date when="2014-11-12"/>
        </correspAction>
        <correspAction type="assigned" xml:id="i-WNZ9mr4pLkgkWfGL372dyV">
          <date when="2016-10-04"/>
          <time when="16:53:24"/>
        </correspAction>
        <correspContext corresp="i-WNZ9mr4pLkgkWfGL372dyV">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-W9gMpWSuzYghaMjFVAiegP"/>
        <correspContext corresp="i-W9gMpWSuzYghaMjFVAiegP">
          <ref type="uppgift">2014/15:TU8</ref>
          <ref type="ref_dok_id">H201TU8</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU8</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:535 av Per Lodenius och Anders Ahlgren (C) Rimligare synfältskrav för körkort</div>
      </div>
      <div type="motBody">
        <div type="motProposal" subtype="förslag">
          <head xml:id="i-WNpt7cZJ9baLToU6Wn27bW">
            Förslag till riksdagsbeslut
          </head>
          <list style="ol">
            <item xml:id="i-3BsCAtS6VK6y7NLzZAVZMR">
              Riksdagen tillkännager för regeringen som sin mening vad som
              anförs i motionen om att utreda om Sveriges stränga krav på specifika
              synfältstester borde mildras.
            </item>
            <item xml:id="i-B2U5bECenFUg9GR4xjFESw">
              Riksdagen tillkännager för regeringen som sin mening vad som
              anförs i motionen om att överväga att höja forsknings- och utvecklingsanslagen
              för att utveckla körsimulatorer i Sverige.
            </item>
          </list>
        </div>
        <div type="motContent">
          <head type="h1" xml:id="i-HWr7wR91xn9JCEiK3ESpGr">
            Motivering
          </head>
          <p xml:id="i-QLcgo6YgmyjrWoocNzWuEW">
            Sverige ska liksom övriga EU-länder självfallet ha bilförare
            som kör säkert och som har tillräckligt goda förutsättningar för
            att köra säkert. Antalet trafikolyckor minskar också och Sverige
            ligger i täten i världen vad gäller trafiksäkerhet.
          </p>
          <p xml:id="i-7WXykn7vXi65NEh95jfVn1">
            Självfallet är det viktigt att ställa krav på t ex omdöme och
            kunskaper och synförmåga på svenska körkortsinnehavare.
          </p>
          <p xml:id="i-EcaXGM7jd8Q3QAr9ierJTC">
            Samtidigt måste alltid en avvägning göras hur långt kraven ska
            sträckas. Sverige har valt en förnuftig linje när människor blir
            äldre och drabbas av försämrad syn och även vanligen av synfältsbortfall.
            Istället för att kalla in alla äldre till regelbundna syn- och
            synfältskontroller så gäller körkortet oavsett ålder, och det
            är upp till den enskilde och dennes omdöme att successivt begränsa
            och upphöra med sin bilkörning när synen och andra kroppsfunktioner
            förändras. Ett motiv för detta är att äldre som grupp har en liten
            olycksfrekvens i trafiken.
          </p>
          <p xml:id="i-3u7jra2ZW4n48gU6ub7p5f">
            Även vad gäller de många 10 000-tals människor med god syn men
            med brister i sina synfält accepterar Sverige att de finns och
            att de kör bil. Inte heller deras olycksfrekvens skiljer sig från
            normalbilistens. Skulle det vara trafikosäkert att köra bil med
            vissa brister i synfältet borde givetvis alla i riskzonen regelbundet
            kallas in till undersökningar och göra förnyade körprov. Så sker
            inte.
          </p>
          <p xml:id="i-Hp21wiU1265R8TSLhu4Qcf">
            Istället har läkare anmälningsskyldighet när man bedömer att
            en patient av medicinska skäl är ”olämplig” som bilförare. (Tidigare
            ”uppenbart olämplig” vilket kommer att kraftigt öka antalet synfältstester
            och körkortsåterkallelser.) Det är här läkarnas bedömning som
            avgör vilka som kommer att prövas av Transportstyrelsens körkortsenhet,
            som också har konsultläkare att rådfråga.
          </p>
          <p xml:id="i-UNhs6tdfTTEHJ9pERUtvDS">
            Av alla de med brister i sina synfält i Sverige är det alltså
            ett fåtal som för det första söker läkare och för det andra av
            läkaren bedöms som ”olämpliga” att köra bil. De flesta torde ha
            drabbats av t ex diabetes eller glaukom (starr) där synfältet
            ofta påverkas. Svenska Diabetes- och Glaukomförbunden har därför
            engagerat sig i dessa frågor.
          </p>
          <p xml:id="i-DzKMmqxAEhvTLXyJuUv1UF">
            För att underlätta bedömningen och få ett likvärdigt kriterium
            har Transportstyrelsen och dess trafikmedicinska råd infört mycket
            detaljerade krav på vilka testresultat man måste uppnå i olika
            synfältstestsapparater (främst Humphrey, Goldman, Esterman). Man
            kräver ett statiskt synfält på 120 grader horisontellt och 40
            grader vertikalt. Inom detta område måste nästan alla mätpunkter
            visa att inga synfältsbrister finns.
          </p>
          <p xml:id="i-CBNCoqMt9724ZJqjTV574R">
            Testet är mycket stressande och olika apparater och utförare
            kan ge betydande spridning i resultaten. För den som inte klarar
            testet mycket bra finns vanligen ingen återvändo: körkortet dras
            in. Det spelar nästan ingen roll om man haft synfältsbristen medfödd
            och kört bil prickfritt i hundratusentals mil.
          </p>
          <p xml:id="i-S5cKcCP8ccPyBAEDypBxRM">
            Att förlora rätten att köra bil trots att man ser bra (men har
            brister i sitt synfält) är en långtgående frihetsinskränkning.
            Av de ca 150 som varje år fråntas sina körkort p g a Transportstyrelsens
            testregler är det en del som protesterar och några få som lyckas
            få en omprövning. Oftast betyder tester och bedömningar från erfarna
            ögonläkare eller väl avlagda praktiska körkortsprov ingenting.
            Klarar man inte rätt
          </p>
          <p xml:id="i-DuXF5rnua4XttaCZ14n1Xh">
            ”synfältstestarmaskin” står beslutet vanligen fast.
          </p>
          <p xml:id="i-XVwuxgBBYkDoQArmq7KFvF">
            Som motiv framhålls att de med synfältsfel behandlas lika och
            att det blir enklare för läkarna, eftersom maskintesten är helt
            utslagsgivande. Visst, likabehandling i förhållande till det testresultat
            som exakt måste uppnås i respektive maskin, men knappast ingen
            möjlighet att utifrån en helhetsbedömning (maskintest, erfarenhet,
            körprov, test i simulator osv) bedöma om körkortet ändå kan få
            behållas, ibland kanske under dispens och med begränsande restriktioner.
          </p>
          <p xml:id="i-3MwDGz8q9gxm6LBcEKojwo">
            Bertil Lindblom, vetenskaplig expert hos Transportstyrelsen,
            har själv skrivit att ”avgörandet huruvida synfältskravet är uppfyllt
            är i många fall en tolkningsfråga”.
          </p>
          <p xml:id="i-P9JyAd7GhW4tdoDwtQeJQ9">
            I samband med att EU har antagit minimidirektiv har Sverige snarast
            skärpt sin tillämpning genom att så i detalj specificera synfältskraven
            och låta testmaskiner stå för nästan hela avgörandet. Sverige
            torde ha bland de strängaste och mest detaljerade kraven på synfältstest
            i världen.
          </p>
          <p xml:id="i-Q9D3L16YqU4pTh8Pc44PB4">
            I andra länder varierar sätten att mäta synförmåga och kraven
            på fullgoda synfält. Det finns delstater i USA och många länder
            där synfälten knappast testas alls utan där huvudfokus läggs på
            synskärpa och på praktiska körprov. I Canada får många av de som
            inte helt klarar testet i maskinen ändå behålla sitt körkort efter
            en helhetsbedömning där uppkörning spelar en viktig roll.
          </p>
          <p xml:id="i-MrTss1ECGkJUf6GsetxDTj">
            Många är de som legat i gränslandet vid synfältstest och blivit
            fråntagna sina körkort. En del har orkat att överklaga och några
            har t o m lyckats få tillbaka sina körkort efter omprövning.
          </p>
          <p xml:id="i-PioH4J12f6nTfVYCf1uoPL">
            Professor Kjell Ohlsson vid Linköpings universitet är expert
            på hur människor och maskiner fungerar tillsammans och kritisk
            till det svenska regelverket vad gäller synfältskrav. Enligt honom
            är det vetenskapliga stödet för samband mellan synfältsbortfall
            och körprestation mycket svagt. Testen är artificiella och har
            inte mycket att göra med de krav som ställs på bilföraren i en
            konkret trafiksituation.
          </p>
          <p xml:id="i-CGUrSgyNyTXWTbThMFQjdX">
            ”Maskintesterna” har enligt Kjell Ohlsson ett antal fundamentala
            brister. De är alltför statiska. De är inte tillräckligt tillförlitliga.
            De mäter inte det funktionella synfältet i dynamiska köruppgifter.
            I praktiken krymper synfältet vid körning. De detaljerade svenska
            kriterierna är alltför diffusa, dåligt vetenskapligt underbyggda
            och faktiskt rätt godtyckliga.
          </p>
          <p xml:id="i-Cb3Hda8H2iLhbeVWEEjuSF">
            En person som har brister i synfältet kompenserar vanligen detta
            i betydande grad genom att röra huvudet mer och flytta blicken
            oftare, vilket empiriska studier också visar. Människor med mycket
            begränsade synfält klarar mer visuellt krävande uppgifter än att
            köra bil, t ex att spela bordtennis på elitnivå eller inneha flygcertifikat.
            Detta förklarar att bilförare kan köra prickfritt i hundratusentals
            mil utan incidenter trots att de lider av betydande synfältsbortfall.
          </p>
          <p xml:id="i-R1chm8X9opLxwTw8EKwUPA">
            Synfältet försämras progressivt från 50 års ålder, liksom även
            mörkerseendet, vilket inte föranleder allmänna synfältstester
            eller körkortsindragningar.
          </p>
          <p xml:id="i-9Rdz4ky1ufWtGQ4EmdSC8d">
            Istället för att slaviskt följa testmaskiner ger test i bilkörningssimulatorer
            ett bättre underlag för att bedöma syn- och synfältsfel.
          </p>
          <p xml:id="i-TGqEDrtPgzmPNHK1vPA3uS">
            Professor Kjell Ohlsson arbetar vid Linköpings universitet med
            bl.a. en av världens mest avancerade simulatorer som finns vid
            VTI (Simulator 3) och med den vid Linköpings universitets Virtual
            Reality and Simulation Lab. Argus-simulatorn vid Karolinska sjukhuset
            är oöverträffad vad gäller antalet komplexa trafikscenarier.
          </p>
          <p xml:id="i-RWZtBjVemQqoK6nwV94D8q">
            Enligt Kjell Ohlsson säger ett simulatortest betydligt mer om
            en persons förmåga att framföra en bil än de syntest som genomförs
            vid körkortsprövningar. Han menar att det vore önskvärt att man
            istället för ohemula krav på visuellt synfält (vilket har slopats
            i många länder) föreskrev väl godkända prov på körförmåga i vetenskapligt
            utprövade scenarier i verifierade simulatorer. Körförmågan kan
            också, om det anses nödvändigt, verifieras i ett normalt praktiskt
            körkortsprov.
          </p>
          <p xml:id="i-6LU4LwS6ruxpG8hq15FQCV">
            Kjell Ohlssons kritik är att även personer med mindre allvarliga
            synfältsbortfall i perifera delar idag drabbas av körkortsåterkallelse.
            Han anser att de som forskar inom området trafiksäkerhet och perception
            borde vara bättre skickade att avgöra om en person ska anses utgöra
            en potentiell fara för sin omgivning vid bilkörning än läkare
            utan specialisering inom områdena visuell perception, synergonomi
            och reliabilitet. Rigida testmetoder med bristande validitet och
            reliabilitet bör inte ligga till grund för körkortsåterkallelser.
          </p>
          <p xml:id="i-PLAZWsok1GEpcmBzqXr4nv">
            Tidigare motioner i denna fråga har utskottet avslagit med hänvisning
            till Transportstyrelsens argumentation som bygger på dess trafikmedicinska
            råds uppfattning.
          </p>
          <p xml:id="i-7GBfFUsK2QxsEMrZ51bKzd">
            Vi anser det vara en politisk fråga om en myndighet uppställer
            så stränga krav på synförmåga för att få körkort, att människor
            i Sverige till skillnad från de flesta andra länder i betydligt
            högre utsträckning fråntas sina körkort vid begränsade fel på
            synfältet.
          </p>
          <p xml:id="i-2oQjm4yk2gRUiwd4qjpk6P">
            Mot bakgrund av vad vi har anfört bör därför riksdagen ge regeringen
            tillkänna att låta utreda och analysera Sveriges nuvarande körkortskrav
            vad gäller de synfältsbrister som anmäls till Transportstyrelsen,
            samt ställa dem i relation till den uppfattning som ledande trafiksäkerhetsforskare
            har och till de regelsystem och bedömningar som görs i andra länder.
          </p>
          <p xml:id="i-UxyaFjdUHrUFwNE8nGYwy4">
            Vad gäller betydelsen av testning i erkända bilkörningssimulatorer
            föreligger samstämmighet mellan Transportstyrelsen och Kjell Ohlsson.
            Det finns utmärkta simulatorer i Sverige men det återstår ett
            visst utvecklingsarbete för att anpassa dem till detta. Regeringen
            bör därför överväga om anslagen till forskning och utveckling
            för detta angelägna ändamål bör ökas.
          </p>
        </div>
        <div type="motSignatures">
          <list>
            <item xml:id="i-9VxbGRQjZrkb47vTY7nqFS" who="i-9nQnnjEYdDqQdpqWHaTczL">
              Per Lodenius (C)
            </item>
            <item xml:id="i-CW7XfxKrAGSDQKdYeWoLCN" who="i-CUvgh8FbAS51NxDGz1KFL7">
              Anders Ahlgren (C)
            </item>
          </list>
        </div>
      </div>
    </body>
  </text>
</TEI>
