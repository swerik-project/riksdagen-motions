<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1938--fk--00354">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__354/mot_1938__fk__354-001.pdf"/>
      <fw xml:id="i-SpXTSWC1ycbn7W7zSMBu3p">
        Motioner i Första kammaren, Nr 354. 11
      </fw>
      <div xml:id="i-QUA61YwhqchpkquiXTGnaL" type="motHeader">
        <div xml:id="i-JRVtvSWMAGAMJ1d5xKBegx" type="motTitle"/>
        <div xml:id="i-C3NSCzybUSjud9yj3NkSGT" type="motSubmissionInfo"/>
      </div>
      <div xml:id="i-14dhYyFtNFP7AWTbSJ1K1v" type="motBody">
        <div xml:id="i-58425LSNq9uYjPcJDhV1e9">
          <p xml:id="i-5obSnLpfiz4zGwGqRYaTTT">
            Nr 354.
          </p>
          <p xml:id="i-PdyKunRUgegSNTdG1NnD54" type="titleString">
            Av herr Albertsson, i anledning av Kungl. Maj:ts proposition
            med förslag till lag om semester m. m.
          </p>
          <p xml:id="i-DUGEpPy6LvwSD15VUJFNcr">
            Det i proposition nr 286 framlagda förslaget till lag om semester
            m. m. avser alla s. k. arbetstagare oberoende av arbetets natur
            och omfatt- ning. Under fullt erkännande av att rätten till semester
            bör vara lika för alla, kunna vi dock icke undgå att finna en
            så generell avfattning av lagstiftningen härom som den, vilken
            regeringen nu föreslagit, mindre välbetänkt. För de mycket små
            företagen inom såväl handel och industri som jord- bruk gäller
            att den föreslagna lagen om semester måste bliva mycket betungande.
            Många av dessa småföretagare leva i mycket blygsamma ekonomiska
            förhållanden, och en så lång sammanhängande ledighet som 14 dagar
            torde icke ingå i deras levnadsvanor. Den ledighet, de kunna unna
            sig, blir väl i regel endast enstaka dagar. Arbetstagarna i deras
            tjänst, som genom den personliga kontakt de stå till företagaren
            väl känna företagets ekonomi, åtnöja sig med att på ett liknande
            sätt rätta sig efter de ekonomiska möjligheter, som före- taget
            kan giva. Att så är förhållandet beror på de många olikheter,
            som finnas i anställningsförhållanden i ett litet och ett stort
            företag. Så t. ex. torde arbetets rationalisering och arbetstakten
            i övrigt vara avsevärt större i ett storföretag och därigenom
            nödvändiggöra en längre semester, än som kan vara behövligt för
            arbetstagaren i det mindre företaget. Jag kan icke undgå att fästa
            uppmärksamheten på vad överståthål- larämbetet säger i sitt utlåtande
            å sid. 36, sista raden i den kungl. propositionen. »Måhända kunde
            den (ekonomiska belastningen, som semes- tern skulle utgöra) medföra,
            att de små arbetsgivarnas möjligheter att bereda arbetstagaren
            den lagstadgade semestern kunde realiseras allenast genom avstående
            för egen del från all semester. Härigenom skulle en del av lagstiftningens
            syfte gå förlorad.» Den sociala skyddslagstiftningen, exempelvis
            rörande arbetstidens längd, har redan tidigare beaktat de stora
            olikheter, som förefinnas mellan stora och små företag, genom
            att göra undantag från lagens giltighet för före- tag med ett
            begränsat antal anställda.
          </p>
          <pb facs="riksdagen-motions-pdf/data/1938/mot_1938__fk__354/mot_1938__fk__354-002.pdf"/>
          <fw xml:id="i-55sbiz4F5VLqn7epuCjtYj">
            12 Motioner i Första kammaren, Nr 35/4.
          </fw>
          <p xml:id="i-Q5KvGn9fcZZZj71FqXHUzR">
            Sålunda äro inom industri och hantverk företag med mindre än
            5 arbetstagare och inom jordbruket mindre än 4 undantagna från
            arbets- tidslagstiftningen. Och i 1937 års betänkande till arbetstidslag
            för detalj- handeln är föreslaget att företag med mindre än 2
            arbetstagare skola likaledes vara undantagna. Det synes mig därför
            vara rimligt, att den hänsyn till småföretagens bärighet och de
            olika förhållanden, som råda i små och stora företag och som kommit
            till uttryck i arbetstidslagstiftningen, även borde gälla den
            nu föreslagna semesterlagen på så sätt att semestern enligt enahanda
            grunder skulle för dessa utgå med en halv dag för varje kalendermånad.
            Med anledning av det anförda får jag härmed hemställa, att riksdagen
            ville besluta sådan ändring i förslaget till lag om semester att
            beträffande anställda i företag inom industri, hantverk och jordbruk,
            som på grund av arbetstagarnas antal äro undantagna arbetstidslagarnas
            bestämmelser, samt för anställda hos sådana arbetsgivare, vilka
            icke beröras av arbetstidslagstiftning och ha endast en anställd,
            semester skall utgå med en halv dag för varje kalendermånad.
          </p>
          <p xml:id="i-Te8mTKyV2CaX51Yqu7tsg6" type="date">
            Stockholm den 14 maj 1938.
          </p>
          <div xml:id="i-TQ3cNCV77Jdm3gaKntbZ9D" type="signatureBlock">
            <list xml:id="i-24kSw1beAW5Q93vmYgqRPm">
              <item xml:id="i-YS9mXBXpMFTmt5Nd8fFQir" who="i-7dXB2bX4gzQfxZssihjzGj" type="signature">
                Eskil Albertsson
              </item>
            </list>
          </div>
          <p xml:id="i-UKtUC1jv4J7rciEfTaJtvg">
            Stockholm 1938, Ivar Heggströms Boktryckeri A. B. 882501
          </p>
        </div>
      </div>
    </body>
  </text>
</TEI>
