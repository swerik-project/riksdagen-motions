<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00289">
  <teiHeader>
    <fileDesc>
      <titleStmt>
        <title>Trygghet och ordning vid domstolsförhandlingar</title>
        <author corresp="i-BZ7PcK8D1efvHXsafGEMKE i-Ev6Dx3pWj2WT32VGQpabaz">av Andreas Norlén och Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trygghet och ordning vid domstolsförhandlingar</title>
          <idno type="rdwebb">H102Ju289</idno>
          <rs type="number">Ju289</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju289/text</ref>
          <ref type="dokument_url_html">http://data.riksdagen.se/dokument/H102Ju289</ref>
          <ref type="dokumentstatus_url_xml">http://data.riksdagen.se/dokumentstatus/H102Ju289</ref>
          <ref type="doc">http://data.riksdagen.se/fil/045C0B2D-D7AE-453C-8BA5-40E2467BC159</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GPPgE9fA6k5VdbB4r9bMbS" type="signed"/>
        <correspContext corresp="i-GPPgE9fA6k5VdbB4r9bMbS">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction type="numbering" xml:id="i-UB31MgApk4Tqn5U7dcKb9H">
          <date when="2013-10-03"/>
        </correspAction>
        <correspAction type="submission" xml:id="i-GGrMARFPZ3xHrRj2ZqDXQN">
          <date when="2013-10-03"/>
        </correspAction>
        <correspAction type="transfer" xml:id="i-91iCZbv6axr3E68Y9B6oZh">
          <date when="2013-10-02"/>
        </correspAction>
        <correspAction type="assigned" xml:id="i-KiUdLSDsxM2du5rvXj3zba"/>
        <correspContext corresp="i-KiUdLSDsxM2du5rvXj3zba">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-3u5VMxpJQUgp6uY1MEHUEf">
            Förslag till riksdagsbeslut
          </head>
          <p xml:id="i-NS8PkQ12X1oUj1X7orJwBi">
            Riksdagen tillkännager för regeringen som sin mening vad som
            anförs i motionen om en översyn av förutsättningarna för trygghet
            och ordning vid domstolsförhandlingar.
          </p>
        </div>
        <div type="motContent">
          <head type="h1" xml:id="i-WET3nCVmRebRRYGNBdao6E">
            Motivering
          </head>
          <p xml:id="i-BTqY2n3KK5tgCj3FQdHFCw">
            En brottmålsrättegång i allmän domstol är på flera sätt en viktig
            händelse. För den åtalade och brottsoffret ska rättegången ge
            en rättvis bedömning av ett händelseförlopp de båda varit med
            om. Brottsoffret får en chans till den upprättelse det innebär
            att den skyldige döms för brottet, medan den åtalade får möjlighet
            att frias om han eller hon är oskyldig. Rättegången är dock även
            viktig för samhället, för oss alla. Varje rättegång innebär, om
            den genomförs korrekt, en konkret manifestation av olika rättsstatliga
            principer, till exempel oskuldspresumtionen och rätten till en
            rättvis rättegång under ledning av en opartisk domstol. En korrekt
            genomförd rättegång sänder en signal till resten av samhället
            av innebörden att rättsstaten är i gott skick.
          </p>
          <p xml:id="i-T6DvamJ5LSNyV3z6bHpXRr">
            På senare år har vi dock tvingats se en rad exempel på hur rättegångar
            har sänt helt andra signaler till det omgivande samhället. Vid
            rättegångar mot medlemmar i kriminella gäng som ägnar sig åt organiserad
            brottslighet har rättssalar fyllts av gängmedlemmar, ofta iförda
            kläder av speciellt slag eller med särskilda kännetecken, i syfte
            att sprida fruktan bland vittnen och målsägande. Ibland har gängmedlemmarna
            också hånskrattat, viskat hörbara kommentarer eller på annat sätt
            gjort sin närvaro än mer märkbar för alla i rättssalen. Det finns
            många exempel på rättegångar, där vittnen ändrat sina uppgifter
            på ett sätt som gynnat åtalade gängmedlemmar och där det framstår
            som uppenbart att skälet till detta är att vittnena skrämts av
            gängen. (Hot kan självklart framföras före rättegången och inte
            enbart under densamma, men ett tidigare framfört hot kan förstärkas
            genom gängnärvaro under rättegången.) Det har också på senare
            tid förekommit fall då journalister, som ska rapportera från rättegångar,
            har hotats och trakasserats av gängmedlemmar. Vid Linköpings tingsrätt
            i vår valkrets har journalister och fotografer från både Corren
            och Expressen drabbats.
          </p>
          <p xml:id="i-BAHWkU2nNYPZGLFANyrdaq">
            Offentlighet vid domstolsförhandlingar är en viktig regel i en
            rättsstat och den har ett tydligt skäl: Människor ska inte dömas
            vid hemliga förhandlingar, eftersom det gör det enklare för personer
            i rättsväsendet att begå misstag eller rättsövergrepp. Offentligheten
            finns där till skydd för den åtalade. När gängen gör sitt intåg
            i rättssalen försöker de ta över denna offentlighet, använda den
            för helt andra syften än de ursprungligen avsedda och göra rättegången
            till en arena där de kan manifestera sin makt och sitt förakt
            för rättsstaten. Det är angeläget att rättsstaten anstränger sig
            för att förhindra gängen att förvandla rättegångar från manifestationer
            av rättsstatliga principer till maktdemonstrationer.
          </p>
          <p xml:id="i-UYMQXnJacEQERVkzPF8wjY">
            Det är mot bakgrund av detta angeläget att se över förutsättningarna
            för ordning och trygghet vid domstolsförhandlingar. Det finns
            flera olika handlingslinjer som kan övervägas för att säkerställa
            att rättegångarna manifesterar att rättsstaten står stark, inte
            svag.
          </p>
          <p xml:id="i-Tty8QEbXwztVyyVFXJGB1c">
            Den som sett amerikanska advokatserier vet att domaren – i vart
            fall i en del delstater – under pågående rättegång kan utdöma
            straff för domstolsförakt (contempt of court), till exempel om
            någon i rättssalen inte lyder en tillsägelse eller på annat sätt
            beter sig respektlöst mot domstolen. I Sverige kan en person som
            stör ordningen utvisas från en rättssal och om han därefter försöker
            ta sig in kan han häktas och hållas i förvar tills rättegången
            har avslutats, dock längst i tre dagar (5 kap. 9 § rättegångsbalken).
            Därutöver finns följande bestämmelse i 16 kap. 4 § brottsbalken:
          </p>
          <p xml:id="i-D3a8Qtkc1zq8X7Qy87YXax">
            Om någon genom våldshandling eller oljud eller på annat dylikt
            sätt stör eller söker hindra allmän gudstjänst, annan allmän andaktsövning,
            vigsel eller begravning eller dylik akt, domstols förhandling
            eller annan statlig eller kommunal förrättning eller allmän sammankomst
            för överläggning, undervisning eller åhörande av föredrag, döms
            för störande av förrättning eller av allmän sammankomst till böter
            eller fängelse i högst sex månader.
          </p>
          <p xml:id="i-DoiK8hLECMjA6RJJfsTfi7">
            Det finns anledning att se över om de här bestämmelserna bör
            förtydligas och skärpas, till exempel om tröskeln för vad som
            kan tolereras ska sänkas. Man skulle också kunna överväga att
            göra det straffbart att trotsa tydliga instruktioner från domaren
            om hur personer på åhörarplats inte får bete sig. På det sättet
            skulle domstolarna få tydligare motmedel att använda mot personer
            som inte agerar på ett acceptabelt sätt i rättssalen.
          </p>
          <p xml:id="i-FSai5FcWUfAJ5HSgoiWseA">
            En annan sak, som skulle kunna lösas helt utan myndigheters inblandning,
            vore att vanliga människor bestämde sig för att återta sina rättssalar
            och helt enkelt gick och satte sig på åhörarplats vid gängrättegångar,
            antingen för att väga upp gängens närvaro eller för att ta så
            många stolar i anspråk att gängmedlemmarna inte skulle få plats.
            Eftersom detta ännu inte har skett skulle domstolarna kunna etablera
            kontakter med exempelvis föreningslivet och bjuda in medlemmar
            i pensionärsföreningar, idrottsföreningar, politiska partier och
            andra organisationer att närvara vid rättegångar, i synnerhet
            uppmärksammade gängrättegångar. Både vittnen och målsägande skulle
            förmodligen känna sig bättre till mods om de på åhörarplatserna
            såg rader av vänliga, vanliga medborgare i stället för stirrande
            gängmedlemmar. Man kan säkert raljera över ett förslag som detta,
            säga att det saknar betydelse eller att domstolarna inte ska ägna
            tid åt att skaffa åhörare till sina rättegångar, men kraften i
            att laglydiga medborgare ägnar några timmar åt att visa solidaritet
            med vittnen, målsägande, sin domstol och sin rättsstat ska inte
            underskattas. Om gängmedlemmarna skulle få trängas med mångdubbelt
            fler pensionärer eller fågelskådare vid kaffeautomaten skulle
            det förmodligen i vart fall i viss utsträckning ta udden av deras
            kaxighet. Gängen är inte oövervinneliga. Medlemmarna är oändligt
            få i jämförelse med alla laglydiga medborgare. Gängen kan göra
            sig breda när vi andra drar oss tillbaka, gängen kan växa när
            vi andra blir rädda. Det gäller att kringskära dem. Polisen i
            många städer stör kända gängmedlemmar, genom att återkommande
            ingripa mot dem i varje sammanhang där tillfälle ges, och det
            har en återhållande effekt. Varför ska då domstolarna vara en
            plats där de kan breda ut sig? Vi har alla ett ansvar för att
            så inte sker – men domstolarna själva bär också en del av ansvaret
            och skulle kunna göra betydligt mer för att mobilisera allmänheten
            till stöd för rättsstaten.
          </p>
          <p xml:id="i-Vhw9GSvXBwmR9UySM1HaqY">
            Det finns skäl att överväga om domstolarna bör få i uppdrag att
            främja ökad närvaro av allmänheten under rättegångar, särskilt
            rättegångar angående organiserad brottslighet.
          </p>
        </div>
        <div type="motSignatures">
          <list>
            <item xml:id="i-H7Aw6GFtD2niBsJjQdbwQZ">
              Andreas Norlén (M)
            </item>
            <item xml:id="i-TNeaN3ktahEifGFFSBhoQc">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
