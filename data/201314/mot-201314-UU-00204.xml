<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00204">
  <teiHeader>
    <fileDesc>
      <titleStmt>
        <title>Den arabiska våren och kvinnors mänskliga rättigheter</title>
        <author corresp="i-548HUVvKe8n48M3pQmFeUC">av Amineh Kakabaveh m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den arabiska våren och kvinnors mänskliga rättigheter</title>
          <idno type="rdwebb">H102U204</idno>
          <rs type="number">U204</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U204/text</ref>
          <ref type="dokument_url_html">http://data.riksdagen.se/dokument/H102U204</ref>
          <ref type="dokumentstatus_url_xml">http://data.riksdagen.se/dokumentstatus/H102U204</ref>
          <ref type="doc">http://data.riksdagen.se/fil/DC845E0E-D8DC-4D66-A275-796A75823DEB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2AZYd2A4xoz6g9WKSnXscj" type="signed"/>
        <correspContext corresp="i-2AZYd2A4xoz6g9WKSnXscj">
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-5CH7vHLGXLfDB5Tn7xx95V"/>
        </correspContext>
        <correspAction xml:id="i-Lt19FCDY91DiR8Gar5Wnbh" type="numbering">
          <date when="2013-09-27"/>
        </correspAction>
        <correspAction xml:id="i-3s9oFaQCVuLKco428xmVNq" type="submission">
          <date when="2013-09-25"/>
        </correspAction>
        <correspAction xml:id="i-7j5SyNe3vWzJ3v1pmzQtH6" type="transfer">
          <date when="2013-09-25"/>
        </correspAction>
        <correspAction xml:id="i-A9R5H19vjPwFVq7kvfgu4K" type="assigned"/>
        <correspContext corresp="i-A9R5H19vjPwFVq7kvfgu4K">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UG1yQ2VNZMmtrPs3uK1Ma9" type="motHeader"/>
      <div xml:id="i-WmugLxbnt62uzi9c7LEWBc" type="motBody">
        <div xml:id="i-dtDHd3JNsPxUtR48iEGZZ" type="motProposal" subtype="förslag">
          <head xml:id="i-TaD743HGkKTEov77yrE16y">
            Förslag till riksdagsbeslut
          </head>
          <list xml:id="i-U6VeN3o6CQFmEG9LeFtRvj" style="ol">
            <item xml:id="i-3WBkJiGczUKHkpgKZx7vDF">
              Riksdagen tillkännager för regeringen som sin mening vad som
              anförs i motionen om att regeringen vid värderingen av andra staters
              respekt för demokrati och mänskliga rättigheter bör inleda sina
              undersökningar med att allra först ta ställning till hur dessa
              stater lever upp till FN:s konvention om kvinnors och barns mänskliga
              rättigheter.
            </item>
            <item xml:id="i-7m9Egh3NceKCQaqpdvdttE">
              Riksdagen tillkännager för regeringen som sin mening vad som
              anförs i motionen om att regeringen – eller representanter för
              den – vid sammanträffanden med företrädare för stater där kvinnors
              rättigheter kränks tar upp dessa kränkningar och kräver att dessa
              stater lever upp till vad som sägs i FN:s konvention om kvinnans
              och barnets rättigheter.
            </item>
            <item xml:id="i-B9UwVyrrjHgHdNmZEKN8cr">
              Riksdagen tillkännager för regeringen som sin mening vad som
              anförs i motionen om att Sverige inte bör exportera krigsmateriel
              till stater där man begår omfattande och grova brott mot kvinnors
              och barns mänskliga rättigheter.
            </item>
            <item xml:id="i-QRVZuBicSYSMTDA14hqJpj">
              Riksdagen tillkännager för regeringen som sin mening vad som
              anförs i motionen om att regeringen i internationella sammanhang
              som EU och FN och andra likartade organisationer ska verka för
              att sådana stater kritiseras och skambeläggs.
            </item>
            <item xml:id="i-Kn2JeoBYFmpWtWuywMxRAY">
              Riksdagen tillkännager för regeringen som sin mening vad som
              anförs i motionen om att Sverige bör öka sitt bistånd till undervisning
              om kvinnors hälsa och till upplysning om könsstympningens fysiska
              och psykiska skadeverkningar i de länder där könsstympning förekommer.
            </item>
          </list>
        </div>
        <div xml:id="i-4hVKDqJk1GKCUzbuXydCgQ" type="motContent">
          <head xml:id="i-MaiX13c8nt3XMCg3JKuxP4" type="h1">
            Motivering
          </head>
          <p xml:id="i-XMBaqenPRZcLnbV8S7zrG9">
            Omvälvande händelser har de senaste åren ägt rum i den arabiska
            delen av världen. De politiska och sociala förändringarna inleddes
            med att den tuniske diktatorn Ben Ali störtades. Därefter störtades
            Hosni Mubarack i Egypten och Muammar Gaddafi i Libyen. Ben Alis
            och Mubaracks fall var följden av omfattande spontana och folkliga
            resningar. De var relativt oblodiga skeenden. Gaddafi störtades
            efter hårda strider mellan hans anhängare som besatt avsevärd
            militär styrka, medan oppositionen mot honom inte var lika välbeväpnad.
            Att oppositionen, trots sin militära underlägsenhet, kunde avgå
            med seger berodde till stor del på EU:s militära ingripande. I
            Jemen och Bahrein inträffade också en turbulent politisk utveckling.
            I Bahrein slogs oppositionen ner med stor brutalitet. Saudiarabiens
            ingripande hade stor betydelse för nederlaget. I Jemen övergick
            upproren i klanstrider.
          </p>
          <p xml:id="i-WG6tui5W3vcNV7Fx2rHimb">
            I västerländska medier har alla dessa händelser fått beteckningen
            den arabiska våren. En del bedömare har också använt begreppet
            revolution. Många har hoppats på en demokratisk utveckling där
            regeringar som respekterar mänskliga rättigheter vinner politisk
            makt.
          </p>
          <p xml:id="i-7ehzqCJErgjjPhAyz8LfMi">
            En av bristerna i västmediers rapportering har varit att man
            inte i tid uppmärksammade ideologiska och organisatoriska skillnader
            mellan olika oppositionella strömningar som bekämpade de nordafrikanska
            diktatorerna bestod. Först i efterhand stod det klart vilka rörelser
            som var bäst organiserade. En annan faktor som har förbisetts
            har varit frågan om riktningen för förtrycket under de störtade
            makthavarna. Vilka grupper har utsatts för den hårdaste förföljelsen?
          </p>
          <head xml:id="i-KYwoHW5DEM7EiCRgQrzUHH" type="h2">
            Diktaturerna ersattes inte av demokratier
          </head>
          <p xml:id="i-WGUXgebEwocwd2rXBxerG5">
            Under många diktaturer har det funnits s.k. fria rum. I partidiktaturens
            tid i Polen utgjorde den katolska kyrkan det fria rum där människor
            kunde mötas, samtala och organisera sitt motstånd. Diktaturen
            kunde inte angripa kyrkan utan att drabbas av en allvarlig politisk
            förlust när det gällde prestige och anseende. I shahens Iran utgjorde
            moskéerna det fria rum där människor kunde samtala och organisera
            sitt motstånd. Shahen kunde rikta förtrycket mot Mossadeqs nationalister
            och mot vänsterns partier och sekulariserade personer, men inte
            mot moskéerna och deras verksamhet. De som erbjöd dessa fria rum
            och utgjorde värdskapet för möten i Iran, prästerskapet, kom självfallet
            att bli en tongivande ideologisk kraft i formandet av oppositionen.
            De kom i hög grad att påverka utvecklingen efter det att diktaturen
            hade försvunnit. I Polen innebar kyrkans maktställning inskränkningar
            av den sociala servicen i nyliberal anda och en avsevärt försämrad
            situation för kvinnorna. Abortlagstiftningen är det mest uppmärksammade
            exemplet bland dessa försämringar.
          </p>
          <p xml:id="i-EgB6Fd8C5ja2tqaujqHvht">
            Inskränkningarna i kvinnors rättigheter i Polen efter partidiktaturens
            fall utgör dock en andeviskning jämfört med vad som skedde i Iran
            efter det att shahen störtats. Västmedia hade utmålat oppositionen
            mot shahen som demokratisk och hoppingivande. När ayatollah Khomeini
            kom till makten visade det sig inte att den nya politiska verkligheten
            var motsatsen till demokrati. Den religiösa diktaturen införde
            sharialagar som innebar ett extremt brutalt förtryck av kvinnorna.
            Alla alternativa politiska krafter förföljdes – vänsterns partier,
            nationalister, monarkister m.fl.
          </p>
          <head xml:id="i-99tF9KhV6gq7SgvFYK2s1p" type="h2">
            Bakåtsträvande krafter tog över
          </head>
          <p xml:id="i-99op9MQKmURuTvz4cFfQ4a">
            Efter de folkliga resningarna i Nordafrika har det blivit tydligt
            att traditionalistiska religiösa krafter som Muslimska brödraskapet
            har kunnat utnyttja den ställning som de hade under Mubaracks
            tid vid makten. Inte heller han hade velat ge sig på moskéerna.
            Och brödraskapet deltog inte fullt ut i den folkliga resning som
            hade som mål att skapa ett demokratiskt styrelseskick. Bland krafterna
            som utgjorde en opposition mot Mubarack var Brödraskapet bäst
            organiserat. I valet som följde på revolutionen hade man därför
            ett övertag jämfört med andra rörelser och partier. Väl vid makten
            började man genomföra odemokratiska reformer, inte minst riktade
            mot kvinnors mänskliga rättigheter.
          </p>
          <p xml:id="i-22ZpBV31rX8a1iGV2CQdr9">
            I flera avseenden hade Mubaracks diktatur, trots sin odemokratiska
            innebörd, haft en politik i kvinnofrågan som var en aning mer
            modern. Kvinnlig omskärelse har varit helt förbjudet sedan 2007
            även om detta förbud inte har förverkligats i praktiken. Trots
            förbudet är enligt Unicef 91 procent av Egyptens kvinnor könsstympade.
            I städerna är siffran 86 procent och på landsbygden 93 procent.
          </p>
          <p xml:id="i-LdPU9BTrUhtE23zddwTxiB">
            I Tunisien hölls i november 2012 parlamentsval. Bland 217 folkvalda
            ledamöter är 58 kvinnor. Av dessa 58 kvinnliga företrädde alla
            utom sju djupt religiösa och konservativa partier. Allt detta
            trots att det fanns starka organisationer som talade och demonstrerade
            för kvinnors mänskliga rättigheter.
          </p>
          <p xml:id="i-4gZF3Xv6H4aW4FtRPwkULQ">
            När västvärlden har talat om revolution och arabisk vår har man
            bortsett från att förändringarna i praktiken har inneburit försämrade
            villkor för kvinnorna – alltså för mer än halva befolkningen.
          </p>
          <head xml:id="i-MK8T1bU1JM7bjEej34mEpB" type="h2">
            Kvinnorna alltid de hårdast drabbade
          </head>
          <p xml:id="i-JgxWC5uD4ffJKHFEfJ58ZZ">
            Utöver lagändringar på papperet krävs det, för att förändra de
            djupt patriarkaliska maktstrukturerna, ett arbete för grundläggande
            förändringar i synen på rättighetsfrågor. Det krävs riktade aktioner
            för att få slut på könsstympning och tvångs- och barnäktenskap.
            Det som inträffat i Tunisien, Egypten, Libyen, Jemen, Bahrein
            och under de två senaste åren i Syrien förtjänar på intet sätt
            att benämnas som revolutioner. De stora revolutionerna – den franska,
            den ryska och den kinesiska – syftade alla till genomgripande
            samhällsförändringar. De ville störta en härskande klass och driva
            ut en plundrande kolonialmakt. De folkliga upproren i de arabiska
            länderna har inte haft något tydligt mål och de har utnyttjats
            av krafter som haft egna och därmed andra syften än att tillgodose
            demokratiska intressen. När dessa krafter i spåren av de folkliga
            resningarna kunnat tillgodose sina egna intressen har följden
            blivit en blockering av en demokratisk utveckling. I särskilt
            hög grad har förändringarna inneburit ett ökat kvinnoförtryck.
          </p>
          <p xml:id="i-FKk4dZdh2Z5TYrU7YHwT2C">
            I Egypten har Muslimska brödraskapets envisa fasthållande vid
            att göra politik av sina religiösa trossatser givit militären
            en förevändning att ingripa och själv utse en regim som passar
            dess intressen. Denna förändring innebär självklart ingen demokratisering
            och inte heller någon djupare förändring av kvinnornas situation
            i landet. Kvinnor må delta i demonstrationer när rivaliserande
            makthavare ska störtas. Men i alla andra avseenden väntas de avstå
            från att kräva politiskt inflytande och från att kämpa för sina
            mänskliga rättigheter.
          </p>
          <p xml:id="i-NnZhY41BnLRfH7GeN9c1bz">
            I Syrien har de inledande demonstrationer som krävde demokratiska
            och mänskliga rättigheter bemötts av motkrafter – såväl stater
            som terrororganisationer – med helt andra ambitioner än demokrati.
            Följden har blivit ett fullskaligt inbördeskrig där kvinnor och
            barn är de hårdast drabbade.
          </p>
          <head xml:id="i-PZdxM2pi2F4p96uKqT4vv8" type="h2">
            Kvinnorna som indikator på respekten för mänskliga rättigheter
          </head>
          <p xml:id="i-QUPJL4DyVk9RYfAftXZP9Q">
            Den arabiska våren i Nordafrika och Mellanöstern ledde när val
            hade genomförts och resultatet av dem upphävts av militär inte
            till en ökad respekt för kvinnors mänskliga rättigheter. I den
            pågående maktkampen spelar kvinnornas liv och villkor en underordnad
            roll.
          </p>
          <p xml:id="i-2A2t9uXUCvJ6PXTmqLiyJX">
            För ett land med demokratiska anspråk som Sverige måste därför
            kampen för kvinnors mänskliga och demokratiska rättigheter stå
            i centrum. Det är ställningstagandet i denna fråga som kan visa
            att vi tar demokratiska värderingar på allvar. Detta måste återverka
            på Sveriges förhållningssätt till andra stater. Den tydligaste
            indikatorn när det gäller att avläsa om en stat respekterar mänskliga
            rättigheter är graden av respekt för kvinnors rättigheter. Den
            svenska regeringen bör därför alltid inleda sina undersökningar
            om tillståndet för mänskliga rättigheter i andra stater med att
            ta ställning till hur de lever upp till FN:s konvention om kvinnors
            och barns mänskliga rättigheter.
          </p>
          <p xml:id="i-WHsHwbq3EsPADGZXq9z2Pv">
            Detta bör riksdagen som sin mening ge regeringen till känna.
          </p>
          <p xml:id="i-PW6wzhYBv5znPyGiDtbxEi">
            Mot denna bakgrund är det genant att Sverige exporterar krigsmateriel
            till länder som Saudiarabien och andra länder, där förtrycket
            av kvinnor är värre än groteskt. Det har skett med hänvisning
            till att handelspolitik inte har med kvinnors situation att göra
            eller att de vapen man exporterat inte är avsedda för att utöva
            någon form av kvinnoförtryck. Denna argumentering är orimlig och
            ohållbar. Utbryter krig så visar all historisk erfarenhet att
            det är just kvinnor och barn som drabbas hårdast. Svensktillverkade
            vapen är inte annorlunda beskaffade än annan krigsmateriel. De
            drabbar krigets offer precis lika hårt.
          </p>
          <p xml:id="i-DaW9d88p5XdG3sfJ2ocnX8">
            Därför bör regeringen eller representanter för den svenska statsmakten
            vid sammanträffanden med företrädare för stater där kvinnors rättigheter
            kränks ta upp sådana kränkningar och kräva att dessa stater lever
            upp till vad som stadgas i FN:s konvention om kvinnans och barnets
            rättigheter. Detta bör riksdagen som sin mening ge regeringen
            till känna.
          </p>
          <p xml:id="i-ERXxXAwUjVinaJmkUikEHB">
            I konsekvens med ovanstående ska Sverige inte exportera krigsmateriel
            till stater där man begår omfattande och grova brott mot kvinnors
            och barns mänskliga rättigheter.
          </p>
          <p xml:id="i-XGrBrY2dHJVcT3GVs58y5h">
            Detta bör riksdagen som sin mening ge regeringen till känna.
          </p>
          <p xml:id="i-YJYZspC752gEBdmxbmN8h">
            Regeringen bör också i internationella sammanhang såsom EU och
            FN och andra likartade sammanhang verka för att dessa stater kritiseras
            och skambeläggs.
          </p>
          <p xml:id="i-Cd5r1jiDRJ6cL53kQBxhQk">
            Detta bör riksdagen som sin mening ge regeringen till känna.
          </p>
          <p xml:id="i-EcRXpZEf6C71BMefQ6MaDN">
            Sverige bör istället för att exportera krigsmateriel till de
            länder vi talat om i denna motion öka sitt bistånd till de länder
            där kvinnor utsätts för könsstympning och annan likartad behandling
            och inrikta det på upplysning och undervisning om de fysiska och
            psykiska skador som könsstympningen medför.
          </p>
          <p xml:id="i-5P9MuopVmm9RRUWyDMSP3P">
            Detta bör riksdagen som sin mening ge regeringen till känna.
          </p>
        </div>
        <div xml:id="i-8bmHHrMNbXrg71ZaXhvCkY" type="signatureBlock">
          <list xml:id="i-8fj7mk3N87N3fGNNhYeyyV">
            <item xml:id="i-RDWhgd42V4VBXAukZwnadp" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-Go6SsNasZM2eTPvqQbyLwK" who="i-CpDe8Ez4j6HcFbBfHMRKAE" type="signature">
              Bengt Berg (V)
            </item>
            <item xml:id="i-QTgZukQRcfW4LDbrUn8tfx" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
          </list>
        </div>
      </div>
    </body>
  </text>
</TEI>
