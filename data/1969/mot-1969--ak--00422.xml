<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00422">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__422/mot_1969__ak__422-001.pdf"/>
      <fw xml:id="i-UWgMkUm2hzrrVgVsHJUH4V">
        4 Motion i Andra kammaren, nr 422 år 1969
      </fw>
      <div xml:id="i-VBccurvyfmvn5iQx5dFd4N" type="motHeader">
        <div xml:id="i-PykGT9jzqRFDqYjAcRNq4K" type="motTitle"/>
        <div xml:id="i-6DSYaiQkYdy9uZdkjJK2Xv" type="motSubmissionInfo"/>
      </div>
      <div xml:id="i-4c1mqUh6eBEU69G9MLp7gW" type="motBody">
        <div xml:id="i-RWsjPUC4mzZZwDrGDFrXMx">
          <p xml:id="i-5ufrmzMSuTNiU6zj2uEjwv">
            Nr 422
          </p>
          <p xml:id="i-NeEVuyTcj5hEnVSe95qLo4">
            Av herr Holmberg m. fl., angående det svenska biståndet till
            u-länderna. (Lika lydande med motion nr 310 i Första kammaren)
          </p>
          <p xml:id="i-C4HBDWyhKU9okmc6XgCQDv">
            En effektiv hjälp till utvecklingsländerna är ej endast en fråga
            om internationell solidaritet utan även ett led i vår strävan
            efter en fredlig utveckling i världen. Ehuru utvecklingsländernas
            framtid främst kommer att bero av deras egna insatser, kan dock
            industriländernas bistånd, om det inriktas väl, bli av stor betydelse.
            I samarbete måste vi försöka att genom tekniskt och ekonomiskt
            bistånd stimulera och stödja de fattiga ländernas egna strävanden
            till utveckling. Vi måste acceptera den samhällsekonomiska anpassning,
            som är nödvändig för att i tillräcklig omfatt- ning överföra resurser
            till u-länderna. Vi motsätter oss den förmätna föreställningen
            att vi skall lägga egna politiska värderingar till grund för beslut
            om vilka länders folk vi är beredda att hjälpa. I möjligaste mån
            bör vi i stället bortse från sådana värderingar och koncentrera
            oss på de hjälpinsatser, som ger de bästa ekonomiska och sociala
            resultaten. Vi måste försöka utveckla den teknik och utarbeta
            de hjälp- former, som bäst är lämpade för det mottagande landets
            behov.
          </p>
          <p xml:id="i-UUF6uzW4xBPVawrt6eqR8c">
            Riktlinjer för svensk u-hjälp Moderata samlingspartiet anser
            det ytterst angeläget att kraftansträngningar görs för att öka
            biståndet till u-länderna. Om den hittillsvarande svenska u-hjälpen
            skall kunna ökas i önskvärd omfattning måste samhällsekonomiskt
            utrymme härför ska- pas. Det är våra egna ekonomiska resurser
            som ger 0ss möjlighet att hjälpa de fat- tiga länderna. En resursskapande
            ekonomisk politik är bästa garantin för att den svenska u-hjälpen
            snabbt skall kunna höjas. Skall våra ansträngningar att bistå
            de underutvecklade länderna ge bästa möjliga resultat måste vi
            anlägga en helhetssyn på u-landshjälpen. Vid sidan av ett växande
            statligt bistånd är ökade insatser från näringslivet och enskild
            hjälpverksamhet självklara önskemål. Helhetssynen måste — utöver
            det direkta statliga stödet över budgeten — också omfatta åtgärder
            på det handelspolitiska området, näringslivets investeringar,
            missionens och de humanitära organisationernas bidrag och inte
            minst samordningen av alla dessa insatser. Missio- nens och övrigt
            enskilt humanitärt hjälparbete har med knappa resurser nått utomordentliga
            resultat. Vi anser det därför angeläget att de erfarenheter som
            samlats i denna verksamhet tillvaratas på ett bättre sätt än hitintills.
            Stödet åt mis- sionens och de humanitära organisationernas arbete
            i utvecklingsländerna bör för- bättras. Möjligheterna att införa
            icke villkorsbundna statsbidrag bör prövas.
          </p>
          <pb facs="riksdagen-motions-pdf/data/1969/mot_1969__ak__422/mot_1969__ak__422-002.pdf"/>
          <fw xml:id="i-8PBKtHTproRqxFpxi2McqU">
            Motion i Andra kammaren, nr 422 år 1969 5
          </fw>
          <p xml:id="i-RtfnFDpcEBMa3xh8QvsCC5">
            Samordnad svensk u-hjälp
          </p>
          <p xml:id="i-WHkJWiEcTGzFzuTzVrcPCy">
            Eftersom våra ekonomiska resurser är knappa råder det en konkurrens
            mellan olika sätt att använda våra tillgångar. Det finns starka
            skäl som talar till förmån för u-landshjälp men också starka skäl
            som talar för en satsning på många andra områden. Även i ett rikt
            land som vårt räcker inte de resurser som med skattemedel kan
            ställas till förfogande till att täcka alla de behov av offentliga
            insatser som gör sig gällande. En avvägning måste därför ske.
            Det är därför rimligt att tänka sig att ökningarna i u-landshjälp
            sker successivt och inpassas i det ökande utrymme för statsutgifter
            som ekonomisk tillväxt ger. Svårigheterna att snabbt öka det offentliga
            biståndet gör det angeläget att även lita till en resursöverföring
            via lån och direkta privata investeringar. Att det offentliga
            biståndet intar en central plats i hjälparbetet står klart. Mindre
            känt är att ca 43 procent av det totala svenska kapitalflödet
            till u-länderna 1967 kom från privata källor. På senare tid har
            förståelsen för de privata investeringarnas utvecklingsfrämjande
            effekt ökat. Från u-ländernas synpunkt är det investering- ens
            ändamål, villkor och det antal arbetstillfällen och försörjningsmöjligheter
            som den skapar, som är det väsentliga. För dessa länder är det
            av central betydelse att kapitalimporten, offentlig och privat,
            tillväxer. Direkta företagsinvesteringar i u-län- derna har den
            viktiga fördelen att de utgör kapitaltillskott, som inte ökar
            ländernas skuldbörda. Företagsinvesteringarnas betydelse för de
            fattiga ländernas industriella uppbygg- nad kan jämföras med den
            lokaliseringspolitik vi bedriver i vårt eget land. Vi anger här
            en plan för den offentliga biståndsverksamhetens stegring för
            perio- den fram till 1974, då det statliga utvecklingsbiståndet
            enligt vår mening skall upp- gå till en procent av bruttonationalprodukten.
            I enlighet med vår totalsyn på ut-
          </p>
          <p xml:id="i-Q2zWv2r4Zva9HFJdF5ct7D">
            Plan för uppnående av I Jo-målet i början av 1970-talet
          </p>
          <p xml:id="i-Tos4KFekQQdh6Mxa9eBuNw">
            BNP Offentligt Privat kapi- Totalt (1969 och — bistånd (år- talflöde
            (år- Privat resurs- framåt årlig lig ökning Offentligt — lig ökning
            kapital- = Totalt flöde ökningstakt 25 Jo från biståndi 25 YZ
            från flödei Z resurs- i Po av
          </p>
          <p xml:id="i-4mGuhq19gr5NBypz7zsN11">
            4 90) 1967 i mkr.) Jo av BNP 1967 imkr.) avBNP = flöde BNP 19661)
            124 000 340 0,27 2652) — 0,21 605 0,49 1967 133 000 405 0,30 3002)
            0,23 705 0,53 1968 141 000 505 0,36 375 0,27 880 0,62 1969 147
            000 635 0,43 470 0,32 1105 0,75 1970 153 000 295 0,52 585 0,38
            1380 0,90 1971 159 000 990 0,62 730 0,46 1720 1,08 1972 165 000
            1240 0,75 915 0,55 2150 1,30 1973 172 000 1550 0,90 1145 0,67
            2 690 1,74 1974 179 000 1935 1,08 1430 0,80 3365 1,88
          </p>
          <p xml:id="i-Sp2eRv3pGESLv9EgRux4Lo">
            1) avser budgetåret 1966/67 o. s. v. 2) Internationell statistik
            (DAC).
          </p>
          <pb facs="riksdagen-motions-pdf/data/1969/mot_1969__ak__422/mot_1969__ak__422-003.pdf"/>
          <fw xml:id="i-ULDBBVW5KExXpYXqtmnDN7">
            6 Motion i Andra kammaren, nr 422 år 1969
          </fw>
          <p xml:id="i-KyTKHDvSw4JsY1BPNWoWtT">
            vecklingsbiståndet har vi även velat ange hur de totala svenska
            biståndsinsatserna borde kunna ökas. För detta krävs emellertid
            inte endast en ökning av det statliga bidraget, som utgår av skattemedel,
            utan också mer målmedvetna åtgärder än hit- tills i syfte att
            stimulera det svenska näringslivets insatser i u-länderna. Förslag
            här- om framföres i avsnittet samarbete stat—näringsliv. Såsom
            framgår av vår plan för utvecklingsbiståndets utveckling förordar
            vi att biståndet skall växa med 25 procent per år. I de planeringsramar
            för SIDA:s verk- samhet under de kommande tre åren, som ingår
            i statsverkspropositionen, utgår inte departementschefen från
            en 25-procentig tillväxt utan använder sig av ett s.k. minimibelopp,
            d. v. s. att anslagshöjningen varje budgetår i kronor räknat blir
            minst lika stor som höjningen under det närmast föregående budgetåret.
            Vi finner detta förfaringssätt otillfredsställande och inte ägnat
            att öka effektiviteten i SIDA :s pla- nering. En årlig anslagsökning
            på 25 procent framstår som erforderlig om den offentliga hjälpen
            budgetåret 1974/75 skall uppgå till ett belopp som motsvarar 1
            procent av bruttonationalprodukten. Biståndsmyndighetens planering
            bör således baseras på en 25-procentig anslagstillväxt. Den svenska
            utvecklingshjälpen kommer att genomgå en snabb expansion under
            åren fram till 1974/75. I vilken takt skall det svenska biståndet
            fortsätta att växa efter denna tidpunkt och än viktigare — vilka
            riktlinjer bör det svenska bistånds- arbetet följa? Det är tid
            att redan nu börja penetrera problemen och försöka syste- matisera
            de erfarenheter det fortlöpande arbetet ger oss. Vi föreslår att
            en parla- mentarisk utredning tillsätts med uppgift att utarbeta
            långsiktiga riktlinjer för det svenska utvecklingsbiståndet. Härvid
            är det av vikt att söka samordna de nordiska ländernas ansträngningar
            på u-hjälpens område.
          </p>
          <p xml:id="i-HxAQy94CHrNJQSuUGdMH3d">
            Koncentration på de grundläggande problemen
          </p>
          <p xml:id="i-77LjkApohCJFg82nB1mDkA">
            För att motverka en splittring av de internationellt sett blygsamma
            svenska resur- serna har man valt att koncentrera det svenska
            bilaterala biståndet till några s.k. huvudmottagarländer : Tunisien,
            Tanzania, Kenya, Etiopien, Pakistan och Indien. Sudan, som tidigare
            räknats till denna grupp, inkluderas inte i årets proposition.
            Ett skoningslöst krig mellan olika folkstammar i södra Sudan har
            gjort den svenska hjälpen alltmera problematisk. Förhållandena
            i Sudan har från vårt partis sida vid flera tillfällen påtalats
            i riksdagen. En koncentration av våra insatser är naturligtvis
            riktig men det är enligt mode- rata samlingspartiets mening önskvärt
            att man i takt med ökningen av u-lands- biståndet ökar antalet
            huvudmottagarländer. Vid val av mottagarland bör även be- aktas
            att de resurser som ställs till förfogande inte används på sådant
            sätt att lan- dets möjligheter att exempelvis bedriva krigisk
            verksamhet eller rasförtryck ökar. En ökad satsning från svensk
            sida på särskilda ämnesområden, där Sverige har speciellt goda
            förutsättningar att göra en insats, skulle i likhet med vad som
            sker på familjeplaneringens område, erbjuda en konstruktiv väg.
            Alla de u-länder, som behöver hjälp på dessa särskilda områden,
            skulle kunna bistås av Sverige. Den svenska u-hjälpen bör således
            vara både ämnes- och länderkoncentrerad.
          </p>
          <pb facs="riksdagen-motions-pdf/data/1969/mot_1969__ak__422/mot_1969__ak__422-004.pdf"/>
          <fw xml:id="i-QTAHWbdGJBYz1Dx6xkvL9k">
            Motion i Andra kammaren, nr 422 år 1969 7
          </fw>
          <p xml:id="i-NJTryU1WA2xRuC4U4GcAvh">
            Familjeplanering, livsmedelsförsörjning och utbildning bör på
            grund av sin pri- mära betydelse för u-ländernas utveckling också
            fortsättningsvis prioriteras. Forsk- ningen kring u-landsproblemen
            bör beredas större utrymme inom det svenska bi- ståndet.
          </p>
          <p xml:id="i-9ns8mBQ6QpHjWzGPEnHhXf">
            Familje planeringen Familjeplaneringen utgör ett område, där
            svenska insatser har varit vägledande och bidragit till en gradvis
            förändrad inställning i dessa frågor. Detta har varit en förutsättning
            för ökande verksamhet också från andra länders sida. I växande
            ut- sträckning har också utvecklingsländerna hos oss sökt bistånd
            i sin strävan att få befolkningsutvecklingen under kontroll. En
            ökad inriktning av vår utvecklingshjälp till detta område är naturlig.
            Det är vidare angeläget att man genom systematisk analys av verksamheten
            samt specia- liserad forskning når en fördjupad kunskap om hur
            resurserna bäst skall användas. Befolkningsproblemens komplicerade
            natur, sociologiskt, pedagogiskt, religiöst och kulturgeografiskt
            lika väl som praktiskt-medicinskt, utgör goda skäl för den i olika
            sammanhang framförda tanken på ett särskilt familjeplaneringsinstitut.
            Institutet skulle bl. a. fungera som rådgivare till SIDA och svara
            för de problem av forsknings- och utvecklingskaraktär, som aktualiseras
            i samband med en ökad svensk insats i befolkningsfrågorna. Utan
            tvivel har avsaknaden av en sådan basorganisation varit till förfång
            för de svenska familjeplaneringsprojekten. Vid sidan av forskning
            skall en huvuduppgift för institutet vara utbildningen av svensk
            och utländsk personal i befolkningsfrågor. Den forsknings- och
            utbildningsgrupp för hithörande frågor som SIDA planerar är ett
            steg i rätt riktning. Behovet av en basorganisation motiverar
            dock inrättandet av ett särskilt familjeplaneringsinstitut.
          </p>
          <p xml:id="i-WyhsYqNMQMthP6ZmxJ2LPf">
            Utbildningen i u-länderna
          </p>
          <p xml:id="i-CmTsd99sPrqyzfkrxhW4kC">
            Ett av de områden som den svenska hjälpverksamheten i fortsättningen
            bör ägna än större uppmärksamhet är utbildningen. Att ge alla
            invånare en primärskoleut- bildning är ett väsentligt mål i alla
            u-länder. Ett uppfyllande av denna målsättning är angelägen från
            såväl humanitära som politiska och ekonomiska synpunkter. En grundläggande
            skolutbildning är sannolikt den enda hävstång som förmår att bryta
            upp miljöns förlamande inverkan och öka mottagligheten för andra
            utvecklingsfräm- jande åtgärder. Med en höjd utbildningsnivå skulle
            även möjligheterna att få till stånd en kon- trollerad befolkningstillväxt
            öka. Det förhållandet att halva befolkningen i många u-länder
            är under 15 år medför att det på grund av brist på lärare och
            ekonomiska resurser är praktiskt taget omöjligt att på kort sikt
            avskaffa analfabetismen. Proble- met är ibland snarare att försöka
            förhindra att andelen läskunniga minskar. Att enbart bygga ut
            primärskoleundervisningen för barn i normal skolålder vore emellertid
            knappast rationellt. Genom vuxenutbildning kan man få en snabbare
            utveckling än om man först måste vänta tills den nu unga generationen
            kommit upp
          </p>
          <pb facs="riksdagen-motions-pdf/data/1969/mot_1969__ak__422/mot_1969__ak__422-005.pdf"/>
          <fw xml:id="i-GRK9TLMNKbLy1y5qjY4ZUh">
            8 Motion i Andra kammaren, nr 422 år 1969
          </fw>
          <p xml:id="i-KVvWD3ijcQqdiRzqJ9E1Q5">
            i produktiv ålder. Samtidigt är en ökad vuxenutbildning av betydelse
            för att hindra att en alltför stor klyfta mellan generationerna
            uppstår på grund av skillnaderna i utbildningsnivå. En balanserad
            utveckling politiskt, ekonomiskt och socialt torde icke kunna
            ske med huvudsakligt utnyttjande av utländska experter som tjänstgör
            i ett u-land i 93 år utan måste i större utsträckning ledas av
            välutbildade personer från det egna landet. Det är således nödvändigt
            att även bygga ut den högre utbildningen d. v. s. sekundärskolor,
            yrkesskolor, högskolor och specialutbildningsinstitutioner. Självfallet
            är det inte möjligt att samtidigt bygga ut alla delar av utbildnings-
            systemet såsom vore önskvärt. En sträng prioritering måste ske.
            Det politiska trycket resulterar i de flesta u-länder snarast
            i en överbetoning av primärskoleundervis- ningen, medan mer ekonomiskt
            grundade utvecklingsaspekter som regel torde tala för att man
            först behöver utveckla utbildningssystemet på mellan- och högstadium.
            Exempelvis kan en utbyggnad av primärskolorna innan kvalificerade
            lärare och undervisningsmateriel står till förfogande innebära
            risker för betydande felinveste- ringar. Utbildningshjälpen bör
            i första hand sättas in på högre nivåer där bristerna tycks vara
            störst och där hjälpen får största möjliga kumulativa effekt.
            Lärarutbildningen ger utmärkta möjligheter att på ett fåtal år
            indirekt nå ett stort antal människor i landet i fråga. Utbildningen
            av arbetsledare, jordbruks- tjänstemän och andra specialister
            på mellanplanet bör även särskilt uppmärksammas. All längre utbildning
            bör i princip ske i u-länderna själva, bl. a. för att minska riskerna
            för ”brain-drain”, d.v.s. att utbildad arbetskraft inte återvänder
            till sina respektive hemländer. Det torde således vara bättre
            att skicka ut lärare och under- visningsmateriel m. m. än att
            utbilda stipendiater i Sverige. För en del speciella utbildningsområden
            kan det emellertid vara nödvändigt att förlägga undervisningen
            till ett i-land. Detta gäller i första hand på forskarnivån. En
            lämplig form härför är sådana forskarseminarier som redan prövats
            i Sverige och i andra länder. Det förefaller alltmer uppenbart
            att det kommer att vara omöjligt att inom rimlig tid kunna avskaffa
            analfabetismen bland barn eller vuxna med hjälp av de tradi- tionella
            utbildningsmetoderna. Hoppet står till utvecklingen av nya metoder
            för mass- undervisning via radio och TV. En väsentlig uppgift
            är således att satsa på forsk- nings- och utvecklingsarbete på
            detta område.
          </p>
          <p xml:id="i-FeXpRop3syMws2PNSjWdLq">
            Forskning och utbildning kring u-landsproblemen
          </p>
          <p xml:id="i-XwtzrrJ7EKmvvmE2o6nJ5B">
            Den oroande långsamheten, när det gäller att möta u-landsproblemen,
            ligger enligt vår mening mindre i svårigheten att finansiera ytterligare
            bistånd än i en viss tveksamhet i internationella sammanhang beträffande
            utvecklingsbiståndets effektivi- tet och möjligheter. Framstegen
            låter vänta på sig. Må vara att denna tvekan delvis är en följd
            av erfarenheter av misslyckanden och felbedömningar. Vi tror dock
            att en viktigare orsak är att finna i själva känslan av bristande
            kunskap, av osäkerhet inför utvecklingsarbetets möjligheter och
            vägar. De beslutande myndigheterna i givarländerna lika väl som
            mottagarländerna måste i snabbt växande utsträckning få tillgång
            till fakta, till en starkt ökad och fördjupad
          </p>
          <pb facs="riksdagen-motions-pdf/data/1969/mot_1969__ak__422/mot_1969__ak__422-006.pdf"/>
          <fw xml:id="i-UAnWeExYjvhAkcwno8MA9a">
            Motion i Andra kammaren, nr 422 år 1969 9
          </fw>
          <p xml:id="i-3mR7ghjReSBw8A7YMoFbxZ">
            kunskap. För de flesta länder gäller att systematiska analyser
            av hjälpverksamhetens resultat saknas. Antalet forskare, som arbetar
            med utvecklingsländernas och utveck- lingshjälpens problem, är
            uppenbart otillräckligt. En systematisk tvärvetenskaplig skolning
            på bred bas krävs för utbildning av nya forskare. Moderata samlingspartiet
            anser att vårt land har särskilt goda förutsättningar att på detta
            område göra en insats. Vår utrikespolitiska alliansfrihet, uppmärksammade
            insatser av enskilda svenskar i internationellt arbete, vår höga
            utbildningsstandard och inte minst den svenska ungdomens engagemang
            i utvecklingsländernas problem bidrar härtill. En betydande del
            av vårt bistånd bör därför inriktas på forskning om de fattiga
            ländernas utveckling och problem samt om biståndets mål, inriktning,
            vägar och resultat. Som ett första steg i denna riktning föreslår
            moderata samlings- partiet att utrymme för sådan forskning och
            utbildning skall beredas vid något av våra universitet. På sikt
            bör en särskild institution härför övervägas. Ett första steg
            i denna riktning skulle kunna vara att inrätta en särskild professur.
            På detta område bör ett nordiskt samarbete eftersträvas. I kravet
            på en fördjupad kunskap om de fattiga ländernas problem ingår
            vid sidan av forskning även utbildning. Vi föreslår därför att
            nya moment om u-län- dernas ekonomiska och sociala strukturer
            och kulturmönster införs i den svenska utbildningen, både i den
            obligatoriska skolan och i den högre undervisningen. Det är även
            angeläget att de svenska experter som sänds ut till u-länderna
            ges en god utbildning. Härigenom kan man något minska olägenheten
            med de korta perioder på två, tre år som u-landstjänsten som regel
            omfattar. De ungdomar, som av engage- mang och intresse vill ägna
            sig åt biståndsarbete, vet i dag inte vart de skall vända sig
            för att förvärva kunskap om u-landsproblemen. I samband med att
            u-lands- forskning beredes utrymme vid något av våra universitet
            bör en särskild ”Ilinje” med inriktning på u-länderna inrättas.
            Denna bör lämpligen få formen av vidare- utbildning efter fackutbildning.
            Den av SIDA organiserade utbildningen alldeles före ett expertuppdrags
            påbörjande bör ses som en sista finslipning, varvid man direkt
            tar sikte på det land och den uppgift som experten skall arbeta
            med.
          </p>
          <p xml:id="i-T4NfNhJLw5MGWp2qYpxc8R">
            Den svenska u-hjälpens organisation
          </p>
          <p xml:id="i-AHMEEovQp7RR9re5UsskZH">
            Den administrativa splittringen av den svenska biståndsverksamheten
            skapar pro- blem. Förutom SIDA är utrikesdepartementet, finansdepartementet
            och handels- departementet ansvariga myndigheter. Samordningssvårigheter
            här hemma och på fältet är ett allvarligt hinder för ett effektivt
            utnyttjande av de resurser, som ställs till u-hjälpens förfogande.
            Eftersom vår biståndsverksamhet i hög grad rör våra relationer
            till andra länder är det angeläget att u-hjälpen och utrikespolitiken
            samordnas administrativt. Den kraftiga ökningen av biståndsvolymen
            som nu planeras kommer att göra u-hjälpen till en än viktigare
            faktor i Sveriges utrikespolitik. Det ter sig därför naturligt
            att hela den svenska biståndsverksamheten skall sortera under
            UD. SIDA :s arbete i mot- tagarländerna bör så nära som möjligt
            samordnas med de svenska beskickningarna. I den mån särskild expertis
            är erforderlig bör den knytas till ambassaderna. Detta
          </p>
          <pb facs="riksdagen-motions-pdf/data/1969/mot_1969__ak__422/mot_1969__ak__422-007.pdf"/>
          <fw xml:id="i-7tpw2zZ62chN9iCNW7wCvm">
            10 Motion i Andra kammaren, nr 422 år 1969
          </fw>
          <p xml:id="i-MGXzQVZP2SC9ALdmCo1Udu">
            är speciellt viktigt på det inledande planeringsstadiet. Ett
            bättre och mera förtro- endefullt utnyttjande av utrikesförvaltningen
            för biståndsärenden skulle säkerligen innebära en arbetsbesparing
            såväl för UD som för det centrala biståndsorganet. I detta sammanhang
            bör även övervägas om man inte inom UD:s ram bör skapa ett organ
            för att biträda näringslivet, missionen, de humanitära organisationerna
            m. fl. med deras arbete i u-länderna.
          </p>
          <p xml:id="i-3sDimytTYoy2EV3nsQByzw">
            Resultatvärdering
          </p>
          <p xml:id="i-NQL4nzQfr7HidZgeqYpT2t">
            De resurser vi satsar på utvecklingsprojekt i u-länderna måste
            satsas effektivt. En fortlöpande värdemässig uppföljning av vår
            biståndsverksamhet är ett ange- läget led i vår strävan att uppnå
            resultat som kan tjäna som vägledning för bistånds- verksamhetens
            fortsatta utveckling. Resultatvärderingar bör utgöra en del av
            varje biståndsprojekt. Den i många avseenden preciserade långtidsplanen
            för anslagens fördelning som nu antagits av riksdagen ökar väsentligt
            möjligheterna till uppfölj- ning och värdering av de svenska insatserna.
            SIDA har nu på ett helt annat sätt kun- nat planera sin verksamhet.
            Därigenom skapas värdefulla möjligheter att effektivi- sera u-landsbiståndet.
          </p>
          <p xml:id="i-SKHuPYz8KRwcR5R1u9WQUj">
            Multilateral och bilateral hjälp
          </p>
          <p xml:id="i-76KgEm7LmFxbQyahkpCC6R">
            Den internationella biståndsverksamhetens utveckling under senare
            år har grad- vis börjat göra avvägningen mellan de multilaterala
            och bilaterala hjälpformerna till ett mindre kontroversiellt problem.
            Mellanformerna har utvecklats. De uppen- bara värden, som ligger
            i att varje land till viss del koncentrerar sin hjälpverksamhet
            till de områden, där detta har särskilda förutsättningar att göra
            insatser, talar dock för att en betydande del av den svenska utvecklingshjälpen
            alltjämt bör ges i bi- lateral form. Av största vikt är därvid
            att söka inordna vårt bilaterala stöd i ett internationellt utvecklingsarbete.
            Biståndsgivning kräver omsorgsfull planering, som bör grundas
            på en analys av u-ländernas behov och utvecklingsplaner. Bistånds-
            åtgärderna bör utformas i nära samverkan med moderlandet, så att
            verksamhetens karaktär av ömsesidigt samarbete understryks. Sverige
            bör verka för att FN-organen successivt mera övergår till att
            delegera projekt till olika givarländer. FN svarar därvid för
            planering och samordning medan respektive lands biståndsmyndigheter
            genomför projektet. Det bilaterala biståndets större flexibilitet
            och organisatoriska smidighet utnyttjas därigenom samtidigt som
            den personella kontinuiteten förbättras.
          </p>
          <p xml:id="i-PFZth7cNVuqxmB68r2Zyqz">
            Bundet eller obundet bistånd
          </p>
          <p xml:id="i-Kkm4ccg6198JYJNSo5otx2">
            Beklagligt är att en så stor del av den internationella biståndsverksamheten
            är bunden till givarländernas näringsliv. En stimulerande internationell
            konkurrens går härigenom förlorad. Sveriges möjlighet att bibehålla
            sitt obundna system förutsätter att även andra länder successivt
            övergår till en sådan ordning. Till dess så sker — och Sverige
            bör verka härför -— bör även vårt land kunna binda sina insatser.
          </p>
          <pb facs="riksdagen-motions-pdf/data/1969/mot_1969__ak__422/mot_1969__ak__422-008.pdf"/>
          <fw xml:id="i-DxdupDPosG9n2RT4eSan6z">
            Motion i Andra kammaren, nr 422 år 1969 11
          </fw>
          <p xml:id="i-EKi3W2e1XuFoixhJaXGUD3">
            Utvecklingsbanker
          </p>
          <p xml:id="i-WEdEzHHh5e9aNmBaMRoZih">
            Finansiella bidrag till regionala eller nationella utvecklingsbanker
            är en väg att kanalisera biståndet till de fattiga länderna som
            hitintills har visat sig mycket lovan- de. Den svenska u-hjälpen
            bör ta vara på möjligheterna att stödja utvecklings- bankerna.
          </p>
          <p xml:id="i-97WBvFa5nBrAW4EbStxJn8">
            Utvecklingskrediter Förräntningar och amorteringar av internationella
            krediter kan inte ske på annat sätt än genom export. Eftersom
            exportutvecklingen för u-länderna fortgår mycket långsamt, är
            det ofta nödvändigt att räkna med långa återbetalningsperioder.
            Det bör observeras att det ena landet efter det andra släpper
            kravet på ränta för bi- ståndslån. Sverige bör ha som målsättning
            att lämna krediter på så förmånliga vill- kor som möjligt. Den
            kraftiga satsningen på IDA (International Development As- sociation)
            från svensk sida är ett steg i rätt riktning. IDA, ett dotterorgan
            till Världs- banken, lämnar krediter för finansiering av högprioriterade
            utvecklingsprojekt på synnerligen förmånliga villkor. Lånen löper
            på 50 år, varav den första tioårsperio- den är amorteringsfri.
            Ingen ränta utgår utan endast 3/4 96 administrationsavgift. Det
            skall i detta sammanhang ytterligare understrykas att u-länderna
            själva anser att utländska kommersiella investeringar är en särskilt
            välkommen form av kapital- import bl. a. därför att dessa inte
            ökar skuldbördan. Särskilt värdefullt är det natur- ligtvis om
            behandlingen av utländskt kapital i mottagarländerna blir sådan
            att vinst- medel mera allmänt reinvesteras i mottagarlandet.
          </p>
          <p xml:id="i-3rHcHg6ZZF3wiXLKcu13Gc">
            U-länderna och handelspolitiken
          </p>
          <p xml:id="i-QeozFW2ity2fQJfw7EJ1xm">
            Handelspolitiken gentemot u-länderna har under senare år kommit
            att tilldraga sig ökad uppmärksamhet. Bakgrunden härtill är dels
            de kraftiga prisfluktuationerna på u-ländernas exportråvaror,
            dels farhågorna för att u-ländernas andel av världshandeln minskar.
            Den handelspolitiska utvecklingen i världen är därför av största
            betydelse för u-ländernas utvecklingsansträngningar. I och med
            FN:s första konferens för handel och utveckling i Geneve 1964
            — UNCTAD I — har u-länderna också fått ett forum för sina synpunkter
            på de internationella handelsproblemen. Tillkomsten av UNCTAD
            har även inneburit att existerande handelsorganisationer, såsom
            GATT, kommit att ägna ökad uppmärksamhet åt u-ländernas speciella
            pro- blem. Sveriges insats på detta område kan dels ligga i egna
            handelspolitiska åtgärder, dels i det stöd vi kan ge u-länderna
            i deras arbete att uppnå för dem förmån- ligare villkor. På UNCTAD
            II i New Delhi strävade Sverige målmedvetet efter att konferensen
            skulle nå konkreta resultat till u-ländernas förmån. De uppgörelser
            man nådde fram till på detta möte är i korthet följande. Intensifierade
            ansträngningar skall göras för att få till stånd prisstabiliserande
            råvaruavtal gällande en rad av u-ländernas viktiga exportprodukter.
            Enighet nåddes i princip om utarbetande av ett generellt preferenssystem
            till förmån för u-ländernas export av hel- och halv- fabrikat.
            Minst 1 90 av bruttonationalprodukten skall vara riktlinje för
            storleken
          </p>
          <pb facs="riksdagen-motions-pdf/data/1969/mot_1969__ak__422/mot_1969__ak__422-009.pdf"/>
          <fw xml:id="i-3MzhjNEtiu5zacHK4kQZGF">
            12 Motion i Andra kammaren, nr 422 år 1969
          </fw>
          <p xml:id="i-X6goj4YdnbcrbAwTnFAxjH">
            av i-ländernas totala resursöverföring (=offentlig hjälp+ privata
            investeringar). Industriländerna har även förbundit sig att försöka
            ge hjälp på gynnsammare vill- kor än hittills. Fortsatta studier
            skall ägnas förslaget om tilläggsfinansiering vid oförutsedda
            bortfall i u-ländernas exportinkomster. Formuleringarna i det
            beslut som man med stor möda kommit fram till är vaga, och många
            av länderna har reserverat sig på olika punkter. Först genom det
            fort- satta arbetet inom UNCTAD :s permanenta organisation och
            det mått av god vilja medlemsländerna då visar kan avgöra om mötet
            i New Delhi inneburit ett framsteg för utvecklingsländerna och
            världen i dess helhet. Sverige bör nu arbeta för att de fortsatta
            förhandlingarna bär frukt. Industriländerna måste vara beredda
            att vid- taga åtgärder som stimulerar u-ländernas utrikeshandel.
            I avvaktan på internatio- nella överenskommelser bör Sverige i
            vårt eget handelspolitiska agerande så långt som möjligt stödja
            u-ländernas export. Vi kan emellertid inte bortse ifrån de stora
            industriländernas handlande i detta hänseende. Det är därför angeläget
            att dessa länder deltar i avvecklingen av såväl tullar som kvantitativa
            importrestriktioner. Eljest skulle belastningen bli orimligt hård
            för länder som Sverige vilka gått långt i liberaliserande riktning.
          </p>
          <p xml:id="i-VGYmAh16u3ex3UYD1c9hDh">
            Samarbete stat—näringsliv
          </p>
          <p xml:id="i-Pk9SPc6uCUPRwWHNyJwJN3">
            Näringslivets insatser för u-ländernas utveckling har livligt
            diskuterats under se- nare år. U-länderna själva har i olika internationella
            sammanhang uttryckt sitt in- tresse för företagsinvesteringar.
            Det är beklagligt att bristande insikt och förmåga till nyansering
            hittills har lagt hinder i vägen för utvecklingen av ett fruktbärande
            samarbete mellan det svenska näringslivet och de svenska biståndsgivande
            myndig- heterna. Vi anser att betydande fördelar för u-länderna
            skulle kunna uppnås om ett ökat samarbete etablerades. Det gäller
            inte bara gemensamma projekt utan i lika hög grad det informationsflöde
            om arbetet i u-länderna, som borde kunna bli till nytta för alla
            parter i det svenska biståndsarbetet. SIDA bör verksamt kunna
            bidra till att pröva förutsättningarna för intensifierad industriell
            verksamhet i utvecklings- länderna samt ta initiativet till särskilda
            projektgrupper för skilda utvecklingslän- der. Gemensamma s. k.
            paketprojekt, där SIDA står för vissa delar av projektet och ett
            företag eller en grupp av företag för andra delar, skulle kunna
            bli värdefulla inslag i den svenska u-hjälpen. Det statliga biståndet
            skulle kunna svara bl. a. för sådana infrastrukturella investeringar
            som kan bli nödvändiga för att en ur utveck- lingssynpunkt angelägen
            privat investering skall kunna genomföras. Staten kan ock- så
            medverka genom finansiering av sådana följdinvesteringar i samband
            med en företagsetablering som inte är nödvändiga för lönsamheten
            men från andra syn- punkter önskvärda för u-landet. En industrianläggning
            kan exempelvis kompletteras med en yrkesskola, ett jordbruksprojekt
            med slakterier och mejerier etc. Ett sam- arbete på planeringsstadiet
            mellan staten och enskilda konsultföretag bör därvid också kunna
            utvecklas. Näringslivets organisationer har hemställt om en överlägg-
            ning med statsmakterna i syfte att söka etablera klarare riktlinjer
            för samarbetet
          </p>
          <pb facs="riksdagen-motions-pdf/data/1969/mot_1969__ak__422/mot_1969__ak__422-010.pdf"/>
          <fw xml:id="i-Wpv1R3Y2WKyeQpivMhWSrB">
            Motion i Andra kammaren, nr 422 år 1969 13
          </fw>
          <p xml:id="i-5KM6VSH3fhvwtLLfXQqDhz">
            mellan de biståndsgivande myndigheterna och näringslivet. Vi
            anser att det vore värdefullt om en sådan överläggning kunde komma
            till stånd.
          </p>
          <p xml:id="i-DThq8zo12T29UFaz5YUBA9">
            Investeringsgarantier
          </p>
          <p xml:id="i-Xv9AogKActye9GyA3GWkTR">
            Ingenting kan mer verksamt bidraga till ett ökat kapitalflöde
            till u-länderna än om ett gynnsamt investeringsklimat utvecklas
            i dessa länder. Därmed menas i första hand att utländska investeringar
            skyddas mot diskriminerande behandling. Som ett komplement och
            en ytterligare stimulans kan dock i-länderna erbjuda de investe-
            ringsvilliga företagen en försäkring mot de så kallade politiska
            riskerna. Inom Världs- bankens ram pågår ett arbete för att få
            till stånd ett multilateralt garantisystem. I avvaktan på detta
            har flera industriländer infört nationella garantisystem. Den
            svenska riksdagen har nu också beslutat att ett sådant system
            med statliga garantier för investeringar i u-länder skall inrättas.
            Tyvärr avsåg det införda systemet endast investeringar i de sju
            länder, som är huvudmottagare för den svenska bilaterala biståndsgivningen,
            nämligen Tanzania, Tunisien, Kenya, Etiopien, Sudan, Pakistan
            och Indien. Det finns enligt vår mening inget vägande skäl för
            att garantisystemet endast skall gälla investeringar i dessa länder.
            Alla u-länder bör i princip givas detta stöd. Regeringen har betonat
            att en i statlig regi ordnad försäkring mot de politiska riskerna
            endast skall kunna givas sedan en svensk myndighet ingående prövat
            in- vesteringens utvecklingseffekt och det investerande svenska
            företagets planer i olika avseenden. Även om viss svensk prövning
            kan vara befogad, så måste det grundläg- gande för bedömningen
            vara u-landets egen försäkran att investeringen är önskvärd och
            passar in i landets utvecklingsplan.
          </p>
          <p xml:id="i-Wx9Se8TvjRSLeVcBsyvhz2">
            Reformerad beskattning
          </p>
          <p xml:id="i-1J9FvZaeNNb62KKsgyy4x">
            Även på beskattningens område kan betydelsefulla åtgärder vidtas
            för att främja investeringar i u-länderna. Arbetet med att införa
            dubbelbeskattningsavtal med dessa länder bör fullföljas. Dessutom
            bör åtgärder vidtas så att dubbelbeskattning helt undvikes vid
            transferering av vinster från u-länderna. Förmånen av skattefrihet
            i ett u-land bör icke till någon del upphävas genom att beskattning
            i stället sker i Sverige. En förenkling och förbättring av de
            delvis svåröverskådliga skattereglerna för företag som investerar
            i u-länderna är också ett önskemål.
          </p>
          <p xml:id="i-Xqs8bu63DfTpWKNWhHBc4f">
            Den personliga insatsen
          </p>
          <p xml:id="i-E23as2dvjHUY7FQtnr596x">
            Den svenska ungdomens engagemang i u-landsfrågorna gör en utbyggnad
            av fredskåren naturlig. Erfarenheterna av fredskårens arbete är
            i stort sett positiva. Fredskåren bör byggas ut i en snabbare
            takt än vad som hittills skett. Den planerade utsträckningen av
            förvaltningsbiståndet till att gälla fler länder är välkommen.
            Bristen på inhemsk arbetskraft med högre utbildning och förvalt-
          </p>
          <pb facs="riksdagen-motions-pdf/data/1969/mot_1969__ak__422/mot_1969__ak__422-011.pdf"/>
          <fw xml:id="i-12RJS8P8TscLPNucAw8gUT">
            14 Motion i Andra kammaren, nr 422 år 1969
          </fw>
          <p xml:id="i-K5Hhki8JXjGh9YczyS86hD">
            ningserfarenhet utgör ett svårt hinder för en effektiv administration
            i u-länderna. Svenska experter kan verksamt bidra till att öka
            mottagarlandets förmåga att effek- tivt genomföra sina utvecklingsplaner.
            Det är angeläget att man från arbetsgivarsidan, i första hand
            stat och kommun, underlättar för de svenskar som önskar aktivt
            arbeta i utvecklingsländerna att göra detta. Tjänstledighet bör
            beviljas där detta erfordras, och meritvärderingen av sådant arbete
            bör vara generös. Information bör spridas om de åtgärder som nyligen
            vid- tagits på detta område.
          </p>
          <p xml:id="i-XdsaEwhAc8GaJuRDUWMBWp">
            Information
          </p>
          <p xml:id="i-PgjC5oKpHSBPE352tuqihK">
            Om vårt bistånd till de fattiga länderna snabbt skall kunna vidgas
            under de kommande åren måste en bred opinion för ökad u-hjälp
            skapas. De biståndsgivande myndigheterna, politikerna och alla
            andra engagerade har här en viktig upplysnings- uppgift. Vi emotser
            med intresse den långtidsplan för informationsverksamheten, som
            SIDA har utlovat mot bakgrund av det kraftigt höjda anslaget för
            att bedriva information. Utgångspunkt för SIDA:s informationsverksamhet
            bör vara de rikt- linjer för den svenska u-landshjälpen, som fastställts
            av riksdagen. Kriterium för den statliga bidragsgivningen till
            de enskilda organisationerna bör också vara att dessa organisationers
            verksamhet överensstämmer med de grundsatser, som antagits av
            riksdagen. Åberopande det anförda hemställes, att riksdagen måtte
            i skrivelse till Kungl. Maj:t hemställa, 1. att i motionen intagen
            plan för uppnående av 1-procentmålet för det svenska u-landsbiståndet
            budgetåret 1974/75 antages som riktlinje för det svenska u-landsbiståndets
            fortsatta utveckling samt att biståndsmyndighetens planering inrättas
            härefter, 2. att en parlamentarisk utredning tillsättes med uppdrag
            att ut- arbeta riktlinjer för den långsiktiga utvecklingen av
            det svenska utvecklingsbiståndet på basis av hittills vunna erfarenheter
            och i samarbete med missionen och andra frivilliga humanitära
            organi- sationer, 3. att ett familjeplaneringsinstitut inrättas
            i enlighet med de rikt- linjer som anges i denna motion, 4, att
            utrymme för forskning om de fattiga ländernas utveckling och problem,
            om biståndets inriktning och resultat beredes vid något av våra
            universitet och att frågan om vidgad akademisk forskning och utbildning
            utredes, 5. att i enlighet med vad som framföres i denna motion
            riktlinjer utarbetas för samarbetet mellan näringslivet och de
            biståndsgivan- de myndigheterna,
          </p>
          <pb facs="riksdagen-motions-pdf/data/1969/mot_1969__ak__422/mot_1969__ak__422-012.pdf"/>
          <fw xml:id="i-VmCd7zZ6vqMPxFwGT5F8UX">
            Motion i Andra kammaren, nr 422 år 1969 15
          </fw>
          <p xml:id="i-STGFGSfkbtt4CpgfYQVFhp">
            6. att de principer och förslag beträffande u-landsbiståndet
            som i övrigt framföres i denna motion måtte beaktas vid utformningen
            av den fortsatta svenska biståndsinsatsen.
          </p>
          <p xml:id="i-UPWnqYnJfHSUQrKcRESPxb" type="date">
            Stockholm den 27 januari 1969
          </p>
          <div xml:id="i-4t9aG2Ppuy5zuPrbW365Y7" type="signatureBlock">
            <list xml:id="i-6inCePRjSpU7Kd5ZbjKxCk">
              <item xml:id="i-3jW9YJCB9LQmpCg5HdsUff" who="i-MTA6YhhXtmnmGGwd2tXXRL" type="signature">
                Yngve Holmberg (m)
              </item>
              <item xml:id="i-ERWDsi4HVYELBBCJUd9opE" who="i-LQKP5CDY62YpFZWUbs7QiW" type="signature">
                Gösta Bohman (m)
              </item>
              <item xml:id="i-CfyiR9vwuhLskiQEkeLy8j" who="i-3R5C8vQo1FXLQaqX7yYqq8" type="signature">
                Leif Cassel (m)
              </item>
              <item xml:id="i-wpPmBY7kzwsj4L97q51SU" who="i-YTMf7Ds7TsUv3tGpFLxE7N" type="signature">
                Rolf Eliasson (m)
              </item>
              <item xml:id="i-FoKWB8Pp2Ek6W6mNgCSewd" who="i-Hg2Wz95RvQx3yUWLWY7d8f" type="signature">
                Carl Eric Hedin (m)
              </item>
              <item xml:id="i-3KaykRg1fwstSoCLxP26Pc" who="i-CrKFd8YrUoQVBgUYnwpDY7" type="signature">
                Åstrid Kristensson (m)
              </item>
              <item xml:id="i-Rak49e9UHMhwKmrqjzWq1N">
                i Moholm
              </item>
              <item xml:id="i-6SswPuhBkkeog55MhTrsY6" who="i-FoZGPWdjE7CaiMyuRthV17" type="signature">
                Tage Magnusson (m)
              </item>
              <item xml:id="i-7FK5SdY9gLc4wRWqqXioY8" who="i-QJQMD7isQ7v6yQvCE9CMfC" type="signature">
                Karin Wetterström (m)
              </item>
            </list>
          </div>
          <p xml:id="i-5aeHtvbuPfbjgzihXe7RtZ">
            i Borås
          </p>
        </div>
      </div>
    </body>
  </text>
</TEI>
