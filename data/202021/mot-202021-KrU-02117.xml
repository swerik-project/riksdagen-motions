<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-02117">
  <teiHeader>
    <fileDesc>
      <titleStmt>
        <title>Bibliotek i tradition och förnyelse</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2117 av Aron Emilsson m.fl. (SD)</title>
          <idno type="rdwebb">H8022117</idno>
          <rs type="number">2117</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H8022117/text</ref>
          <ref type="dokument_url_html">http://data.riksdagen.se/dokument/H8022117</ref>
          <ref type="dokumentstatus_url_xml">http://data.riksdagen.se/dokumentstatus/H8022117</ref>
          <ref type="docx">http://data.riksdagen.se/fil/D129CA26-1B99-4A6E-B5BC-C15D35EFE297</ref>
          <ref type="pdf">http://data.riksdagen.se/fil/A64F6AF1-3C43-47AC-A0D0-BD2005871EAB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6gURCdKPH7VXkbC2FgKb1n" type="signed"/>
        <correspContext corresp="i-6gURCdKPH7VXkbC2FgKb1n">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-UGxVfm3ivYUNLsbAvx89hQ" type="submitted">
          <date when="2020-10-05"/>
          <time when="08:57:39"/>
        </correspAction>
        <correspAction xml:id="i-Sm4u4GRcnujAAMtH6txL4o" type="reviewed">
          <date when="2020-10-05"/>
          <time when="10:37:19"/>
        </correspAction>
        <correspAction xml:id="i-ALs9qLhYYBELKu4C9f8UD1" type="referred">
          <date when="2020-10-14"/>
        </correspAction>
        <correspAction xml:id="i-QR3ditqkJAXjjUdUGoPE2s" type="assigned">
          <date when="2021-06-22"/>
          <time when="17:05:07"/>
        </correspAction>
        <correspContext corresp="i-QR3ditqkJAXjjUdUGoPE2s">
          <ref type="assignedTo">Kulturutskottet</ref>
        </correspContext>
        <correspAction xml:id="i-8ZmMdsDRrwJ1QTXyh9xbs2" type="behandlas_i"/>
        <correspContext corresp="i-8ZmMdsDRrwJ1QTXyh9xbs2">
          <ref type="uppgift">2020/21:KrU1</ref>
          <ref type="ref_dok_id">H801KrU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Hh1dAWTqtykJcnfbWsJmKs" type="behandlas_i"/>
        <correspContext corresp="i-Hh1dAWTqtykJcnfbWsJmKs">
          <ref type="uppgift">2020/21:KrU7</ref>
          <ref type="ref_dok_id">H801KrU7</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU7</ref>
          <ref type="ref_dok_titel">Barns och ungas läsning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:2117 av Aron Emilsson m.fl. (SD)
          Bibliotek i tradition och förnyelse
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-LbgwXE5r7t8L1jYTjxmvdZ">
            Förslag till riksdagsbeslut
          </head>
          <list style="ol">
            <item xml:id="i-2EBwcsHx5fb1oFRyZrU9xF">
              Riksdagen ställer sig bakom det som anförs i motionen om att
              regeringen bör gå vidare med den nationella biblioteksstrategins
              förslag om stärkta nationella digitala bibliotekstjänster och
              tillkännager detta för regeringen.
            </item>
            <item xml:id="i-MhhWV49MEYH9jdYPH8JsZm">
              Riksdagen ställer sig bakom det som anförs i motionen om att
              regeringen bör ge berörda aktörer och institutioner i uppdrag
              att ta fram en åtgärdsplan för hur biblioteken som studiemiljö
              ska kunna säkras från grupper som söker använda biblioteken till
              annat än det tilltänkta syftet, och detta tillkännager riksdagen
              för regeringen.
            </item>
            <item xml:id="i-LrVWjP77AQd7MZE9SzurBQ">
              Riksdagen ställer sig bakom det som anförs i motionen om översyn
              och revidering av bibliotekslagen i syfte att stärka svenska språkets
              ställning och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-FeVjm6CPXVTmMiXa3GYepW" type="h1">
            Motivering
          </head>
          <p xml:id="i-E74zg52paH7AV9qxJPmR6n">
            Stockholms stadsbiblioteks huvudbyggnad liknar ett antikt tempel,
            ett tempel för böcker och kunskap. Ett arkitektoniskt formspråk
            som söker förmedla och inhysa respekt för byggnadens funktion
            och innehåll. En byggnad som tydligt förmedlar ett budskap om
            att detta tempel är en plats för vördnad inför den kunskap byggnaden
            huserar. En plats för insikt och utsikt under studier och förkovran
            i litteratur och kunskapsinhämtning.
          </p>
          <p xml:id="i-5HhRd1fGFsnfYqfSXqjQVo">
            I Sverige och på bibliotek världen över råder en norm om tysthet
            och studiero, och Stockholms stadsbiblioteks huvudbyggnad låter
            besökare förstå vikten av denna norms upprätthållande genom sin
            utformning. Alla Sveriges bibliotek är inte designade som tempel;
            alla bibliotek är inte designade för att inge respekt för byggnadens
            innehåll och funktion, men oavsett bibliotekets arkitektoniska
            utformning är det viktigt att förstå­elsen för bibliotekens funktion
            och uppgift vidmakthålls på bibliotek över hela landet. Bibliotekens
            funktion som kunskapsförmedlare och plats för kunskapsinhämtning
            är lika viktig idag som under biblioteksväsendets inrättande.
            Biblioteken är en bärande pelare i det demokratiska systemet,
            och därför får inte bibliotekens syfte och funktion slarvas bort
            i samtidens tillfälliga nycker och trender. Att bjuda in digitaliseringens
            verktyg och möjligheter på biblioteken är en självklar utveckling
            vid sidan av bibliotek­ens samlingar av böcker, tidningar och
            andra tryckta verk. Lika självklart är det sam­tidigt att inte
            tumma på bibliotekens roll i egenskap av fysiska rum som tysta
            och lugna oaser i det annars brusiga offentliga rummet.
          </p>
          <head xml:id="i-FVBVbQf6Tdi6s6vzNzxe98" type="h2">
            Digital satsning säkrar litteraturhistoria och nordisk likvärdighet
          </head>
          <p xml:id="i-3ewdcPEgUCsKZUizmdNXGQ">
            Sverige är ett av världens mest digitaliserade länder. Det har
            synliggjort såväl risker som möjligheter. Samtidigt är stora delar
            av vårt samlade arv och källmaterial ännu inte digi­taliserat,
            vilket riskerar såväl bevarande som tillgänglighet och forskning
            i framtiden. Digitaliseringen skapar också nya möjligheter att
            synliggöra och levandegöra delar av vårt kultur- och kunskapsarv.
            Utöver exempelvis det litterära arvet krävs tillgång också till
            digitaliserade tidningar och tidskrifter, audiovisuellt material,
            utredningar och riks­dagstryck.
          </p>
          <p xml:id="i-EALb4Kv5fyUbbez4qho583">
            Våra nordiska grannländer har i flera avseenden kommit betydligt
            längre i digitali­seringen av bibliotekstjänster och visat på
            flera möjligheter. För ökad nordisk likvärdig­het och samordningsmöjligheter
            bör det vara en uttalad ambition att Sverige under en tioårsperiod
            digitaliserar merparten av vad som har getts ut i landet. Det
            här kräver naturligtvis en nationell åtgärdsplan, vilket den nationella
            biblioteksstrategin påpekat och kommit med förslag om utformning
            av. Regeringen bör gå vidare med föreslagna åtgärder.
          </p>
          <p xml:id="i-88an1TwQXGWVjmgeR6mszm">
            Kompatibilitet och användarvänlighet bör vara ledord i det fortsatta
            arbetet då bibliotekens tjänster görs tillgängliga för användarna
            utifrån det sätt på vilket de söker kunskap.
          </p>
          <p xml:id="i-LxvU86b2EaVxcFhbhAa7df">
            Sverigedemokraterna har tidigare föreslagit ett nationellt lånekort.
            Förslaget till nationell biblioteksstrategi understryker betydelsen
            av ett nationellt bibliotekskort som gäller vid landets samtliga
            bibliotek och leder till sökordsoptimering, länkade data, användning
            av och anknytning till existerande söktjänster och kollaborativa
            lösningar.
          </p>
          <p xml:id="i-GTcvmSoozqddVDnr5yuv6G">
            Litteraturbanken har i samverkan med andra aktörer under flera
            år låtit digitalisera Sveriges skönlitterära arv och skilda verk
            inom humaniora. Uppbyggnadsfasen anses nu avslutad, vilket innebär
            att digitaliseringen skulle kunna accelerera, men det krävs en
            permanent statlig finansiering för att säkra verksamheten.
          </p>
          <p xml:id="i-A3z6Xs7uH6ysMxNgaHod9g">
            Utöver det skrivna ordet är det talade ordet en viktig del av
            vårt samlade kulturarv.
          </p>
          <p xml:id="i-Uaf3XCaShgyZxQicUe9Si2">
            Analoga audiovisuella samlingar är i dag utspridda hos olika
            arkiv, museer och bibliotek. I en tid av skilda tolkningar av
            sanningen och då ny teknik möjliggör mani­pulation av bild och
            ljud är stora delar av dessa samlingar särskilt värdefulla att
            bevara ur ett källkritiskt perspektiv, då de speglar vad som de
            facto hänt och sagts. Det är dock ett arbete som måste prioriteras
            och tillförsäkras resurser då livslängden för viss utrust­ning
            är mycket begränsad.
          </p>
          <head xml:id="i-bYRayDgCCCfxPzguUW5xG" type="h2">
            Biblioteksmiljön och studiero
          </head>
          <p xml:id="i-SvjQjokE5aXuzD5F7cQAwj">
            Det har under de senaste åren återkommande rapporterats om oroligheter
            på bibliotek runtom i landet. Bibliotek upplevs i vissa fall inte
            längre vara en trygg miljö för studier och inhämtning av kunskap.
            Utöver det så påverkar oroligheterna arbetsmiljön för de som arbetar
            inom biblioteksväsendet. Bibliotekens roll sätts ur spel av personer
            som inte förstår att visa vördnad för deras funktion utan använder
            biblioteken för egna syften. Det är av yttersta vikt att biblioteken
            är en trygg miljö för dem som arbetar och studerar där. Sverigedemokraterna
            vill därför att regeringen uppdrar åt berörda myndigheter, aktörer,
            institutioner och organisationer att ta fram en åtgärdsplan för
            hur biblioteks­miljön ska kunna tryggas som en säker och rogivande
            studiemiljö, samtidigt som det ska kunna fortsätta vara ett öppet
            och tillgängligt rum.
          </p>
          <head xml:id="i-TZPZvEUiG51LuPLv7P3ugM" type="h2">
            Bibliotekens tjänster
          </head>
          <p xml:id="i-SybqxrHZbatwYnY1gYjfNE">
            De svenska biblioteken är en demokratisk nyckel till den litterära
            världen för var och en efter behov oavsett egen studievana och
            förmåga. Det är också en verksamhet solidariskt finansierad av
            nationen gemensamt och ska därför inte vara en tummelplats för
            personer som inte respekterar studiero eller visar hänsyn till
            det gemensamma öppna och tysta rum av litterär förkovran och studiero
            det är i den offentliga miljön. Trygghet och hänsyn gentemot såväl
            personal som besökare måste vara en självklarhet, och i linje
            med våra principiella utgångspunkter gällande tillgång till välfärdens
            tjänster ska personer som inte har rätt att vistas i landet inte
            heller ha rätt att nyttja bibliotekens tjänster, i synnerhet och
            i vardagen handlar det om tjänster som lån och abonnemang som
            kräver personupp­gifter och medför kostnader för biblioteken som
            institutioner. Bibliotekens fysiska rum är av hävd öppna och ska
            så förbli. Samtidigt är det uppenbart att trygghet och arbets­miljöfrågor
            behöver ges ökat utrymme bland de åtgärdsbehov som är påkallade
            bland landets bibliotek.
          </p>
          <p xml:id="i-9iDwSU1ityMUni61s1LJb2">
            Självklart ska vi även framöver hedra samarbetet med våra grannländer
            kring tjänster, och vi vill att det ska vara lika enkelt för övriga
            nordiska medborgare bosatta i Sverige som för en svensk medborgare
            att få tillgång till ett lånekort. Det nordiska samarbetet är
            unikt och bör understrykas.
          </p>
          <head xml:id="i-88nCpxCtoDuCRK9iXRChZM" type="h2">
            Översyn av bibliotekslagen
          </head>
          <p xml:id="i-4Gdu47NQCbNv4v5ajT138c">
            Bibliotekslagen specificerar att biblioteken ska ägna särskild
            uppmärksamhet åt några prioriterade grupper. Dessa grupper är
            personer med funktionsnedsättning, personer som tillhör någon
            av de nationella minoriteterna och personer med annat modersmål
            än svenska utöver de nationella minoritetsspråken. Hur resurser
            ska fördelas är alltid en prioriteringsfråga, så även inom biblioteksväsendet.
            Sverigedemokraterna stödjer till fullo att särskild uppmärksamhet
            riktas mot de nationella minoritetsspråken och till personer med
            funktionsnedsättning. Däremot anser vi inte att gruppen personer
            med annat modersmål än svenska utöver de nationella minoritetsspråken
            bör vara en prioritet för det svenska biblioteksväsendet. Vi konstaterar
            att denna grupp är mycket omfattande och att det kan bli oerhört
            kostsamt och ansträngande för biblioteken att på ett trovärdigt
            sätt uppnå denna målsättning, särskilt efter de senaste årens
            omfattande immigration. Inte minst kan det bli en övermäktig uppgift
            för framförallt de små biblioteken och filialerna runtom i landet.
            Litteratur på andra språk än svenska och de nationella minori­tetsspråken
            bör därför enbart vara aktuellt att prioritera i utbildningssyften
            och i de fall en svensk upplaga av boken inte finns tillgänglig.
            Detta krav om att prioritera böcker på alla världens språk bör
            därför strykas från bibliotekslagen. Samtidigt är det viktigt
            att understryka att denna förändring alltså innebär vad som ska
            prioriteras och ha särskild status och inte vad som ska få behållas
            eller köpas in i mån av resurser. Samlingar av utländsk litteratur
            har givetvis ett stort värde och kommer alltid att ha det, vilket
            gör det självklart att vårda de samlingar som finns och i mån
            av utrymme fortsatt köpa in inter­nationell litteratur där man
            så anser befogat, vilket är en fråga för biblioteket och huvud­mannen
            i fråga.
          </p>
        </div>
        <div type="motSignatures">
          <list>
            <item xml:id="i-WezCGgTSMBWbyYYDiDb2Fy">
              Aron Emilsson (SD)
            </item>
            <item xml:id="i-2YVh59pXavSXDe4qFx8enp">
              Angelika Bengtsson (SD)
            </item>
            <item xml:id="i-XMhEt2JyNaLfU4M3jEEFDK">
              Jonas Andersson i Linköping (SD)
            </item>
            <item xml:id="i-C5DUpfGjcmUDXfzsUoetvw">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
