<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__ak__256/mot_1942__ak__256-001.pdf"/>
      <div type="motHeader" xml:id="i-AGAAd9zjw7Nw8RSf56uMi2">
        <div type="motTitle" xml:id="i-9goVcZGQcZ4KVTbhR83yod"/>
        <div type="motSubmissionInfo" xml:id="i-9Vsgm5ok8skKBpRuq6r7RW"/>
      </div>
      <div type="motBody" xml:id="i-LDvztgQ25qLodVBvCMkJWk">
        <div xml:id="i-HZ6w9JQRa6vFEJJrSyZUTV">
          <p xml:id="i-WBLhNjisYrw7LXPDrkcrun">
            Motioner i Andra kammaren, Nr 256. 1
          </p>
          <p xml:id="i-SH2q5jcB9FLP5SAEsHNWpi">
            Nr 256.
          </p>
          <p xml:id="i-WWaa7RV7F29UUBxJcL8jAg">
            Av herr Thorell m. fl., i anledning av Kungl. Maj:ts proposition,
            nr 48, angående avsättande till nationalpark av viss del av det
            s. k. Muddusområdet i Norrbottens län.
          </p>
          <p xml:id="i-39JjnUaTPduU9mCV6EmREH">
            I proposition nr 62 till 1941 års riksdag föreslog Kungl. Maj:t,
            att det 49 975 hektar stora i Lule lappmark öster om Porjus belägna
            s. k. Muddus- området, vars läge och avgränsning närmare framgår
            av de till proposition nar 48 till innevarande riksdag fogade
            kartskisserna, skulle avsättas till natio- nalpark. Nationalparksförslaget
            hade föregåtts av långvariga och synnerligen om- sorgsfulla, av
            vetenskapsakademien i samarbete med domänverket utförda undersökningar,
            avsedda att klarlägga vilka möjligheter, som ännu före- funnes
            att få till stånd en såväl med avseende på landskapets karaktär
            som skogsbeståndens och sankmarkernas växlande beskaffenhet fullt
            represen- tativ nationalpark inom Nordsveriges barrskogsområde.
            Av denna under- sökning hade med all önskvärd tydlighet framgått
            att Muddusområdet re- presenterade den oåterkalleligen sista möjligheten
            härför. Samtidigt voro ur flera andra synpunkter förutsättningarna
            för detta om- rådes avsättning till nationalpark exceptionellt
            gynnsamma. Så befann sig hela området i kronans ägo och utgjorde
            allt fortfarande en ren ödemark utan någon som helst bebyggelse
            och — före tillkomsten av den nu under byggnad varande vägen Gällivare-—Porjus,
            vilken korsar områdets nord- västligaste hörn — också utan någon
            som helst kommunikationsled. Då större delen av områdets vattendragssystem
            avbördade sitt vatten genom Muddusälven, vilken på grund av beskaffenheten
            hos dess nedre lopp — en lång rad av forsar i en trång, djup kanjonbildning
            — ej för rimliga kostnader kunnat göras flottningsbar, hade också
            hela det ovanför liggande vattensystemet förblivit outbyggt för
            sådant ändamål. Av denna anledning hade också skogsbestånden i
            stort förblivit oberörda av avverkning, då under rådande förhållanden
            medelavståndet till flottled, 9 km för området i dess helhet,
            vore allt för långt för en ekonomiskt lönande avverkning av den
            i stort sett glesa, överåriga och starkt rötskadade skogen. Dessa
            om- ständigheter i förening med den höga myrmarksprocenten, c:a
            40 procent av hela arealen, gjorde att områdets taxeringsvärde
            med därå växande skog satts så lågt som till c:a 200 000 kronor.
            Områdets avsättande till nationalpark hade på det varmaste tillstyrkts
            av vetenskapsakademien och av domänstyrelsen. Sistnämnda styrelse
            hade också, alltsedan nationalparksförslaget i slutet av 1920-talet
            tagit fast form, Bihang till riksdagens protokoll 1942. 4 saml.
            Nr 256—258.
          </p>
          <pb facs="riksdagen-motions-pdf/data/1942/mot_1942__ak__256/mot_1942__ak__256-002.pdf"/>
          <p xml:id="i-XKF66MvBSBJPbsw1bozyD6">
            2 Motioner i Andra kammaren, Nr 256.
          </p>
          <p xml:id="i-DLTXBFCXahGxEKA9Cx7aUr">
            i avvaktan på dess slutliga avgörande inställt alla avverkningar
            inom om- rådet i fråga enligt en befogenhet, för att ej säga skyldighet,
            för styrelsen, som direkt framgår av kungl. brevet av den 10 juli
            1909 med föreskrift att å kronans mark bevara sådant område, som
            kan anses böra för framtiden skyddas som naturminnesmärke. Även
            länsstyrelsen i Norrbottens län tillstyrkte det till 1941 års
            riksdag framförda obeskurna nationalparksförslaget. Beträffande
            ärendets behandling vid förra årets riksdag må i detta sam- manhang
            endast erinras därom, att förslaget, efter att hava tillstyrkts
            av enhälligt jordbruksutskott och antagits av 1:a kammaren utan
            votering, fälldes av 2:a kammaren vid sent nattplenum med 85 röster
            mot 62. Då sammanjämkning av kamrarnas beslut i föreliggande fall
            ansågs omöjlig (enligt jordbruksutskottets memorial nr 36), anmälde
            riksdagen (i skrivelse nr 224), att Kungl. Maj:ts framställning
            i detta ärende förfallit. Till innevarande års riksdag har nationalparksärendet
            återkommit i Kungl. Maj:ts proposition nr 48, men nu i beskuret
            skick. Uteslutna ur det gamla förslaget äro sålunda: dels den
            del av Muddusområdet, som lig- ger nedom odlingsgränsen d. v.
            s. områdets sydligaste del om c:a 9 145 hektar, dels den c:a 800
            hektar stora del av området längst uppe i nord- väst, som ligger
            norr om nya vägen Gällivare—Porjus. Bägge dessa delars läge förtydligas
            närmare av första kartskissen i propositionen. Det nya förslaget
            omfattar i sitt sålunda beskurna skick 40 030 hektar. Räknat i
            procent av det gamla förslagets motsvarande värden, innebär det
            nya 20 procents förminskning av totalarealen, 26 procents minskning
            av fastmarks- arealen och ungefär 30 procents minskning av taxeringsvärdet.
            Sistnämnda värde är i det nya förslaget omkring 140 000 kronor
            d. v. s. 60 000 kronor mindre än det förra. Särskilt i betraktande
            av att det i föreliggande fall ju ingalunda rör sig om ett kontantutlägg,
            utan endast om en minskning med 60 000 kronor av det staten tillhöriga
            jord- och skogsvärde, som skulle bliva investerat eller bundet
            i den nya nationalparken, framstår denna besparing som helt be-
            tydelselös i förhållande till de naturvärden av skilda slag, som
            särskilt av- skiljandet av Muddusområdets södra del innebär. Såsom
            vetenskapsakademiens naturskyddskommitté i sitt nya yttrande framhåller
            och som till en del också nämnes i propositionen nr 48, ligga
            i Muddusområdets södra, nedom odlingsgränsen belägna del alla
            de märk- liga klyftdalar, som tvivelsutan äro områdets, landskapligt
            sett, största se- värdheter. I den västligaste av dessa dalskåror
            går själva Muddusälven fram; dess 42 m höga fall och den milslånga,
            nedanför detta belägna fors- sträckan i sin djupa kanjon skulle
            komma utanför nationalparken. Så också alla de övriga, längre
            i öster belägna klyftdalarna, inbegripet den 100 meter djupa Moskoskorso.
            Till dessa klyftdalar äro samtidigt mycket stora geologiska intressen
            knutna, de äro också växtplats för en egendom-
          </p>
          <pb facs="riksdagen-motions-pdf/data/1942/mot_1942__ak__256/mot_1942__ak__256-003.pdf"/>
          <p xml:id="i-DYLnHBSizWsFhHFsKpZ79e">
            Motioner i Andra kammaren, Nr 256. 3
          </p>
          <p xml:id="i-91UDvLCDMvCSECccV3UnzS">
            ligt sammansatt flora av blandade fjäll- och s. k. sydbergsarter,
            de giva boplatser för bl. a. berguv och jaktfalk, inrymma gamla
            idesplatser för björn o. s. v. I denna nu avskilda, södra delen
            av området förekomma också en del för skogsvetenskapen synnerligen
            värdefulla bestånd, bl. a. hela Muddusområdets längsta och tätaste
            tallurskog. En annan för skogs- forskningen värdefull detalj i
            denna del av området är brandfältet efter den stora s. k. Sarkavarebranden
            (i juli 1933), varav 1100 hektar äro be- lägna härstädes. För
            blivande studier över naturens förmåga att genom självsådd återbörda
            skog på brandfält gives här ett stort experimentalfält, helst
            som domänverket också här, i avvaktan på nationalparksärendets
            av- görande, icke vidtagit några som helst åtgärder, vare sig
            avverkning av den brända skogen eller skogsodling av något slag.
            Att alla de här berörda, just för en nationalpark mycket betydelsefulla
            naturvärdena skulle frånhändas densamma för en rent fiktiv besparing
            av mindre än 60 000 kronor finna vi vara obefogat och oklokt.
            I verkligheten rör det sig ju icke ens om denna summa, eftersom
            värdet av de 800 hektar, som falla norr om den nya vägen Gällivare—Porjus
            och vilkas återbördande till nationalparken här icke skall påyrkas,
            också hava ett visst värde, vilket alltså bör dragas från beloppet
            60 000 kronor. Granskar man de skäl, som i proposition nr 48 och
            därvid fogade inlagor anföras för beskärningen av det i proposition
            nr 62 till 1941 års riksdag framlagda nationalparksförslaget,
            visa de sig vara av rent negativ art, sna- rast blott en obestämd
            farhåga, att riksdagen nu ej skulle vara villig att godtaga ett
            förslag, som en gång förut fallit igenom. Vetenskapsakademiens
            naturskyddskommitté framhåller dock i sitt nya yttrande, som utmynnar
            i ett beskuret förslag, att redan 1941 års förslag, efter allt
            att döma, skulle gått igenom, därest denna fråga, formellt sett,
            varit av den beskaffenhet att den haft att gå till båda kamrarnas
            gemensamma votering. Kommittén yttrar också, att den icke kan
            finna, att några sakligt vägande skäl anförts mot nationalparksförslaget
            vid den debatt, den 2 april 1941, som föregick voteringen i 2:a
            kammaren, samt att den omständigheten, att avslags- yrkandet då
            kunde vinna majoritet, blott och bart måste tillskrivas bris-
            tande kännedom om och förståelse för nationalparksinstitutets
            ändamål och värde, ej minst för naturvetenskaplig forskning i
            allmänhet och skogs- forskningen i synnerhet. Kommittén anför
            slutligen att det nu framlagda beskurna nationalparksförslaget
            vore väsentligen underlägset 1941 års för- slag. Också departementschefen
            yttrar i proposition nr 48 (nedtill å sid. 7), att han helst skulle
            ha velat förorda, att Muddusområdet måtte avsättas till nationalpark
            i den utsträckning han förra året tillstyrkte, men tillägger,
            att han »med hänsyn till riksdagens i fjol intagna ståndpunkt»
            finner sig böra godtaga det begränsade förslag, som nu av vetenskapsakademien
            fram- lagts. I realiteten förorda sålunda både vetenskapsakademien,
            vilken upp- tagit sin naturskyddskommittés yttrande såsom eget,
            samt departements-
          </p>
          <pb facs="riksdagen-motions-pdf/data/1942/mot_1942__ak__256/mot_1942__ak__256-004.pdf"/>
          <p xml:id="i-TpKzeyindLLE5b5jkxktoV">
            4 Motioner i Andra kammaren, Nr 256.
          </p>
          <p xml:id="i-DzAsVHJ4nt3R6LE2LSmBoZ">
            chefen i sitt yttrande till proposition nr 48 det obeskurna nationalparks-
            förslaget. Vi finna det ytterst beklagligt, därest ej denna stora
            kulturfråga nu skulle kunna föras i hamn på ett fullt tillfredsställande
            sätt. Vi äro förvissade om att i en framtid det storstilade monument
            över nordsvensk skog och vild- mark, som Muddusområdets nationalpark
            skulle bliva, därest även den sydligare delen av området finge
            ingå i denna park, allt enhälligare kom- mer att framstå som en
            stor nationell tillgång. . Vi vilja också peka på den djupa sanningen
            i A. E. Nordenskiölds ord, då han år 1880 framförde det första
            förslaget om inrättande av vad han då kallade en rikspark, avsedd
            att för kommande släkten giva »en verklig bild av fosterlandet,
            sådant det fordom varit, medan åkerns omfång än var ringa, medan
            det än fanns codlade sjöstränder och skog som ej berörts av yxan»,
            nämligen att i en framtid dessa av Skaparen själv danade naturbilder
            torde komma att räk- nas minst lika värdefulla som de största
            av konstens mästerverk. I detta sammanhang kan det vara lämpligt
            att påpeka, att hela det obeskurna Muddusområdets taxeringsvärde,
            200 000 kronor, endast uppgår till ?/z av det belopp om 300 000
            kronor: vilka ur Daneliusfonden utgått till upp- förande av Orfeusgruppen
            på Hötorget i Stockholm! På grund av vad i det föregående anförts
            få vi sålunda hemställa,
          </p>
          <p xml:id="i-XyffQZd2364MPJWQMUewFg">
            att riksdagen måtte besluta, att till den i proposition nr 48
            till nationalpark föreslagna delen av Muddusområdet även må läggas
            de 9145 hektar av området, vilka äro be- lägna nedanför odlingsgränsen.
          </p>
          <p xml:id="i-DSjapyg84QKpA3yFZrvi14">
            Stockholm den 18 februari 1942.
          </p>
          <p xml:id="i-9dJfN5UN4FkKbnrQbwqkhB">
            E. Thorell. Bj. Holmgren. Nils A. Larsson. Ewald Lindmark. Alarik
            Hagård. Jonas Eriksson, Frägsta. D. B. Blombäck. Eric Hansson.
            Adolf Wallentheim. C. Oscar Nolin. Gust. Nilsson Folke Kyling.
          </p>
          <p xml:id="i-TzEGtnTsPfEEAMVrjLTS3R">
            i Göingegården.
          </p>
        </div>
      </div>
    </body>
  </text>
</TEI>
