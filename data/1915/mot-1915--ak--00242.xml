<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1915--ak--00242">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1915/mot_1915__ak__242/mot_1915__ak__242-001.pdf"/>
      <div xml:id="i-8pVCvm3vPveWkmCQ55D6vC" type="motHeader">
        <div xml:id="i-DUPp9FqFE1EARtMth6s3E8" type="motTitle"/>
        <div xml:id="i-PHcTGcjTYijxjvxGn9kH7L" type="motSubmissionInfo"/>
      </div>
      <div xml:id="i-M3EWoQ8VLuqYMUiDVPaDYz" type="motBody">
        <div xml:id="i-GGu21EGfUEgt3RyGPDciai">
          <p xml:id="i-EWmYzrjstDVXyB5A915anh">
            Motioner i Andra kammaren, Nr 242. 1
          </p>
          <p xml:id="i-JNggLPidQTr6xAnf2LrTST">
            Nr 242.
          </p>
          <p xml:id="i-YJwjN8DMx8wWAeKyWW3Aw">
            Av herr Lindhagen, i anledning av Kungl. Maj:ts propo- sition,
            nr 175, angående försäljning av Svea ingenjör- kärs, fälttelegrafkårens
            och ammunitionsfabrikens nu- varande områden m. m.
          </p>
          <p xml:id="i-GwaUCiEzHjZMnNxGxufAn7">
            Uti propositionen 175 har föreslagits att åtskilliga å Kungsholmen
            i Stockholm belägna kronan tillhöriga områden må i den ordning
            och med de undantag, som framdeles kunna varda av Kungl. Maj:t
            och riksdagen bestämda, försäljas, samt att av de inflytande beloppen
            högst 11,021,000 kronor må användas för kaserner och återstoden
            användas för andra försvarsändamål. Mot denna framställning kan
            göras i till- lämpliga delar samma erinringar, som av undertecknad
            i motionen 220 framställdes mot propositionen om försäljning av
            Karlbergs kungsgård. Förslaget innebär, att staten skall avhända
            sig sin egendom på det oförnuftigaste sätt för att utvinna den
            största möjliga offergärd åt mili- tärväsendet på bekostnad av
            folkhälsan. En så beskaffad framställning synes mig likaledes
            böra avslås eller också förbindas med förnuftiga villkor. Åtminstone
            bör väl samtidigt beslutas om ordningen för för- säljningen, innan
            själva försäljningen beviljas. Huvudstadens innevånares och statens
            sannskyldiga intressen resa sig mot en så beskaffad framställ-
            ning som den förevarande. Till ytterligare belysning vad det nu
            gäller tillåter jag mig, utöver vad i förenämnda motion erinrats,
            åberopa de synpunkter, som utvecklats i dels motionen nr 139 vid
            1914 års senare riksdag och dels vidfogade åren 1912 och 1911
            väckta motioner inom Stockholms stadsfullmäktige om en förnuftig
            lösning av bostadsfrågan i storstäderna och statsmaktens medverkan
            därtill. På grund av vad sålunda anförts hemställes,
          </p>
          <p xml:id="i-G2Ugrzvr47JCV8uSX1K5gz">
            att i första rummet propositionen om försäljning av vissa å Kungsholmen
            belägna, kronan tillhöriga områden icke måtte av riksdagen bifallas;
            Bihang till riksdagens protokoll 1915. 4 saml. 121 häft. (Nr 242).
            il
          </p>
          <pb facs="riksdagen-motions-pdf/data/1915/mot_1915__ak__242/mot_1915__ak__242-002.pdf"/>
          <p xml:id="i-RkJ5XvjJm15fcRcvwo4xqV">
            2 Motioner i Andra kammaren, Nr 242.
          </p>
          <p xml:id="i-JAoYZ9Swt1Gy1nfYumeFk3">
            men om detta yrkande ej kan vinna avseende, attriksdagen ville
            medgiva försäljningen allenast un- der uttryckligt villkor, att
            det försålda området anordnas till trädgårdsstad för såväl egna
            hem som bostäder till uthyrning.
          </p>
          <p type="date" id="i-WH1MqDEw3xW8XWmeYEiu3w">
            Stockholm den 5 maj 1915.
          </p>
          <p xml:id="i-4zqmpdmKPGQusTkpCx6kDM" type="signatureBlock">
            Carl Lindhagen.
          </p>
          <p xml:id="i-6Jko7X8vVCHdDfXJpMboMk">
            Bil. A.
          </p>
          <p xml:id="i-QQYex7t81oaai4q56yZgJs">
            Motion nr 11 hos Stockholms stadsfullmäktige år 1912.
          </p>
          <p xml:id="i-B6tJP4oNvqeEz6wZYvtPM7">
            Av herr Lindhagen m. f., ang. ytterligare åtgärder för huvudsta-
            dens utveckling till trädgårdsstad både inom och utom stadens
            nuvarande planlagda område samt statsmaktens medverkan därtall.
          </p>
          <p xml:id="i-FadRwpYq8fiyj6fZZMA6PU">
            Till Stockholms stadsfullmäktige.
          </p>
          <p xml:id="i-Xy3TbJDX9zK45RVbKXg1ue">
            Bland de samhälleliga företeelser, som främst tära på folkhälsan,
            upptornar sig, vid sidan om fattigdomen och industrialismen, även
            storstädernas fördärvliga inflytande. Det är klart, att i den
            mån människorna i sitt dagliga liv komma bort från naturens läkande
            krafter samt tvingas att lida ständig brist på ren luft, ljus
            och naturglädje, måste kropp och sinne småningom taga skada. Den
            tids- företeelse, som allt mer hopar människor i städerna, blir
            i all synnerhet en stor samhällsolycka, när dessa nya bosättningar
            få regleras ensamt av den privata företagsamhet, som bygger på
            förvärvsbegäret. De stora hyreskasärnernas sam- manträngda hopgyttringar
            äro lika många gravställen för folkhälsan. De bliva det fullständigt,
            när de anvisas såsom boningar åt fattigdomens och industrialis-
            mens offer. Ett litet brottstycke ur livet brukar ofta bättre
            än långa utläggningar klar- göra vad en fråga gäller. I en motion
            (nr 6 för 1907), som ännu är beroende på fullmäktiges prövning,
            har av herr Sundell förordats inrättandet av skogsskolor för huvudstadsbarn
            med klen hälsa. Motionären yttrar bl. a. följande:
          </p>
          <p xml:id="i-PGzUkAkNu1S4tQzGM5uiDb">
            »Den verkan, som skollovskolonier åstadkomma på de flesta av
            de barn, som få medfölja en sådan koloni, är så iögonfallande,
            att den ej kan av någon förnekas. Tyvärr varar denna verkan alltför
            kort tid framåt, beroende på att kolonierna äro på
          </p>
          <pb facs="riksdagen-motions-pdf/data/1915/mot_1915__ak__242/mot_1915__ak__242-003.pdf"/>
          <p xml:id="i-TZJXrgJ82edxX57Qf3ou5T">
            Motioner i Andra kammaren, Nr 242. d
          </p>
          <p xml:id="i-74TJfWKnXbRFV38fPL7xK8">
            landet endast den korta tiden av två månader. Redan i slutet
            av höstterminen har verkan av sommarvistelsen försvunnit, och
            barnen äro lika klena som förut; undantag givas naturligtvis.
            Det blir sålunda icke så god valuta för de penningar, som använ-
            das till skollovskolonierna, som önskligt vore. Skulle däremot
            de klena barnen under någon längre tid kunna undandragas hemmens
            i hygieniskt hänseende skadliga in- flytande, skulle resultatet
            bliva ett helt annat. Att under längre tid helt och hållet skilja
            barnen från hemmen och vårda dem i en anstalt skulle bliva dyrt
            och skulle kanske stöta på motstånd från föräldrarnas sida. Däremot
            skulle det stöta på mindre svårigheter att vidtaga en sådan anordning,
            att de klena barnen hela dagen vistades borta från hemmen i frisk
            luft, men tillbragte natten hemma. Ett försök i denna riktning
            har gjorts i Charlottenburg i närheten av Berlin. Där har anordnats
            en särskild skola för klena barn i en skogstrakt helt nära staden,
            så att barnen med spårvagn lätt kunna komma dit på morgonen och
            hem på aftonen efter en hel dags vistelse i skogsluft. Det är
            sant, att klimatet där är något mildare än hos oss och att försöket
            ej utsträckts till de kallaste vintermånaderna, men detta beror
            därpå, att ”skogsskolan” i Charlottenburg haft mycket primitiva
            byggnader, s. k. Döckerska baracker, till sitt förfogande. Resultaten
            hava blivit de allra bästa. 25 Z av barnen hava fullständigt botats,
            hos 62 4 har väsentlig förbättring efter 6 månaders vistelse vid
            skogsskolan inträtt. Det är särskilt blodfattiga, skrofulösa,
            hjärt- och lungsjuka (ej tuberkulösa), som medtagits. Även resultatet
            av undervisningen har blivit gott. Trots det att barnen ej undervisats
            mer än 2—3 timmar på dagen, ha de förvärvat sig samma kunskaper
            som deras kamrater i den vanliga skolan med flere lästimmar. Skulle
            en sådan skola inrättas hos oss, så är jag övertygad om, att resultaten
            skola bliva lika goda som i Charlottenburg, trots att vårt klimat
            är ogynnsammare. Jag är även övertygad om, att en sådan skola
            med gott resultat kan hållas öppen året om.»
          </p>
          <p xml:id="i-KDGdzab3EHD8DXxZBjRV5V">
            Dylika exempel tala om åtskilligt för oss, ifall vi ej fått ögonen
            öppna för det förut. De leda också tankarna till det ondas grundorsaker
            och borde då, syntes det, vädja även till våra samveten att vid
            sidan av det nödtvungna arbetet att bringa hjälp för olyckor,
            som redan uppkommit i följd av ett oriktigt system, samtidigt
            ägna våra handlingar åt den ännu större uppgiften att förekomma
            dylika olyckors uppkomst. Ett sådant syfte låg bakom en år 1905
            hos fullmäktige väckt motion (nr 32), undertecknad av 39 fullmäktige.
            Dess slutyrkande lydde:
          </p>
          <p xml:id="i-M6Smxzn6Ef2UQ1cMoLKonF">
            »att stadsfullmäktige måtte, för främjande av huvudstadens sunda
            utveckling och i synnerhet en förbättring av bostadsförhållandena,
            tillsätta en kommission med uppdrag att framlägga — helst successiva
            — förslag till obebyggda stadsdelars och särskilt staden tillhörig
            jords ordnande och upplåtelse för bebyggande samt till lös- ningen
            av andra därmed sammanhängande eller närliggande frågor, i vilket
            avseende kommissionen skall äga: 1:0) att uppgöra förslag till
            dels revision av gällande stadsplan med iakttagande av de olika
            synpunkter, ur vilka en revision kan anses önskvärd, och dels
            ny regle- ringsplan för den utom stadens nuvarande område belägna,
            staden tillhöriga mark med fästad uppmärksamhet även vid stadens
            övriga omgivningar. 2:0) att därvid ägna särskilt beaktande åt,
            utom den egentliga gaturegleringen, jämväl de olika offentliga
            eller enskilda ändamål, för vilka utrymme nu och för fram-
          </p>
          <pb facs="riksdagen-motions-pdf/data/1915/mot_1915__ak__242/mot_1915__ak__242-004.pdf"/>
          <p xml:id="i-U68UrkDaE9QAmxvrsBFHEd">
            4 Motioner i Andra kammaren, Nr 242,
          </p>
          <p xml:id="i-KP6yR8C8WfXBz4bF2eoinX">
            tiden kan erfordras, såsom industrianläggningar, bostadsområden,
            hamnplatser, järn- vägs- och spårvagnsförbindelser, parker, trädgårdsstäder
            och koloniträdgårdar, allmänna byggnader för olika ändamål o.
            s. v. 3:0o) att föreslå såväl det sätt, varpå den för bostäder
            disponerade mark må bebyggas, som ock i vad mån dylik staden tillhörig
            mark bör tilläventyrs bebyggas av staden själv eller tillsvidare
            upplåtas på viss tid mot s. k. tomträtt eller avyttras till filantropiska
            bolag, föreningar och stiftelser eller bostadsföreningar eller
            ock i vanlig ordning försäljas. 4:0) att föreslå de åtgärder,
            som jämväl i övrigt kunna vara ägnade att befrämja de olika områdenas
            bebyggande på ett gagnande sätt, såsom befordrandet av ett billigare
            byggnadssätt genom graderade byggnadsordningar, förbättringar
            i byggnads- krediten genom kommunens mellankomst och förekommandet
            eller mildrandet av spekulationens skadliga infiytande på bostadsprisens
            stegring.»
          </p>
          <p xml:id="i-2rThBNJwDwAPX9DifytJeG">
            Denna motion ledde, med föranledande jämväl av andra framställningar
            särskilt från egnahemslånekommittén, till att fullmäktige den
            13 maj 1907 beslöto inrätta en lantegendomskommitté, som sedan
            organiserats till en nämnd. Detta innebar, att på stadens lantegendomar
            i Brännkyrka och Bromma skulle åtgärder begynna 1 förenämnda syfte.
            Däremot lyckades det ej den gången att få till stånd något beslut
            om ingripande på den inre stadens område. Till fullföljd av även
            denna senare angelägenhet väcktes år 19038 ånyo en motion (nr
            33), som bland annat ledde till beslut av fullmäktige den 29 mars
            1909 om tillsättande av den s. k. stadsplanekommissionen, vilken
            i anslutning till motionens yrkande erhöll i uppdrag:
          </p>
          <p xml:id="i-qzjjMDNHpx8eAF8NcnYvW">
            att till stadsfullmäktige inkomma med förslag dels till revision
            av stadsplanerna för det nuvarande stadsområdet, särskilt i syfte
            att befrämja utnyttjandet av stadens gaturegleringsfastigheter
            och dels till användning av dessa senare på lämpliga sätt för
            olika ändamål.
          </p>
          <p xml:id="i-5V1gsdVsab4pUowCgVsKgE">
            Emellertid har genom sistnämnda beslut icke tillgodosetts mer
            än en del av de enhetliga uppgifter, vartill syftades i 1905 års
            motion och som ännu tydli- gare ovan framhållits. Den uppmärksamhet
            »vid stadens övriga omgivningar» frånsett stadens lantegendomar,
            som antyddes i motionen, är ännu ett ganska oplöjt fält för för-
            utseendet. Inkorporeringsfrågan och vissa kommunikationsplaner
            ävensom stads- planelagen beröra visserligen detta ämne. Men ett
            enhetligt grepp på saken har samhället ännu icke erhållit. Medgivas
            måste ju också att detta möter många svårigheter, och i varje
            fall är statsmakternas medverkan här av behovet påkallad. Stadsplanekommissionen
            har vidare tolkat sin uppgift så, att dess befatt- ning med den
            inre staden är att uppgöra modifikationer i stadsplanen för att
            främja estetiska och hygieniska intressen och på samma gång tillgodose,
            att pla- nens genomförande ställer sig så ekonomiskt billigt som
            möjligt. Däremot har, helt naturligt för övrigt, kommissionen
            icke inlåtit sig på frågan hur de olika områdena böra ur social
            synpunkt bebyggas samt vilka olika åtgärder och metoder böra tillitas
            för att förverkliga en sådan plan. Endast i någon mån och tillfälligt
            kommer kommissionen in på saken vid bedömandet av olika trakters
            bebyggande efter ett visst byggnadssätt, närmast med hänsyn till
            belägenheten. Något vid-
          </p>
          <pb facs="riksdagen-motions-pdf/data/1915/mot_1915__ak__242/mot_1915__ak__242-005.pdf"/>
          <p xml:id="i-UjRVcskBZgzGKxZvVa94Hi">
            Motioner 1 Andra kammaren, Nr 242. D
          </p>
          <p xml:id="i-FjhMXcVZdJUyos1vSivLPV">
            sträcktare uppdrag har kommissionen nog faktiskt icke heller
            fått, ehuruväl ett syfte i sådan riktning ligger inneslutet i
            formuleringen av uppdragets senare del. Det synes nu ej vara försvarligt
            att med korslagda armar låta den inre stadens bebyggande fortgå
            obegränsat efter storstidernas typ, låt vara med någon försköning
            här och var. På obebyggda stadsdelar bör åtminstone göras ansatser
            till att i möjligaste mån måtte dör i framtiden uppväxa en trädgårdsstad
            eller åtminstone en stad med öppet byggnadssätt och någorlunda
            låga hus. TLikaså är det en stor sak, om staden här kunde åstadkomma
            billig mark genom egna tomters upplåtande mot bokförda inköpsvärdet
            med tillagd ränteförlust, i vilket fall tomträtt är det enda upplåtelsesättet,
            som kan upprätthålla ändamålet med dessa billigare avgifter. Därigenom
            erhålles också fördelen att kunna anlita tomträttskassan för den
            erforderliga krediten, men dessutom är det oundgängligt, att åtgärder
            på något sätt vidtagas för att bereda bostadsföreningar och egna-
            hemsbyggare möjlighet att erhålla försträckning för den byggnadskostnad,
            som ej kan betäckas med det lånebelopp, som nu erhålles i tomträttskassan
            eller andra låneanstalter. Vad herr A. Ljunggren i en nyligen
            väckt motion anfört härom, ävensom om behovet för en myckenhet
            människor att ha sin bostad i den inre staden måste man fullt
            instämma uti. Slutligen bör staden för det nu ifråga- satta ändamålets
            uppnående överväga även de andra åtgärder, som antyddes i 1905
            års motion. En fråga, som härvid träder i förgrunden, är nödvändigheten
            att uppgöra en finansplan för utnyttjandet av stadens gaturegleringsfastigheter
            efter de nu ifrågasatta billigare grunderna samt i vad mån detta
            kan och bör inverka på stadens lånepolitik och övriga därmed sammanhängande
            omständigheter. Beträffande härefter omgivningarna utanför den
            planlagda staden, så blir det här oundgängligt att få till stånd
            ett samarbete med staten för att korama till rätta med förhållandena
            i det syfte, ovan först angivits. Staten har här samma förpliktelse
            och intresse som kommunen att gagna alla, som lida under det nu-
            varande tillståndet, och allt måste göras för att väcka insikten
            härom hos stats- makten. q Till en början äger staten en myckenhet
            jord runt omkring huvudstaden, och denna bör, i den mån den tages
            i anspråk, utnyttjas förnuftigt på samma sätt som stadens egendomar.
            De annalkande planerna på utnyttjandet av hela norra Djurgården
            böra således i tid uppgöras företrädesvis så, att de gagna folket,
            och ej för att staten, det må sedan gå hur som helst med människorna,
            må be- redas stora vinster. Vidare kräves statsmakternas medverkan
            för att få någon hand även med ockret på den enskilda jorden både
            inom och utom stadsplanen. Ett medel är jordvärdeavgiften på det
            genom samhällets arbete frambragta jordvärdet, varom fullmäktige
            en gång gjort framställning till Konungen. Men det behövs även
            annat allvarligt ingripande, varpå må såsom exempel erinras om
            följande för- hållande. En normal och människovärdig bostad har
            i alla tider på landsbygden an- setts böra begränsas till en eller
            högst två våningar, och en intelligent anlagd stad bör i regel
            icke uppvisa boningshus till större höjd än trenme våningar. Rätten
            för en jordägare att med utnyttjandet av ett jordmonopol uppföra
            hus till uthyr- ning av bostäder till ännu större höjd är en av
            de kraftigaste hävstängerna för tomtmarkens fördyrande och tillskapandet
            av storstädernas onaturliga bostads- förhållanden. Det borde därför
            gälla såsom en lag för hela landet, att ingen äger
          </p>
          <pb facs="riksdagen-motions-pdf/data/1915/mot_1915__ak__242/mot_1915__ak__242-006.pdf"/>
          <p xml:id="i-Gf49ePpqXaTue9cRtzQHug">
            6 Motioner i Andra kammaren, Nr 242.
          </p>
          <p xml:id="i-V13RKf1tEdpXpRRbZ9pS4s">
            rättighet att uppföra hus för uthyrning av bostäder till högre
            höjd än tre våningar, därest ej för undantagsfall meddelas dispens.
            På denna angelägenhet har i all synnerhet huvudstadens innevånare
            anledning att fästa statsmaktens uppmärk- samhet. Det förestående
            förslaget måste till sin natur vara tämligen vittutseende i åtskilligt.
            Under inga förhållanden får det därför uppehålla redan föreslagna
            eller andra åtgärder, som kunna vara ägnade att omedelbart lindra
            den bestående bostadsnöden. Strävandena för den levande generationen
            och för kommande släkten böra även här gå hand i hand. Det hemställes
            alltså:
          </p>
          <p xml:id="i-UbDycnXngv3Mp2jqbC6vbA">
            att stadsfullmäktige — vid sidan av strävandena för omedelbart
            avhjälpande av den nuvarande bostadsnöden -— måtte tillika 1:o)
            taga i övervägande, vilka åtgärder kunna vidtagas av huvud- staden
            själv för att staden inom sitt nu planlagda område må med stöd
            av billigare markkostnad och ändamålsenliga kreditanordningar
            kunna utveckla sig till en trädgårdsstad med öppet byggnadssätt
            och låga hus, ävensom i vad mån ett förberedande arbete härför
            må kunna ske genom en särskild kommitté eller en utvidgning av
            stadsplanekommissionens uppdrag; P 2:0) hos Kungl. Maj:t anhålla
            om statsmaktens medverkan och samarbete med staden för enahanda
            måls uppnående, särskilt på staten och enskilde tillhörig mark
            utanför det planlagda området medelst lämp- ligt förfogande över
            staten tillhörig jord samt andra statsåtgärder, som kunna tjäna
            detta ändamål; 3:0) hos Kungl. Maj:t framhålla behovet av en för
            hela landet gällande lag, som förbjuder uppförandet av hus, avsedda
            till uthyrning av bostäder, till högre höjd än tre våningar, där
            ej Konungen för skäliga undantagsfall därtill lämnar tillstånd.
          </p>
          <p xml:id="i-AjYCbLbU7Qr926vvYEvrho" type="date">
            Stockholm den 19 februari 1912.
          </p>
          <p xml:id="i-3qXaMUzDoRy79GwZgr7cz4" type="signatureBlock">
            Carl Lindhagen. Fredr. Nilsson. N. P. Olsson. Albert Forsell.
            0. Borge.
          </p>
          <pb facs="riksdagen-motions-pdf/data/1915/mot_1915__ak__242/mot_1915__ak__242-007.pdf"/>
          <p xml:id="i-KHzxmxEePt2QvXCSTu88GY">
            Motioner Andra kammaren, Nr 242. 7
          </p>
          <p xml:id="i-RE2RVd7KthtgGZJTen1kSu">
            Bil. B.
          </p>
          <p xml:id="i-EDxSmbV8Cbi9eN4Rv48VFF">
            Motion nr 32 hos Stockholms stadsfullmäktige år 1911.
          </p>
          <p xml:id="i-EieMAm9CeUbLGC7LvWKMX">
            Av herr Lindhagen, angående framställning till Kungl. Maj:t om
            statsmaktens medverkan därtill, att Kastellholmen och västra strandremsan
            av Skeppsholmen må utan jordocker bibehållas som parkområde för
            statsborgarne 1 landets huvudstad. '
          </p>
          <p xml:id="i-5M4FtM9gnfnpwp9KR1B7Wr">
            Till Stockholms stadsfullmäktige.
          </p>
          <p xml:id="i-K4AfgcHDUtfx5Vuath3ya5">
            Det är bekant, att beredningsutskottet på initiativ av bankdirektör
            K. A. Wallenberg välbetänkt upptagit frågan om att mot vandalism
            skydda Kastell- holmen ävensom västra strandremsan af Skeppsholmen,
            vilka områden ej skulle tagas i anspråk för det nyaste förslaget
            till flottstation. Men man har, såsom ock drätselnämndens första
            avdelning, ehuru icke utan tvekan, i avgivet yttrande ifrågasatt,
            tillika trott, att staden för ändamålet nödgades förvärva områdena
            och erbjuda statsverket en större lösesumma efter spekulationspris.
            Med anledning härav tillåter jag mig att till övervägande vid
            detta ärendes behandling få fram- föra följande synpunkter. Det
            är ju obestridligt, att jorden såsom den grundläggande ekonomiska
            faktorn för människornas tillvaro bör disponeras förnuftigt för
            sina naturliga ändamål och till gagn för alla, i den mån de behöva
            jord för sin bostad, sin utkomst, sin hälsa och sin frihet. Den
            jord, som äges av staten, d. v. s. alla medborgare, bör naturligtvis
            i all synnerhet förfogas över på just detta sätt. I gångna tider
            har också statens styrelse med storartad frikostighet sökt tillämpa
            dessa grundsatser. Kronan ägde fordom en myckenhet jord, men genom
            de storartade jorddonationerna till industrien, jordbruket och
            städerna avhände sig kronan större delen därav gratis för att
            gagna landets näringar och befolkning. Härvid begicks dock det
            ödesdigra felet, att man ej ägnade någon omtanke åt att upprätthålla
            donationernas ändamål, vilket därigenom väsentligen förspilldes.
            Donationsjordarna hava, i stället för att bereda varaktig stad
            för näringar och folk, till största delen blivit en handelsvara
            eller med andra ord ett byte för spekulationen. I vår tids ekonomiska
            samfundslif, som leder sitt ursprung från den ekono- miska liberalismens
            genombrott, ha statsstyrelserna in i det sista sökt främja den
            uppfattningen, att även statsjorden bör vara främst en spekulationsvara.
            Man har sålunda understött och påskyndat förfelandet av de gamla
            kronodona- tionernas ändamål. I fråga om den återstående statsjorden
            har man i det sista sökt verka för att industrien fortfarande
            skall få övertaga dylika besittningar för gott pris, såsom fallet
            var exempelvis med det senaste förslaget till upplåtande av statens
            vattenfall. I fråga åter om statsjord, som folket behöver till
            jordhruk, bostäder eller andra folkliga ändamål, uppfattar staten
            sin uppgift huvudsakligen
          </p>
          <pb facs="riksdagen-motions-pdf/data/1915/mot_1915__ak__242/mot_1915__ak__242-008.pdf"/>
          <p xml:id="i-8MrUhXLQPrdefNy984fcAG">
            8 Motioner i Andra kammaren, Nr 242.
          </p>
          <p xml:id="i-EZAXK6SMxGU73TJS58j2Ko">
            vara att söka utfå den största möjliga betalning. Staten framträder
            icke såsom vårdare främst av allmänt väl utan företrädesvis såsom
            en spekulant vid sidan av alla de enskilda spekulanterna. Mot
            denna dekadans i statsstyrelsen har en oundgänglig reaktion börjat
            göra sig gällande, och detta omdaningsarbete, som tillika måste
            framträda såsom ett upplysningsarbete, måste på alla områden med
            kraft fullföljas. Hit hör den speciella angelägenheten att statsjord,
            som varit upplåten till parker i städerna eller ytterligare behöves
            för sådant ändamål, bör stå till för- fogande utan att därför
            staten skall av den på jord nödlidande stadsbefolkningen utpressa
            dryga köpeskillingar, som så väl behövas för att förbättra de
            usla bostadsförhållandena, andra hygieniska åtgärder och mycket
            annat. Stadsbefolk- ningen behöver åtminstone några oaser av luft
            och ljus, och det är blodspenningar att därför av densamma utkräva
            penningevärden, som kunnat uppkomma endast i följd av att denna
            befolkning bor så trångt, besitter med andra ord för litet jord
            och därigenom ödelägges till hälsan. =” När 1 Stockholm exempelvis
            är sammanförd !/,, av landets innevånare, så är det icke för mycket
            begärt, att denna befolkning får till främjande av hygie- nens
            och estetikens påtagligaste kraf för gemensamt bruk disponera
            något av sin andel i statsjorden. De arealer, som statens i Stockholm
            bosatta medbor- " gare, skulle få begagna, komma ju i alla fall
            att bliva endast en obetydlighet mot deras proportionella anpart
            och fullständigt försvinnande i förhållande till vad som exempelvis
            nyligen givits och fortfarande utdelas till Norrlands bönder.
            Det är ur dessa synpunkter, som Humlegården, Kungsträdgården och
            den egentliga Djurgården, allt statsegendom, upplåtits till folkparker
            åt huvudstadens innevånare och som försök att på annat sätt få
            utnyttja dem utan hänsyn till dessa medborgares bästa blivit väsentligen
            avvisade. Skeppsholmen och Kastellholmen ha hitintills faktiskt
            också utnyttjats så- som en 1ntegrerande del i det parksystem,
            som börjar med Kungsträdgården samt över dessa holmar fortsatt
            till Djurgården. Man kan säga, att Kungsträd- gården med dess
            fortsättning i Skepps- och Kastellholmarna allt hitintills ut-
            gjort Stockholms centrala stora park, och i detta parksystem ha
            holmarna ut- gjort själva pärlan, såväl på grund av sitt enastående
            vackra läge som även där- för, att för huvudstadens centrala befolkning,
            desamma utgjort en promenad- plats, som kunnas skänka någon ro
            åt trötta sinnen. Till detta kommer vidare, att dessa holmar,
            bevarade någorlunda sådana naturen danat dem, utgöra sedan gammalt
            en glanspunkt i huvudstadens profil och giver den huvudsakliga
            reliefen och omväxlingen åt Stockholms vackra hamn- område. Om
            någon statsjord skall anses vara självskriven att här väsentligen
            avsättas för sitt av naturen anvisade ändamål och räddas från
            jordocker och så kallad enskild företagsamhet, så är det just
            dessa holmar. De äro av antydda skäl och genom sin egendomliga
            belägenhet och skapnad — särskilt Kastell- holmen både historiska
            minnesmärken och naturminnesmärken. Staten har länge genom sin
            lagstiftning sökt skydda historiska minnen och nyligen även ut-
            färdat en lag om skydd för naturminnesmärken. Må då även i detta
            fall den ena handen veta, vad den andra gör. Statsmakten är ju
            dessutom för närvarande sysselsatt med att utreda, i vad mån en
            oförtjänt jordvärdestegring, som åtsadkommits allenast genom ett
            sam- hälles växt, rättvisligen skall kunna överföras till det
            samhälle, som skapat den- samma, och även detta nya uppslag manar
            till eftertanke.
          </p>
          <pb facs="riksdagen-motions-pdf/data/1915/mot_1915__ak__242/mot_1915__ak__242-009.pdf"/>
          <p xml:id="i-XFPXwS5ji9J1NuDdGPJfKS">
            Motioner i Andra kammaren, Nr 242. 9
          </p>
          <p xml:id="i-S5J85DdWxUY9ptzTMdUbXc">
            Inför de ständigt återkommande hotelserna i motsatt syfte bör
            det vara på tiden att vinna trygghet för att även dessa parkområden
            genom statens egen medverkan upptagas i stadsplan och bevaras
            för sina naturliga ändamål, med skyldighet naturligtvis för staden
            att underhålla och vårda desamma. Det synes därför vara alldeles
            för pessimistiskt och under inga förhållanden böra ifråga- komma,
            att staden utgår från att den befinner sig i ett rättslöst nödläge
            med kniven på strupen och därför ej ser sig någon annan utväg
            än att erbjuda ett hyende under en vilseförd jordpolitik. För
            områdenas huvudsakliga bibehållande på ett varaktiigt sätt såsom
            offentliga parker och promenadplatser stå flera former till buds.
            Givet är att staten 1 dylikt fall ej bör förfara såsom i gamla
            tider och avhända sig all kontroll över ändamålets upprätthållande.
            Kraftigaste kontrollen är att staten behåller äganderätten till
            själva marken. På grund av vad sålunda anförts hemställes:
          </p>
          <p xml:id="i-BfMBHgj1ajHHeoggrXg3iw">
            att stadsfullmäktige med anledning av den ånyo väckta frågan
            om Kastell- och Skeppsholmarnas räddande från för- ödelse, måtte
            hos Kungl. Maj:t hemställa om statmaktens medverkan därtill, att
            Kastellholmen och västra strand- remsan av Skeppsholmen måtte
            på ett varaktigt och defini- tivt sätt utan jordocker bibehållas
            såsom ett parkområde för de statens medborgare, som utan tillräcklig
            luft och ljus blivit sammanträngda i landets huvudstad.
          </p>
          <p xml:id="i-NtDdBsk3BtHvUVLYhbtFHV" type="date">
            Stockholm den 2 oktober 1911.
          </p>
          <p xml:id="i-Ssainm7iu7tt3uURVXdTeT" type="signatureBlock">
            Carl Lindhagen.
          </p>
          <p xml:id="i-8eo7zg8jz65rteg2AKpzhg">
            Bihang till riksdagens protokoll 1915. 4 saml. 121 häft. (Nr
            242.) 2
          </p>
        </div>
      </div>
    </body>
  </text>
</TEI>
