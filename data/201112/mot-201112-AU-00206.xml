<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00206">
  <teiHeader>
    <fileDesc>
      <titleStmt>
        <title>Åtgärder mot missbruk av tidsbegränsade anställningar</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot missbruk av tidsbegränsade anställningar</title>
          <idno type="rdwebb">GZ02A206</idno>
          <rs type="number">A206</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A206/text</ref>
          <ref type="dokument_url_html">http://data.riksdagen.se/dokument/GZ02A206</ref>
          <ref type="dokumentstatus_url_xml">http://data.riksdagen.se/dokumentstatus/GZ02A206</ref>
          <ref type="doc">http://data.riksdagen.se/fil/916C9522-7316-4A6C-94AF-DACE5F095F98</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XSUS43sWT7W5vqmnG6mYDs" type="signed"/>
        <correspContext corresp="i-XSUS43sWT7W5vqmnG6mYDs">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-XMZnqmEVTUbpA11Yv4kgzB" type="numbering">
          <date when="2011-09-27"/>
        </correspAction>
        <correspAction xml:id="i-PqrWtatkRWE5JjQhCgm3uG" type="submission">
          <date when="2011-09-20"/>
        </correspAction>
        <correspAction xml:id="i-4zeR7caB7BBkV7m1AYc48j" type="transfer">
          <date when="2011-09-20"/>
        </correspAction>
        <correspAction xml:id="i-4v8ynFQ45Wt7p2sjj2csDu" type="assigned"/>
        <correspContext corresp="i-4v8ynFQ45Wt7p2sjj2csDu">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GHQRJ3aSN8FaxQDsskvCtr" type="motBody">
        <div xml:id="i-Ahy9QHhbzReyYt33p7qR5o" type="TOC">
          <head xml:id="i-5ieXP6ds9iiGj919exf1XL">
            1 Innehållsförteckning
          </head>
          <list xml:id="i-S8xLPZbP1zkJ7AH1oPugAC">
            <item xml:id="i-YMaBMq8pdYv3oEE1hmXWFp">
              2 Förslag till riksdagsbeslut 2
            </item>
            <item xml:id="i-GY2YHLTCY6AdGZQFUEheow">
              3 Fler har otrygga tidsbegränsade anställningar 3
            </item>
            <item xml:id="i-G1p3t7U2vn9ovJgx6yhuW1">
              4 Åtgärder mot missbruk av visstidsanställningar 4
            </item>
            <item xml:id="i-GVQkgZN5BgSoNVoSzu6pbz">
              4.1 Inför kriterier för allmän visstidsanställning 4
            </item>
            <item xml:id="i-2SMFHcpBYb1X2fzuA31PZf">
              4.2 Säsongsanställning bör regleras i kollektivavtal 4
            </item>
            <item xml:id="i-4m9mWnxHYhnUHKNPEcRCbH">
              4.3 Inför tydlig maximigräns för tidsbegränsad anställning hos
              samma arbetsgivare 4
            </item>
            <item xml:id="i-PeaRMSHSXwx5ZFhJtq4fU8">
              4.4 Företrädesrätt till återanställning 5
            </item>
            <item xml:id="i-AzpzPG7PDmi7aLXWExdvxC">
              4.5 Förhandlingsskyldighet 6
            </item>
            <item xml:id="i-QjsBoWjwMnuth5ZickDRyv">
              4.6 Informationsskyldighet 6
            </item>
            <item xml:id="i-ECnaF6z8dskQ1nEC3xhL1X">
              4.7 Tydligare personsamband vid vikariat 6
            </item>
            <item xml:id="i-YJBAY5KoTmne5yWayJos1X">
              4.8 Höjd arbetsgivaravgift vid allmän visstidsanställning 7
            </item>
          </list>
        </div>
        <div xml:id="i-NDrzjP8UVscUNHxxkWCHDs" type="motProposal" subtype="förslag">
          <head xml:id="i-U6ZNvqjhE7W9j4vWgmdowD">
            2 Förslag till riksdagsbeslut
          </head>
          <list xml:id="i-7Yin7X1T6QDKGbJEngfmFq" style="ol">
            <item xml:id="i-6TsviioYgMLKpAxPNE26nb">
              Riksdagen tillkännager för regeringen som sin mening vad som
              anförs i motionen om att lagen om anställningsskydd (LAS) bör
              kompletteras med kriterier för i vilka situationer allmän visstidsanställning
              tillåts.
            </item>
            <item xml:id="i-Ry9ZcEGKfULHften3rTmmH">
              Riksdagen tillkännager för regeringen som sin mening vad som
              anförs i motionen om att säsongsanställning bör utgå som särskild
              anställningsform i LAS.
            </item>
            <item xml:id="i-NMW7WSNEkDGbQqNgm6jJ52">
              Riksdagen tillkännager för regeringen som sin mening vad som
              anförs i motionen om att en allmän visstidsanställning ska övergå
              i tillsvidareanställning efter sammanlagt tolv månaders anställning
              inom en femårsperiod.
            </item>
            <item xml:id="i-NMv2bD8QMH3hEocZPfb1wu">
              Riksdagen tillkännager för regeringen som sin mening vad som
              anförs i motionen om att det ska införas en övre tidsgräns om
              maximalt 24 månader under en femårsperiod för hur länge någon
              kan vara tidsbegränsat anställd, oavsett anställningsform, hos
              samma arbetsgivare.
            </item>
            <item xml:id="i-XGgHwnpFp4vvGLiyPPteNw">
              Riksdagen tillkännager för regeringen som sin mening vad som
              anförs i motionen om att kvalifikationstiden för företrädesrätt
              till återanställning bör kortas och inträda efter sammanlagt sex
              månaders anställning under en tvåårsperiod och att tiden under
              vilken företrädesrätten till återanställning gäller bör förlängas
              till tolv månader efter anställningens upphörande.
            </item>
            <item xml:id="i-CX43Agd7Wo3TMLBtrjrc58">
              Riksdagen tillkännager för regeringen som sin mening vad som
              anförs i motionen om att förhandlingsskyldigheten bör utsträckas
              till att gälla även när en arbetsgivare avser att träffa avtal
              om tidsbegränsad anställning.
            </item>
            <item xml:id="i-SdDBvVdt9yeUt5EaVN7Wng">
              Riksdagen tillkännager för regeringen som sin mening vad som
              anförs i motionen om arbetsgivares skyldighet att lämna information
              om nya arbetstillfällen till alla tjänstlediga arbetstagare oavsett
              i vilken anställningsform de är anställda.
            </item>
            <item xml:id="i-T8dgzFAYeK3i6ddqajJfmE">
              Riksdagen tillkännager för regeringen som sin mening vad som
              anförs i motionen om att regelverket för vikariat bör förtydligas.
            </item>
            <item xml:id="i-68AH4nqTuTptNptZjDfac8">
              Riksdagen tillkännager för regeringen som sin mening vad som
              anförs i motionen om att se över möjligheten att ta ut en högre
              arbetsgivaravgift för allmänna visstidsanställningar än för tillsvidareanställningar
              och övriga anställningsformer. 1
            </item>
          </list>
          <p xml:id="i-4AFeJDKKLXodpD2ActbEDV">
            1 Yrkande 9 hänvisat till SfU.
          </p>
        </div>
        <div xml:id="i-Rbidb8HRws9DH1wzvn9bR5" type="motContent">
          <head xml:id="i-5Dns4fpeUUWWvrwY9Cwkw9" type="h1">
            3 Fler har otrygga tidsbegränsade anställningar
          </head>
          <p xml:id="i-PpMjvGASGwhFWMi1LpSJUt">
            Det är i dag alltför lätt för arbetsgivare att använda sig av
            tillfälliga anställningar. Huvudregeln i lagen om anställningsskydd
            är att en anställning gäller tillsvidare. 1974 års lag var restriktiv
            avseende utrymmet för tidsbegränsade anställningar. I 1982 års
            lag utökades utrymmet och därefter har en omfattande uppluckring
            skett.
          </p>
          <p xml:id="i-C4LcEiyDJKts8gRhokHdSj">
            När 1990-talskrisen inleddes var knappt 10 procent av löntagarna
            tidsbegränsat anställda. Därefter har visstidsanställningarna
            ökat markant. I juni 2011 var, enligt SCB:s arbetskraftsundersökning,
            22 procent av löntagarna i åldern 1574 år tids­begränsat anställda.
            Det innebär att 700 000 av knappt 4,3 miljoner löntagare är visstidsanställda.
          </p>
          <p xml:id="i-2ZHpGsf7pgdXuLNJw88D8R">
            De tidsbegränsade anställningarna är ojämnt fördelade mellan
            olika löntagargrupper och mönstret samspelar med och förstärker
            existerande orättvisor på arbetsmarknaden. LO-medlemmar, kvinnor,
            ungdomar och invandrade är i avsevärt högre grad än andra löntagargrupper
            hänvisade till tidsbegränsade anställningar. Bara en tredjedel
            av de lönearbetande unga kvinnorna har en fast anställning. I
            delar av framför allt den privata tjänstesektorn håller tillsvidareanställningar
            på heltid på att ersättas av visstidsanställningar med oregelbunden
            och varierande arbetstid. Det är en oacceptabel utveckling.
          </p>
          <p xml:id="i-3jhnaJGxSi5eWUgzE56KsE">
            Det ökade antalet visstidsanställningar är inte ett bara ett
            problem för den enskilde utan också för hela löntagarkollektivet
            och hela samhället. Anställningstryggheten undergrävs, den fackliga
            organiseringen försvåras och både löntagarna och samhället gör
            stora välfärdsförluster.
          </p>
          <p xml:id="i-Px39sHeZmNfsZfU8NfGPj">
            På arbetsplatserna är visstidsanställda utlämnade till arbetsgivarnas
            godtycke för fortsatt anställning. Det skapar rädsla och tystnad
            i arbetslivet. Osäkra anställningar medför också mindre inflytande
            på arbetsplatsen, mindre kompetensutveckling och sämre löneutveckling.
            Upprepade visstidsanställningar innebär också återkommande perioder
            av arbetslöshet, låga inkomster, ekonomisk stress och ovisshet
            om framtiden. För unga människor innebär det t.ex. svårigheter
            att teckna kontrakt på hyreslägenhet och svårigheter att få lån
            för att exempelvis köpa en bostad. Unga tvingas bo kvar längre
            hos föräldrarna och inträdet i vuxenlivet försenas.
          </p>
          <p xml:id="i-AhSanBC44vefchWjYgsgAN">
            De allt vanligare visstidsanställningarna innebär också stora
            kostnader för samhället i form av återkommande perioder av arbetslöshet.
            Det är också belagt att visstidsanställda har högre ohälsotal
            än tillsvidareanställda, vilket också medför kostnader för samhället.
            Arbetsplatser med många visstidsanställda har även svårare att
            bedriva ett systematiskt arbetsmiljöarbete, vilket ställer högre
            krav på Arbetsmiljöverkets tillsynsarbete.
          </p>
          <p xml:id="i-KSZnnjJVuJyT4F2jUWXKEC">
            Visstidsanställda byter ofta bransch och är i beroendeställning
            gentemot arbetsgivaren, vilket gör det svårt att organisera dem.
            I juni 2011 var den fackliga organisationsgraden bland visstidsanställda
            så låg som 37 procent. Det ökade antalet osäkra anställningar
            är utan tvekan en bidragande orsak till att den fackliga organisationsgraden
            bland ungdomar har sjunkit kraftigt de senaste tio åren. Den svenska
            kollektivavtalsmodellen bygger på starka parter på båda sidor.
            Det finns anledning till oro för modellens framtid om inte denna
            utveckling vänds.
          </p>
          <p xml:id="i-6hbZZ2temfpap3n3ZP65k3">
            Med dagens regler är det i praktiken lätt för arbetsgivare att
            missbruka visstids­anställningar. Sakliga grundregler kan kringgås
            och permanenta personalbehov kan lösas med visstidsanställningar.
            I och med det urholkas löntagarnas inflytande och trygghet på
            ett oacceptabelt sätt.
          </p>
          <p xml:id="i-9q2QDqGXkrxhh1q7rApZuM">
            Mot bakgrund av detta föreslår vi i det följande ett antal regeländringar
            i syfte att skapa garantier för att tidsbegränsade anställningar
            tillämpas på objektiva grunder, förhindra missbruk av tidsbegränsade
            anställningar och garantera principen om likabehandling mellan
            tidsbegränsat anställda och tills-vidareanställda.
          </p>
          <head xml:id="i-HLxo4uEnGN1U1jBYmbUdRX" type="h1">
            4 Åtgärder mot missbruk av visstidsanställningar
          </head>
          <head xml:id="i-YLTNiy7FEsK4LTLJP7agsn" type="h2">
            4.1 Inför kriterier för allmän visstidsanställning
          </head>
          <p xml:id="i-KtQdCQMRg9NuukjfYfaVKm">
            Tillsvidareanställning ska vara norm på arbetsmarknaden och tidsbegränsade
            anställningar ska bara få användas när det finns objektiva skäl
            för detta. Regeringen Reinfeldt införde allmän visstidsanställning
            i LAS år 2007. Anställningsformen innebär att arbetsgivaren inte
            ens behöver ange något skäl för att inte anställa tillsvidare
            och utgör därför ett avsteg från nämnda princip. LAS bör därför
            kompletteras med kriterier för i vilka situationer allmän visstidsanställning
            är tillåten. Detta bör riksdagen som sin mening ge regeringen
            till känna.
          </p>
          <head xml:id="i-RA8JbeDH6eytpjZQTEwvBd" type="h2">
            4.2 Säsongsanställning bör regleras i kollektivavtal
          </head>
          <p xml:id="i-BTd3koZsU5DDqwBCJeucd1">
            Om det finns behov av att anpassa anställningen efter säsong
            bör det avtalas i kollektivavtal. Det möjliggör en bra lösning
            på branschspecifika problem. Säsongsanställning bör därför utgå
            som särskild anställningsform i LAS. Detta bör riksdagen som sin
            mening ge regeringen till känna.
          </p>
          <head xml:id="i-Q8FkEz4UoJAvaziKnmDGx5" type="h2">
            4.3 Inför tydlig maximigräns för tidsbegränsad anställning hos
            samma arbetsgivare
          </head>
          <p xml:id="i-GLuuWytjmZovoXhx9LzQgB">
            Det ska inte vara möjligt att stapla olika visstidsanställningar
            hos samma arbetsgivare ovanpå varandra under alltför lång tid.
            I dag ska en allmän visstidsanställning eller ett vikariat övergå
            i tillsvidareanställning först efter sammanlagt 24 månaders anställning
            under en femårsperiod hos samma arbetsgivare. Någon begränsning
            mot att stapla dessa båda anställningsformer på varandra finns
            inte. Det innebär att en arbetsgivare kan ha en person anställd
            under sammanlagt fyra år under en femårsperiod utan att behöva
            erbjuda tillsvidareanställning. Därutöver är det möjligt att kombinera
            de nämnda anställnings­formerna med en period av provanställning
            och säsongsanställningar, vilket innebär att det i praktiken inte
            finns någon absolut tidsgräns för hur länge någon kan vara visstidsanställd
            hos samma arbetsgivare. Det är helt orimligt, vilket även påtalats
            av EU-kommissionen efter en anmälan från TCO. Den svenska lagstiftningen
            bryter mot EU:s visstidsdirektiv, som kräver en begränsning av
            arbetsgivares möjlighet att stapla visstidsanställningar på varandra.
            Den svenska regeringen riskerar nu att dras inför EU-domstolen
            om den inte åtgärdar problemet.
          </p>
          <p xml:id="i-FUm7MP8BwpPttnW1KZsKCJ">
            Vänsterpartiet menar att de nuvarande tidsgränserna för visstidsanställningar
            bör ändras i LAS så att en allmän visstidsanställning ska övergå
            i tillsvidareanställning efter sammanlagt 12 månaders anställning
            inom en femårsperiod. Detta bör riksdagen som sin mening ge regeringen
            till känna.
          </p>
          <p xml:id="i-YKAWCyUT1XM7S6VUDXBPsN">
            Det bör också införas en övre tidsgräns om maximalt 24 månader
            under de senaste fem åren för hur länge någon kan vara visstidsanställd,
            oavsett anställningsform, hos samma arbetsgivare. Detta bör riksdagen
            som sin mening ge regeringen till känna.
          </p>
          <head xml:id="i-QarpiqFeTeqP1fq39xGxN" type="h2">
            4.4 Företrädesrätt till återanställning
          </head>
          <p xml:id="i-PgYivSQ8QLdpQcd1QfY5TC">
            Företrädesrätt till återanställning innebär att anställda som
            blir uppsagda p.g.a. arbetsbrist och visstidsanställda som inte
            får fortsatt anställning har rätt till återanställning om den
            tidigare arbetsgivaren behöver anställa. Förutsättningar för att
            företrädesrätten ska gälla är att anställningen har varat en viss
            tid och att personen ifråga har tillräckliga kvalifikationer för
            det aktuella arbetet. Denna regel är viktig för att upprätthålla
            tillsvidareanställningen som norm. Utan företrädesrätt till återanställning
            förlorar också turordningsreglerna vid uppsägning sin funktion.
            Arbetsgivaren definierar när arbetsbrist föreligger och därmed
            också grund för uppsägning. Företrädesrätten till återanställning
            motverkar att oseriösa arbetsgivare godtyckligt säger upp personal
            enbart för att kunna ersätta dem med andra.
          </p>
          <p xml:id="i-RVMM7HtNyVKn1UiG66D2XM">
            Regeringen Reinfeldt har förlängt kvalifikationstiden för företrädesrätt
            till återanställning. I dag krävs sammanlagt tolv månaders anställning
            under de senaste tre åren. Givet de allt fler korta visstidsanställningar
            som framför allt unga hänvisas till innebär denna tidsgräns att
            stora grupper ställs utanför det skydd som företrädesrätt till
            återanställning medför. Företrädesrätten gäller i dag under nio
            månader efter anställningens upphörande. Det är för kort tid.
            Om företrädesrätten ska ge ett tillräckligt skydd mot godtyckliga
            uppsägningar måste den förlängas. Om inte detta genomförs riskerar
            vi att få ett växande antal personer som permanent blir hänvisade
            till att varva tillfälliga anställningar med arbetslöshet.
          </p>
          <p xml:id="i-J17TqMURSmkqrK7w1RzzY9">
            Mot bakgrund av det som anförts bör kvalifikationstiden för företrädesrätt
            till återanställning kortas och inträda efter sammanlagt sex månaders
            anställning under en tvåårsperiod och tiden under vilken företrädesrätten
            till återanställning gäller förlängas till tolv månader efter
            anställningens upphörande. Detta bör riksdagen som sin mening
            ge regeringen till känna.
          </p>
          <head xml:id="i-51hLyxvSEom7yrkrD7CoVW" type="h2">
            4.5 Förhandlingsskyldighet
          </head>
          <p xml:id="i-PzfG2MMzrHAsD7FGquMqZG">
            Ett steg för att motverka missbruk av visstidsanställningar är
            att vidga det fackliga inflytandet. Enligt 28 § LAS ska en arbetsgivare
            som träffar avtal om tidsbegränsad anställning underrätta den
            lokala fackliga organisationen. I praktiken kommer denna underrättelse
            för sent för att facket ska finna det meningsfullt att begära
            förhandling. Enligt 32 § LAS ska en arbetsgivare förhandla enligt
            1114 §§ MBL om företrädesrätten berörs vid en anställning. Förhandlingsskyldigheten
            bör utsträckas till att gälla även när en arbetsgivare avser träffa
            avtal om tidsbegränsad anställning. Detta bör riksdagen som sin
            mening ge regeringen till känna.
          </p>
          <head xml:id="i-4zoBe8GaezhiJQR9Q6uzkb" type="h2">
            4.6 Informationsskyldighet
          </head>
          <p xml:id="i-HkgVrAkph8WftnQ3yXT3Wh">
            Regeringen har tagit bort arbetsgivarens plikt att informera
            om lediga tjänster till föräldralediga. Det har försämrat möjligheten
            för visstidsanställda att få en tillsvidareanställning. Eftersom
            kvinnor oftare än män har tidsbegränsade anställningar och är
            föräldralediga finns en uppenbar risk att denna ordning missgynnar
            kvinnor. Det har såväl Diskrimineringsombudsmannen som LO påpekat.
            Dessutom har ett starkare skydd mot diskriminering av föräldralediga
            nyligen införts, eftersom det varit uppenbart att dessa missgynnas
            på olika sätt. Att undanta de mest utsatta av de föräldralediga,
            de visstidsanställda, från information om nya tjänster motverkar
            intentionerna med det skärpta diskrimineringsförbudet.
          </p>
          <p xml:id="i-WZDUu5VP9h821DzaG7Tm3m">
            Föräldralediga arbetstagare saknar ofta aktuell information om
            vad som pågår på arbetsplatsen och är därför i extra stort behov
            av att bli informerade om lediga anställningar. Det kan inte anses
            vara en stor administrativ börda för arbetsgivaren att informera
            sina föräldralediga arbetstagare med visstidsanställningar om
            nya anställningsmöjligheter.
          </p>
          <p xml:id="i-Anivcw2XkefxRxk5Xy7Z6E">
            Mot bakgrund av det som anförts bör arbetsgivaren vara skyldig
            att lämna information om nya arbetstillfällen till alla tjänstlediga
            arbetstagare oavsett deras anställningsform. Detta bör riksdagen
            som sin mening ge regeringen till känna.
          </p>
          <head xml:id="i-FKJ3DwqyoBrPmoQnR6MGwn" type="h2">
            4.7 Tydligare personsamband vid vikariat
          </head>
          <p xml:id="i-8HL5SycjtD4YaYc1KJ49bq">
            En vikarie är tänkt att vara en person som ersätter en bestämd
            viss person under en bestämd tid. Poängen med vikariat är att
            det finns ett personsamband. I verkligheten används vikariat på
            betydligt vagare grunder där det ofta är oklart om vikarien alls
            ersätter en frånvarande person, eller om det i själva verket handlar
            om att täcka upp för vakanser eller tillfälliga arbetsanhopningar.
            Det är oacceptabelt att vikariatsformen missbrukas på detta sätt.
            Arbetstagarnas fackliga organisationer måste ha insyn i vilka
            faktiska förhållanden som omger en anställning för att kunna hävda
            lagstadgade och avtalade anställningsvillkor. Om inget personsamband
            finns ska inte heller anställningsformen vikariat användas. Naturligtvis
            måste det finnas utrymme för rockader i en organisation, så att
            en vikarie täcker upp för en person som utför en frånvarande anställds
            arbetsuppgifter. Det måste dock på ett tydligare sätt än vad som
            är fallet i dag gå att se sambandet med en anställds frånvaro
            och en vikarie.
          </p>
          <p xml:id="i-17A4QfQitviHRKKmsw3Wj2">
            Mot bakgrund av det som anförts bör regelverket kring vikariat
            förtydligas i syfte att förhindra missbruk av anställningsformen.
            Detta bör riksdagen som sin mening ge regeringen till känna.
          </p>
          <head xml:id="i-6BSWRX4vgPmqRKrUALqvZM" type="h2">
            4.8 Höjd arbetsgivaravgift vid allmän visstidsanställning
          </head>
          <p xml:id="i-MriQdEEs7Pe23W9tvEz2ZD">
            Tidsbegränsade anställningar tillgodoser arbetsgivarnas behov
            av flexibilitet. De visstidsanställda själva betalar ett högt
            pris för den flexibiliteten i form av otrygghet och oförutsägbar
            ekonomi. De allt vanligare visstidsanställningarna innebär också
            stora kostnader för samhället i form av återkommande perioder
            av arbetslöshet, högre ohälsotal än för tillsvidareanställda och
            högre kostnader för arbetsmiljötillsynen. I syfte att skapa incitament
            för arbetsgivarna att tillsvidareanställa och täcka de kostnader
            visstidsanställningar orsakar bör en högre arbetsgivaravgift tas
            ut för allmänna visstidsanställningar. Anställningsformen rymmer
            de mest otrygga anställningarna som vanligen kallas behovs-, tim-
            eller projektanställning etc.
          </p>
          <p xml:id="i-BE7Ehv1dc5mqgcbjtzC9tS">
            Provanställningar och vikariat bör inte omfattas av höjningen.
            Provanställning är avsedd att leda till tillsvidareanställning,
            och bör inte försvåras. Vikariat måste undantas eftersom risken
            annars är uppenbar att arbetsgivare blir mindre benägna att bevilja
            tjänstledigheter och/eller undvika att ta in vikarier för frånvarande
            personal med ökad arbetsbelastning som följd.
          </p>
          <p xml:id="i-3abVeuypFGM1D5Wn4kTXb9">
            Mot bakgrund av det som anförts menar Vänsterpartiet att möjligheten
            att ta ut en högre arbetsgivaravgift för allmänna visstidsanställningar
            än för tills-vidareanställningar och övriga anställningsformer
            ska ses över. Detta bör riksdagen som sin mening ge regeringen
            till känna.
          </p>
        </div>
        <div xml:id="i-G27q4xawWayXqc1bgX6pKa" type="motSignatures">
          <list xml:id="i-2kxZpqL2RepMmdpgKPWk3N">
            <item xml:id="i-837ZnYd8WvAZY9nwjypcro" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-SBVhGpbtMwG7gSi3iZ77G3" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-3umviKPAYG5wtXVfRqLwkH" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-NvfXEVCrbwpzKumtgJT42X" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-9kChrKCiARCH4yN9hEwku5" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-8zLBsopYqmoMTJ2zzJaSPa" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
