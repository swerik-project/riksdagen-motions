<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-AU-02748">
  <teiHeader>
    <fileDesc>
      <titleStmt>
        <title>Förebygg missförhållanden och gör det enklare att tipsa om otrygga arbetsplatser </title>
        <author corresp="i-UJJVMVCt6SsjV39Hi1tTYi">av Gulan Avci m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2748 av Gulan Avci m.fl. (L)</title>
          <idno type="rdwebb">H7022748</idno>
          <rs type="number">2748</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H7022748/text</ref>
          <ref type="dokument_url_html">http://data.riksdagen.se/dokument/H7022748</ref>
          <ref type="dokumentstatus_url_xml">http://data.riksdagen.se/dokumentstatus/H7022748</ref>
          <ref type="docx">http://data.riksdagen.se/fil/C0172BBA-C5DE-4592-BE8A-DC72EC8C9684</ref>
          <ref type="pdf">http://data.riksdagen.se/fil/9276EDE0-9885-44CB-BB59-D801457FF473</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2e2R2z1VbTFG5fKtFR93HK" type="signed"/>
        <correspContext corresp="i-2e2R2z1VbTFG5fKtFR93HK">
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="submitted" xml:id="i-RVVMMCYbvBNopUdFLpXBUX">
          <date when="2019-10-03"/>
          <time when="12:27:32"/>
        </correspAction>
        <correspAction type="reviewed" xml:id="i-6HNm7MrNU6VAp88wjkcUis">
          <date when="2019-10-03"/>
          <time when="14:01:14"/>
        </correspAction>
        <correspAction type="referred" xml:id="i-Pv5xxSKpqUAhEfS1NsacL5">
          <date when="2019-10-11"/>
        </correspAction>
        <correspAction type="assigned" xml:id="i-B3wtoz36UAp1Q1wHLJjpwm">
          <date when="2020-06-23"/>
          <time when="14:54:43"/>
        </correspAction>
        <correspContext corresp="i-B3wtoz36UAp1Q1wHLJjpwm">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-KtxeeiYbt4Ae1tTAoxi9Dj"/>
        <correspContext corresp="i-KtxeeiYbt4Ae1tTAoxi9Dj">
          <ref type="uppgift">2019/20:AU9</ref>
          <ref type="ref_dok_id">H701AU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU9</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-N3aBFxz3AF3wzGsFBgNpXe"/>
        <correspContext corresp="i-N3aBFxz3AF3wzGsFBgNpXe">
          <ref type="uppgift">2019/20:AU10</ref>
          <ref type="ref_dok_id">H701AU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU10</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2748 av Gulan Avci m.fl. (L) Förebygg missförhållanden och gör det enklare att tipsa om otrygga arbetsplatser</div>
      </div>
      <div type="motBody">
        <div type="motProposal" subtype="förslag">
          <head xml:id="i-BL1QJYQLFxsCWnYzri1n2v">
            Förslag till riksdagsbeslut
          </head>
          <list style="ol">
            <item xml:id="i-7AsMraQ5QGRp6E1cqfaBzv">
              Riksdagen ställer sig bakom det som anförs i motionen om att
              arbetsmiljöstrategin i större utsträckning bör omfatta initiativ
              som underlättar för arbetsgivare i alla branscher att bedriva
              ett förebyggande arbete och tillkännager detta för regeringen.
            </item>
            <item xml:id="i-CA81bAQdN4rkwLo71BLzjM">
              Riksdagen ställer sig bakom det som anförs i motionen om att
              se över Arbetsmiljöverkets arbete och rutiner för att myndigheten
              i högre utsträckning ska fokusera sina insatser vid arbetsplatser
              som enligt statistik och forskning är överrepresenterade inom
              platsolyckor och arbetsmiljöbrott, och detta tillkännager riksdagen
              för regeringen.
            </item>
            <item xml:id="i-8Z2YLkGXYELczpQsXMTgBH">
              Riksdagen ställer sig bakom det som anförs i motionen om att
              utreda hur arbetsmiljöföreskrifter i högre utsträckning kan påbjuda
              hur arbetsplatser kan motverka stress kopplat till psykisk ohälsa
              och tillkännager detta för regeringen.
            </item>
            <item xml:id="i-2D3ujvbALgMAE7uZVfuXCT">
              Riksdagen ställer sig bakom det som anförs i motionen om att
              Arbetsmiljöverket och DO ska underlätta för tips och anmälningar
              och tillkännager detta för regeringen.
            </item>
            <item xml:id="i-TtZE18UzowULMMFs8LKSXs">
              Riksdagen ställer sig bakom det som anförs i motionen om skyddet
              för visselblåsare på arbetsplatser och tillkännager detta för
              regeringen.
            </item>
            <item xml:id="i-BBZP66usgsrM55c1uf8yf4">
              Riksdagen ställer sig bakom det som anförs i motionen om att
              utreda skyddsombudens verksamhet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-14xHeT3739DeNcjGFZbRnd">
            Motivering
          </head>
          <p xml:id="i-bbd162zd2ywEV9xhqkrwu">
            Att ha ett jobb och egen försörjning ökar människors frihet.
            Kvinnors självständighet både gentemot samhället och gentemot
            sin partner ökar med en egen lön. Genom att inkludera arbetsmarknaden
            för fler stärker vi inte endast Sveriges samhällsekonomi utan
            även individers välmående. Vi mår bra av att ha ett arbete och
            av att känna oss behövda, men vi lever inte för att jobba. Det
            är centralt att morgondagens arbetsmarknad även tar sikte på de
            förändringar som krävs för att individer ska trivas och må bra
            på sina arbetsplatser.
          </p>
          <head type="h2" xml:id="i-Y6D9qMJpuLCMyvZcjfLzH1">
            Platsolyckor
          </head>
          <p xml:id="i-GYe9mYtut578t9nkwMKyF8">
            Även om arbetsmiljön generellt sett är god i Sverige i en internationell
            jämförelse finns det mycket kvar att göra för att säkra varje
            individs trygghet på arbetsplatsen. Alla arbetsplatser, oavsett
            om det finns gällande kollektivavtal eller inte, måste vara säkra
            arbetsplatser. Det behövs därför en tydlig och effektiv arbetsmiljölagstiftning
            samt en diskrimineringslag som gör det dyrt att frångå sina förpliktelser
            som arbetsgivare. Arbetsgivaren är skyldig att förebygga psykisk
            och fysisk ohälsa, men ibland saknas de verktyg som krävs för
            arbetsgivare att genomföra det och samhällets mekanismer för att
            säkerställa att reglerna efterföljs.
          </p>
          <p xml:id="i-Q9FaBLbx4BvuHT6hdZZ56T">
            Under 2018 dog 50 personer vid svenska arbetsplatser; 94 procent
            av dem var män. Det är 50 personer för många och är den högsta
            siffran sedan 2011. Hälften av dessa arbetade inom bygg- och transportbranschen.
            Att arbetsmiljöföreskrifter upprätthålls kan ofta betyda skillnaden
            mellan liv och död. Att behörig myndighet får kännedom om missförhållanden
            på arbetsplatser är därför ett billigt instrument för att rädda
            människo­liv och samtidigt hushålla med samhällets resurser. Trots
            att bygg- och transport­branschen har i princip lika många dödsfall
            på sina arbetsplatser så var det endast 108 tips och anmälningar
            som Arbetsmiljöverket tog emot från anställda inom transport­branschen
            mellan januari och augusti 2019 (RUT dnr 2019:1061). Kontrasterande
            så rapporterade anställda inom byggbranschen hela 1 356 anmälningar,
            vilket är mer än en tredjedel av samtliga tips som Arbetsmiljöverket
            mottar.
          </p>
          <p xml:id="i-RT4F9diYpujRq1WSkSrcxg">
            Parallellt är branscherna vård och omsorg samt tillverkning de
            sektorer som har allra flest platsolyckor, sammantaget cirka 12
            000 av drygt 32 000 år 2018, där flera olyckor är höljda i mörker
            såsom förtidspension på grund av överbelastning och psykisk ohälsa.
            Det till trots har dessa branscher endast rapporterat om drygt
            400 tips, under mot­svarande period som byggsektorn har inkommit
            med 1 356 anmälningar. Samhället behöver ha en nolltolerans mot
            platsolyckor, sanktioner behöver stärkas, trösklarna till att
            tipsa behöver sänkas och arbetsgivare måste ges förutsättningar
            att skapa trygga arbetsplatser.
          </p>
          <head type="h2" xml:id="i-LecFpx8PH914KG5YyoHvcS">
            Psykisk ohälsa och stress på arbetet
          </head>
          <p xml:id="i-D6xwfybjYRfDwjBnV782NS">
            Alltför ofta glöms den psykiska ohälsan bort. Vi har i dag ett
            oerhört stort problem, inte bara i arbetslivet, utan i hela samhället
            med psykisk ohälsa. Den psykiska ohälsan är i dag den näst vanligaste
            orsaken till sjukskrivning, samtidigt som mörkertalet är enormt.
            Bland kvinnor är det den vanligaste orsaken. En oroväckande trend
            är att anmälningarna av arbetssjukdomar bland kvinnor till följd
            av organisatoriska och sociala problem har ökat nio år i rad,
            mycket beroende av stress och överbelastning som många av arbetstagarna
            kan känna ofta beror på dålig planering ifrån arbetsgivarsidan.
          </p>
          <p xml:id="i-WAyo8un2GGfGeqF3FyGMoc">
            Att bekämpa den psykiska ohälsan kan inte endast åstadkommas
            genom förändringar på arbetsmarknaden. Insatserna behöver hänga
            ihop för att fler människor ska trivas och känna sig behövda och
            känna ett syfte med sin vardag. Samhället behöver stärka insatserna
            inom hela sin verksamhet, från skolan till vården, just för att
            förebygga psykisk ohälsa samt erbjuda stöd för de som behöver
            det. Men mycket kan åstadkommas genom att arbetstagare känner
            ett syfte vid sina arbetsplatser och kan känna en trygghet med
            sin anställning.
          </p>
          <p xml:id="i-LZLqY9eQWiuhKFyodSRew2">
            En vanlig komponent till psykisk ohälsa är stress. Stress är
            inget nytt fenomen, vare sig på arbetsmarknaden eller inom forskningsfältet,
            men det är en arbetsskada där lagstiftning, förebyggande organisatoriskt
            arbete och föreskrifter inte har hängt med. Arbetsgivare måste
            ges incitament att förebygga stress på arbetsplatsen, och arbetstagare
            måste ges möjligheter att hantera sin arbetssituation. Flera företag
            får idag möjligheter att utbilda sig inom förebyggande insatser
            för arbetsmiljön, men få uppföljningar görs. Samtidigt är de föreskrifter
            som binder företagen att efterfölja reglerna otillräckliga, vilket
            skapar svaga incitament för företag att efterfölja dem, då rätt
            sanktioner saknas.
          </p>
          <p xml:id="i-FpDMTjxoxCGa4qwhTSoiLp">
            Regeringen bör därför tillsätta en utredning för att föreslå
            hur stress kopplat till psykisk ohälsa kan inkluderas i arbetsmiljöföreskrifterna.
            Inte minst ur ett jämställd­hetsperspektiv där nyblivna mödrar
            ofta går ned i arbetstid men förväntas att producera ungefär samma
            tjänst, vilket både är orättvist och orsakar stress. Utredningen
            bör även ta sikte på hur berörda myndigheter kan arbeta föra att
            fler arbetsgivare ska kunna prioritera förebyggande insatser för
            att minska stress på arbetsplatsen. Detta bör synkroniseras med
            de möjligheter till vidareutbildning som Liberalerna i samråd
            med regeringen och Centerpartiet nu genomför, där exempelvis HR-ansvariga
            och skyddsombud bör få ytterligare kännedom om stress och hur
            arbetsplatsen organisatoriskt kan arbeta för att förebygga det.
            Vidareutbildning kan dessutom vara nyttigt för anställda som vantrivs
            vid sin arbetsplats och som vill byta yrkesinriktning.
          </p>
          <head type="h2" xml:id="i-RimTY4n57w33fztktoAu9Z">
            Gör det enklare att tipsa och anmäla
          </head>
          <p xml:id="i-6bKHv5asMkhkz8cVdZ3ZsL">
            I Riksrevisionens granskning 2016:23 En god arbetsmiljö för alla
            framkommer att tips och anmälningar skulle kunna användas i högre
            grad för att upptäcka arbetsplatser med bristfällig arbetsmiljö.
            Jämfört med exempelvis Norges motsvarande myndighet fick Arbetsmiljöverket
            2016 in betydligt färre tips – 1 600 jämfört med 7 000 i Norge.
            Tips har fördelen av att handla om ett aktuellt problem och är
            därför ofta angelägna att agera på. Riksrevisionen noterar att
            Arbetsmiljöverket inte lyfter möjligheten till tips och anmälningar
            på sin hemsida. Genom en mer systematisk strategi för att motta
            och uppmuntra till tips skulle fler arbetsplatser med bristande
            arbetsmiljö upptäckas och inspekteras.
          </p>
          <p xml:id="i-XQfGq7yUqsVN86NDjQQRpa">
            Arbetsmiljöverket har begränsade resurser och kan inte undersöka
            ifall samtliga arbetsplatser följer de arbetsmiljöföreskrifter
            som arbetsgivare är förpliktade att följa. Myndigheten behöver
            därför genomföra ett urval, för att insatserna ska ge maximal
            effekt. Liberalerna anser att ifall arbetstagare som upplever
            att arbetsplatser inte är trygga enkelt kunde rapportera in de
            missförhållandena, skulle myndighetens arbete bli än mer effektivt.
            Framförallt gäller detta arbetstagare vid arbetsplatser som saknar
            kollektivavtal och skyddsombud där Arbetsmiljöverket kan vara
            den enda kontakten vid uppkomna problem. Den uppdelning vi ser
            inom branscher gällande inkomna tips vittnar om att kännedomen
            om tipssystemet är olika. Hotell- och restaurangbranschen, som
            är en av de största inom Sverige till antalet anställda, står
            för endast tio procent av antalet inkomna tips och anmälningar.
            Det betyder inte nödvändigtvis att det är säkra och trygga arbetsplatser,
            utan snarare att kännedomen om att man kan anmäla är lägre än
            i andra branscher. Det här måste Arbetsmiljöverket fokusera på,
            samtidigt som myndigheten bör fokusera sina oanmälda inspektioner
            vid de arbetsplatser som enligt forskning och statistik är mest
            otrygga.
          </p>
          <p xml:id="i-3j9iyYh8sLRaAoUbf8rvcA">
            I en TCO-rapport från 2013 framkommer det att när trakasserier
            och sexuellt ofredande gått så långt att arbetsgivaren har polisanmält
            händelsen är det inte ovanligt att arbetsgivaren känner att hen
            har gjort sin plikt och lutar sig tillbaka – utan att ändra de
            strukturella problemen som finns på arbetsplatsen. Det viktigaste
            för att komma åt arbetsmiljöproblem är att förebygga orsaken,
            och där har arbetsgivaren ett otroligt stort ansvar men alltför
            ofta sker det inte utan påtryckningar utifrån. Liberalerna vill
            därför att det ska bli enklare för arbetstagare att anmäla sina
            arbetsplatser till Arbetsmiljöverket och DO. Vi behöver korta
            de avstånd som krävs för att kvinnor och män ute på arbetsplatser
            ska våga säga ifrån. Att det skulle krävas ett metoo-upprop för
            att löntagare i Sverige över huvud taget ska våga säga ifrån är
            rätt talande – vi måste göra det enklare att tipsa och göra anmälningar
            om missförhållanden på arbetsplatser, även vad gäller diskriminering,
            trakasserier och psykisk ohälsa. Tips och anmälningar måste självfallet
            vara rättssäkra och myndigheterna måste göra en särskild bedömning
            för att det inte får drabba mindre företags verksamhet i övermått.
          </p>
          <p xml:id="i-SJNzCTbUYGmcLXPMgN2vHM">
            Personer som vågar anmäla och påtala brister, så kallade visselblåsare,
            måste få stöd av såväl myndigheter som arbetsgivare att göra så.
            Liberalerna vill därför ge Arbetsmiljöverket i uppdrag att utreda
            hur det kan bli enklare att rapportera utan att riskera påföljder
            från vare sig arbetsgivare eller andra anställda. Det måste kunna
            ske anonymt, framförallt ifall det är arbetsgivaren som exempelvis
            har trakasserat personen som anmäler. Sanktioner måste vara strängare
            mot aktörer som vill förvägra visselblåsare att yttra sig.
          </p>
          <head type="h2" xml:id="i-CjjLUnjy34QBizKkHQBNgq">
            Skyddsombud
          </head>
          <p xml:id="i-XpFdpVD8ewknzcZA8QvrD9">
            Skyddsombuden fyller en oerhört viktig funktion på svenska arbetsplatser.
            Skydds­ombud finns på företag med minst fem anställda och tillsätts
            av den lokala fackliga organisationen. Finns det ingen sådan organisation
            tillsätts denna av arbetstagarna. Tyvärr vet få arbetstagare om
            den möjligheten. Skyddsombudet företräder arbetstagarna i arbetsmiljöfrågor
            och kan exempelvis stoppa farligt arbete samt ha en löpande kontakt
            med arbetsgivaren gällande planering och arbetsmiljöutmaningar.
          </p>
          <p xml:id="i-3JrK9m4eChkwKUt79w4mPH">
            Funktionen för skyddsombud och skyddskommittéer fungerar emellertid
            bättre på vissa arbetsplatser än andra. Men det är uppenbart att
            mycket har hänt på svensk arbetsmarknad sedan 1970-talet då lagen
            skrevs. Arbetsmiljölagen, som styr skydds­ombudens uppdrag, behöver
            därför ses över för att modernisera uppdraget och för att hantera
            den verklighet vi arbetar och verkar i idag. Sedan lagen skrevs
            har det skett i huvudsak tre stora förändringar på svensk arbetsmarknad,
            ur en arbetsmiljösynvinkel med inriktning på skyddsombudens arbete.
            Det ena är att andelen fackanslutna har minskat, vilket leder
            till att fler och fler arbetsplatser inte har någon lokal facklig
            organisation som kan tillsätta ett skyddsombud. Det andra är att
            företag och arbets­platser ser annorlunda ut idag än förut. Vi
            har inte lika många stora företag utan istället fler småföretag
            med färre än fem anställda. 96 % av alla företag har exempelvis
            färre än 10 anställda. För det tredje har det blivit uppenbart
            att arbetsmiljöutmaningarna hos flertalet arbetsplatser ser annorlunda
            ut idag än förut. Med stöd av 6 kap. 7 § arbets­miljölagen kan
            ett skyddsombud stoppa farligt arbete, exempelvis en sågmaskin
            som inte går att stänga av. De problemen finns fortfarande idag
            men flera arbetsplatser upplever andra arbetsmiljöproblem. Hur
            klassas dagens arbetsmiljöutmaningar som psykisk ohälsa, trakasserier
            och mobbning? Hur långt kan det gå innan ett skyddsombud kan stoppa
            en arbetsplats där anställda systematiskt trakasseras och mobbas?
          </p>
          <p xml:id="i-CXTDfmJX3roYJKFCNtYZhN">
            Liberalerna vill därför se över skyddsombudens uppdrag vilket
            bör bli föremål för en statlig offentlig utredning. De regionala
            skyddsombuden bör ersättas av en ny och mer ändamålsenligt utformad
            funktion. Huvudregeln för de lokala skyddsombuden bör inte längre
            vara att de ska tillsättas av de lokala arbetstagarorganisationerna
            utan som regel av arbetstagarna. Ifall skyddsombudet är medlem
            i facket är det positivt men det är på arbetsplatser utan kollektivavtal
            och fackanslutna som behovet av förbättrad arbets­miljö oftast
            är som störst, varför det inte bör vara normerande att vara fackansluten
            som skyddsombud. Liberalerna vill verka för att stärka rättigheterna
            för anställda på de allra mest otrygga arbetsplatserna, varför
            vi måste öka insatserna för anställda vid företag utan kollektivavtal.
          </p>
          <p xml:id="i-TJeALMCKVJGhaJqBKmZtwF">
            De nya skyddsombuden ska även, likt visselblåsare, ha möjlighet
            till direktkontakt med DO och Arbetsmiljöverket ifall det är så
            att arbetsplatsen bryter mot föreskrifter eller lagar. Det är
            av essentiell betydelse att det nya skyddsombudet kopplas samman
            med förbättrat tipssystem för enskilda löntagare. Det kan vara
            så att det är både skydds­ombudet och arbetsgivaren som trakasserar
            en löntagare, och då måste det finnas förbättrade möjligheter
            och ökad information om hur arbetstagaren går direkt till Arbetsmiljöverket
            och DO. Dessutom ska skyddsombudet få ett utökat ansvar gällande
            psykisk ohälsa, trakasserier och mobbning. Detta ska ingå i skyddsombudens
            utbildning och utvecklas tydligare i skyddsombudens uppgifter.
          </p>
        </div>
        <div type="motSignatures">
          <list>
            <item xml:id="i-WWKmfHt8sEgVBdQB7ujnrf">
              Gulan Avci (L)
            </item>
            <item xml:id="i-7A6LZwikiP3hKzSJLjTCyi">
              Maria Nilsson (L)
            </item>
            <item xml:id="i-CZa6SLicLcNrNNpGqwwYtY">
              Johan Pehrson (L)
            </item>
            <item xml:id="i-4iM6AXQPtkCWgPozPNK87h">
              Lina Nordquist (L)
            </item>
            <item xml:id="i-KHctdy1zr48hy44ysfF1An">
              Christer Nylander (L)
            </item>
            <item xml:id="i-H4yRVbjMkGd2yHgBDNBN1p">
              Mats Persson (L)
            </item>
            <item xml:id="i-GpmkgJfUFTEE9e2Mivj49n">
              Allan Widman (L)
            </item>
          </list>
        </div>
      </div>
    </body>
  </text>
</TEI>
