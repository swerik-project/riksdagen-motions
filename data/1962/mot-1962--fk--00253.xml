<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--fk--00253">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__fk__253/mot_1962__fk__253-001.pdf"/>
      <fw xml:id="i-Y18M5nDCqwCeBYcRTm46sU">
        2 Motioner i Första kammaren, nr 253 år 1962
      </fw>
      <div xml:id="i-SUPaCnx2zATikUJGJt6Nfx" type="motHeader">
        <div xml:id="i-PsfYod8T7S67o2wRtaacFY" type="motTitle"/>
        <div xml:id="i-VD3RAwLJ8gyrN4Z1ZuzwNE" type="motSubmissionInfo"/>
      </div>
      <div xml:id="i-3NyVshPYh4WXPQxUqMuenV" type="motBody">
        <div xml:id="i-9kfrs7r1zJEdxL6YSkbYm3">
          <p xml:id="i-JFMmswfb39ezQVfDtZx4R6">
            Nr 253
          </p>
          <p xml:id="i-E53j5YBCKnVGzy9C3u449F">
            Av herr Bergh, Ragnar, och herr Ohlsson, Ebbe, om kreditgaranti
            och examenspremier för studerande.
          </p>
          <p xml:id="i-QLsuQmkEz8arEiBwchHaRw">
            (Lika lydande med motion nr 320 i Andra kammaren)
          </p>
          <p xml:id="i-7h6pghQa3gedPCos1QA8JC">
            Behovet av utbildning är nu mer än någonsin påtagligt i vårt
            samhälle. Detta beror främst på den tekniska utvecklingen med
            det därav uppkom- mande kravet på kvalificerad arbetskraft, ett
            krav som förstärks alltefter- som utvecklingen fortskrider. I
            vårt land bygger dessutom vår höga levnads- standard på vår förmåga
            att konkurrera med andra länder genom produk- tion av varor med
            hög kvalitet. Detta kvalitetskrav ökas ju större vårt handelsutbyte
            blir. I konsekvens med denna utveckling ligger ett behov av högre
            utbildad arbetskraft och då framför allt av akademiker. Det är
            därför naturligt att samhället årligen investerar betydande sum-
            mor på den högre utbildningen. Man har därvid framför allt koncentrerat
            sig på investeringarna i byggenskap och driften av de akademiska
            institu- tionerna. Däremot har de studerande själva i stort bekostat
            finansieringen av sina studier. Vad som framför allt har lockat
            ungdom till dessa högre studier har varit de goda utkomstmöjligheter
            som stått dem till buds efter avlagd examen. De försakelser som
            de studerande fått umgälla under några studieår har som regel
            kompenserats av en hög lön med goda arbetsvillkor när de kom-
            mit ut i förvärvslivet. Under senare år har utvecklingen emellertid
            varit en annan. Oaktat att de studerande erhållit bättre möjligheter
            att finansiera sina studier exempelvis genom lån med statlig kreditgaranti
            eller genom räntefria lån, har en in- komstutjämning ägt rum i
            förhållande till övriga inkomsttagare. Höga progressiva skatter
            och på den offentliga sektorn en stagnerande reallöne- utveckling
            har gjort, att betydande grupper av akademiker ej fått ta del
            av den kraftigt höjda allmänna levnadsstandard till vars utveckling
            de själva bidragit. Under sådana förhållanden har man allmänt
            ansett det vara nöd- vändigt att förbättra akademikernas villkor.
            För högerpartiet har det varit naturligt att dels kräva lindring
            av skattetrycket, dels kräva skatterättvisa genom införande av
            avdragsrätt för studiekostnader vid beskattningen. Statsmakterna
            har emellertid hittills motsatt sig sådana åtgärder och i stället
            sökt minska studieskuldsättningen genom införande av vissa av-
            skrivningsregler för studielån och av behovsprövade naturastipendier.
            Då
          </p>
          <pb facs="riksdagen-motions-pdf/data/1962/mot_1962__fk__253/mot_1962__fk__253-002.pdf"/>
          <fw xml:id="i-PXgsoP2qEr2eyBDy4aREuf">
            Motioner i Första kammaren, nr 253 år 1962 3
          </fw>
          <p xml:id="i-K1Nz1LpMaqE3aUgWjyzXHA">
            emellertid behovsprövningen är skönsmässig — den bygger nämligen
            på de studerandes föräldrars taxerade inkomst — drabbar detta
            system i dag de studerande på ett orättvist sätt. Dessutom har
            stipendieringen blott i ringa grad utgjort kompensation för den
            oförmånliga beskattningen och löne- utvecklingen. Man kan sålunda
            konstatera, att samhällets behov av akademisk arbets- kraft ökas
            och att samtidigt akademikernas villkor vid jämförelse med andra
            samhällsgrupper undergått försämring i sådan grad, att i dag varken
            en förbättring av löneutvecklingen eller en lindring av skattetrycket
            synes vara tillräcklig. Det har därför blivit naturligt för högerpartiet
            att söka nya vägar för att stimulera ungdom till en akademisk
            utbildning. Som ovan nämnts anser vi, att ett system med behovsprövade
            naturasti- pendier inte är rättvist. Det är en allmänt antagen
            uppfattning att en stude- randes studiemöjligheter icke skall
            göras beroende av föräldrarnas in- komster. Ett sådant system
            som det nu gällande bör därför omgående av- skaffas. Då det emellertid
            är uppenbart, att högerpartiets ovan föreslagna åtgärder inte
            är tillräckliga, måste ett samhällsstöd främst beröra den del
            av investeringarna i utbildningen som görs av de studerande själva.
            Det har här diskuterats olika lösningar. Från något håll har hävdats
            att en väg vore att införa studielön, vilket skulle innebära att
            alla studerandes studiekostnader skulle bekostas av samhället.
            Häremot har emellertid an- förts att genom införandet av studielön
            motiven för en högre nominell lön för akademiker skulle bortfalla.
            Denna väg skulle alltså inte leda till en förbättring av akademikernas
            villkor och inte heller utgöra en stimulans till högre studier.
            Nu tillämpade bidragsformer är från samhällets synpunkt oekonomiska
            och medför felinvesteringar i anslutning till studieavbrott. Om
            man vid- håller ett sådant system och utbygger det ytterligare,
            framtvingas en rigo- rös studiekontroll, som står i stark kontrast
            till den allmänt omfattande principen om studiernas frihet. De
            tendenser som hittills förmärkts att diri- gera arbetskraften
            med hjälp av studiesociala åtgärder eller tjänsteplikt skulle
            dessutom förstärkas. Ett studiestöd bör enligt vår mening vara
            så utformat, att det tar hänsyn till samhällets intresse att satsa
            på sådana studiestimulerande åtgärder som kan leda till högre
            examinationsfrekvens och fler akademiker. Dessutom bör ett studiestöd
            utformas så att det inte medför omfattande felinveste- ringar
            för samhället, så att det inte medför en periodisk studiekontroll,
            så att det är generellt och så att det är enkelt och smidigt att
            administrera. För att alla dessa krav skall kunna uppfyllas förordar
            vi införande av ett studiestöd baserat på en kombination av statsgaranterade
            studielån, exa- menspremier och avdragsrätt vid beskattningen.
            Examenspremiesystemet innebär, att studierna fram till examen
            finansi-
          </p>
          <pb facs="riksdagen-motions-pdf/data/1962/mot_1962__fk__253/mot_1962__fk__253-003.pdf"/>
          <fw xml:id="i-B5c3f5yeecPzH8ct6Gsfes">
            4 Motioner i Första kammaren, nr 253 år 1962
          </fw>
          <p xml:id="i-AnWVctRVZ7jadNsAzDMgR7">
            eras genom generell rätt att erhålla statsgaranterade studielån
            intill ett visst schablonbelopp motsvarande de årliga studiekostnaderna.
            Efter avläggandet av akademisk primärexamen tilldelas den studerande
            en premie, som mot- svarar kostnaderna för kost och logi under
            normal studietid enligt kurs- planen för respektive examen. Denna
            premie utgår oavsett huruvida den studerande finansierar sina
            studier genom lån, föräldrarbidrag, arbete eller eget kapital.
            Premiens storlek baseras på garantilånenämndens beslut an- gående
            kostnader för kost och logi, vilka f. n. uppgår till 2 500 kronor
            per år. Berättigad att erhålla examenspremie är varje akademiker
            som avlagt primärexamen (teol. kand., jur. kand., med. lic., fil.
            mag. eller fil.kand., civilingenjör, tandläkare, apotekare, civilekonom,
            gymnastikdirektör, vete- rinär, jägmästare, agronom och lantmästare).
            även andra examina respek- tive andra läroanstalter än som förutsetts
            i uppräkningen ovan, exempel- vis vad gäller studerande vid vissa
            läroanstalter för högre konstnärlig ut- bildning, skulle kunna
            ifrågakomma inom detta system efter särskild utred- ning och vunna
            erfarenheter. Det har invänts att ett examenspremiesystem skulle
            missgynna dem som av en eller annan anledning misslyckats med
            sina studier. Förutom att de måste ge sig ut i förvärvslivet utan
            examen måste de därjämte dras med en tyngande studieskuld. Häremot
            kan följande anföras. Den största delen av studieavbrotten inträffar
            under det första studieåret, då skulderna ännu inte hunnit bli
            så stora, och de drabbar vanligen studenter med dålig studie-
            prognos, vilka inte heller vid generell stipendiering med bibehållet
            krav på studielämplighet skulle ha fått något studiestöd. Sedan
            1958 har skett och sker alltjämt en utbyggnad av undervisningsresurserna
            och en övergång till en effektivare kursundervisning, vilket alltmera
            minskat avbrottsfre- kvensen. En rad nya utbildningslinjer med
            nya examina, främst inom de humanistiska fakulteterna, kommer
            inom en snar framtid att utarbetas, varigenom ett stort antal
            skenbara studieavbrott kommer att bortfalla. Från regeln att examen
            skall ha avlagts för erhållande av premie före- slår vi emellertid,
            att dispens efter prövning skall kunna erhållas där studie- avbrottet
            är beroende av långvarig sjukdom eller eljest skäl anses före-
            ligga. Systemet kommer troligen självt att verka som ett kraftigt
            incitament till avläggandet av examen. De studerande, som av andra
            än socialmedicinska skäl avbryter sina studier senare än första
            året som alltså de förbättrade undervisningsresurserna inte rår
            på eller det inte finns några nya utbild- ningsvägar för och som
            slutligen inte av examenspremien stimuleras att avlägga sin examen,
            kommer med all sannolikhet att utgöra en synnerligen liten grupp.
            Därtill kommer att de studerande, som ådragit sig studiekostna-
            der, enligt vårt förslag har rätt till avdragsrätt för studiekostnaderna
            vid beskattningen.
          </p>
          <pb facs="riksdagen-motions-pdf/data/1962/mot_1962__fk__253/mot_1962__fk__253-004.pdf"/>
          <fw xml:id="i-RxwuGA4aUpn48Q3iR8dkTg">
            Motioner i Första kammaren, nr 253 år 1962 5
          </fw>
          <p xml:id="i-DWM1WEE3Po7KkxJ1HpqzUY">
            Kostnaderna för det här förordade systemet kan vid en genomsnittlig
            frekvens av 5000 examina per år beräknas till följande belopp
            närmaste femårsperiod, nämligen 9,5 milj. kronor, 21,5 milj. kronor,
            34 milj. kronor, 46,5 milj. kronor och 50 milj. kronor.
          </p>
          <p xml:id="i-6oF3rLufzfk6MXmKWnFaN6">
            Under åberopande av vad ovan anförts hemställer vi, att riksdagen
            måtte besluta a) att statlig kreditgaranti skall medges åt studerande
            som är inskriven vid universitet, högskola eller därmed jämförlig
            läroanstalt och där bedriver studier; b) att studerande som avlagt
            primärexamen skall er- hålla examenspremium i enlighet med vad
            i motionen an- förts med 2500 kronor för varje år vartill normalstudie-
            tiden enligt kursplanen beräknas, dock att följande över- gångs-
            och dispensbestämmelser skall gälla: Under en övergångstid innan
            full normalstudietid för- lupit, räknat från och med 1 juli 1962
            och för varje examen för sig, utgår premie efter förhållandet
            mellan den efter den 1 juli 1962 förflutna studietiden och normalstudietiden.
            För denna beräkning uppdelas läsåret i fyra delperioder, omfattande
            respektive augusti—oktober, november—de- cember, januari-mars
            samt april—juni. Påbörjad delperi- od räknas som hel sådan. Från
            regeln att examen skall ha avlagts för erhållande av premie kan,
            efter prövning, dispens erhållas, där studie- avbrottet är beroende
            av långvarig sjukdom och eljest skäl anses föreligga. c) att till
            Examenspremier för studerande som avlagt primärexamen vid universitet,
            högskolor eller därmed jäm- förliga läroanstalter anvisa för budgetåret
            1962/63 ett för- slagsanslag av 9 000 000 kronor; d) att avslå
            Kungl. Maj:ts förslag under åttonde huvud- titeln angående Naturastipendier
            åt studerande vid universi- teten m.fl. läroanstalter.
          </p>
          <p xml:id="i-FuLSQaMqs9MJeXSpiJCXuW" type="date">
            Stockholm den 25 januari 1962
          </p>
          <div xml:id="i-67LUpr4oDdvqeFngCv6MS9" type="signatureBlock">
            <list xml:id="i-FF2ukdCZcAd6zSptGV6XLF">
              <item xml:id="i-MuqBZi7Ghcj3eq9tvi3CaT" who="unknown" type="signature">
                R. Bergh Ebbe Ohlsson
              </item>
            </list>
          </div>
        </div>
      </div>
    </body>
  </text>
</TEI>
