<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00243">
  <teiHeader>
    <fileDesc>
      <titleStmt>
        <title>angående energipolitiken.</title>
        <author>av herr Helén m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående energipolitiken.</title>
          <idno type="rdwebb">FX02243</idno>
          <rs type="number">243</rs>
          <ref type="dokument_url_text">http://data.riksdagen.se/dokument/FX02243/text</ref>
          <ref type="dokument_url_html">http://data.riksdagen.se/dokument/FX02243</ref>
          <ref type="dokumentstatus_url_xml">http://data.riksdagen.se/dokumentstatus/FX02243</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TLnEcKgBYha1pdFTVEbAvk</idno>
            <name>ERIC ENLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4uJEFdvmwfbMmozZhv5XDY</idno>
            <name>OLA ULLSTEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>ANDERS JONSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="woman">
            <idno>i-GNWd5uE9fySggzZr5teCwt</idno>
            <name>INGEGÄRD FRAENKEL</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D8FE3tXy2NWGen1tDpd6v1" type="signed"/>
        <correspContext corresp="i-D8FE3tXy2NWGen1tDpd6v1">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-TLnEcKgBYha1pdFTVEbAvk"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-4uJEFdvmwfbMmozZhv5XDY"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="r-0"/>
          <note type="signatory" corresp="i-GNWd5uE9fySggzZr5teCwt"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-6PeNM1B9NsCjyScL117vps"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__243/mot_1974__243-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion nr 243 år 1974 Mot. 1974:243
          </p>
          <p>
            Nr 243
          </p>
          <p>
            av herr Helén m. fl. angående energipolitiken.
          </p>
          <p>
            Sammanfattning
          </p>
          <p>
            Folkpartiet lägger i denna motion fram förslag till en ny energipolitik.
            Huvudinslagen är hushållning med energi och satsning på alternativa
            energikällor. Vi föreslår att ett samlat program för bättre hushållning
            med energi utarbetas och fastställs. Som delar av detta program
            föreslås bl. a.:
          </p>
          <p>
            O skärpta normer för isolering av hus O ett tioårsprogram för
            tilläggsisolering och förbättrad värmekontroll av hela det äldre
            fastighetsbeståndet O översyn av hyreslagstiftningen i syfte att
            begränsa hyresgästernas bränslekostnader O stopp för kollektivdebitering
            av avgifter för el och värme Oo främjande av energibesparande
            teknik
          </p>
          <p>
            Vidare föreslås i motionen en satsning på alternativa energikällor.
            Förslag i detta syfte är bl. a.:
          </p>
          <p>
            O utredning av möjligheterna att bygga kolbaserade energiverk
            O satsning på vindkraft O forskning om solenergi och andra energikällor
          </p>
          <p>
            I motionen föreslås en översyn av eltaxorna i syfte att främja
            sparsamhet med energi och att ett fristående institut för energifrågor
            inrättas. Förslag framläggs också om insatser för köp av gas och
            olja från bl. a. nordsjöfyndigheterna.
          </p>
          <p>
            Den totala energiförbrukningen i världen har ökat snabbt. Den
            baseras i huvudsak på energiråvaror som inte förnyas (kol, olja,
            uran etc.). Dessa tillgångar är begränsade, I ett långsiktigt
            globalt perspektiv kan vi räkna med sämre tillgång på billiga
            och miljövänliga energiråvaror. Härtill kommer att framställning
            och förbrukning av energi medför miljöpåfrest- ningar, vare sig
            det rör sig om radioaktivt avfall, som måste förvaras på betryggande
            sätt i sekler, om svavel- och rökutsläpp eller om uppdämda och
            förstelnade älvar. Men tillgång till energi är också av avgörande
            betydelse för välstånds- utvecklingen. Standardstegringen har
            till stor del möjliggjorts av ett ökande energiuttag. Till överväldigande
            delar har dock energiråvarorna utnyttjats i den industrialiserade
            världen. Även om goda utsikter finns för
          </p>
          <p>
            1 Riksdagen 1974. 3 saml. Nr 243
          </p>
          <pb facs="riksdagen-motions-pdf/data/1974/mot_1974__243/mot_1974__243-002.pdf"/>
          <p>
            Mot. 1974:243 2
          </p>
          <p>
            att utveckla nya energikällor är det sannolikt att en fortsatt
            långsiktig ökning av förbrukningen i den rika världen i samma
            takt som hittills är omöjlig. Detta gäller också vårt land. Vi
            är starkt beroende av energiråvaror, som vi måste importera. Sverige
            är det industriland i världen, som har den största oljeförbrukningen
            per capita. Den senaste tidens utveckling har visat hur besvärligt
            ett sådant beroende är. När folkpartiet lade fram förslag om sparsamhet
            med energi och satsning på ny teknik var intresset måttligt. Regeringen
            har dock nu av omständigheterna tvingats börja förbereda en effektivare
            energipolitik om än inte helhjärtat. Mot den bakgrund som här
            skisserats är det väsentligt att dra vissa generella slutsatser
            som bör vara grundläggande inför en ny inriktning av den svenska
            energipolitiken.
          </p>
          <p>
            O Vi måste spara på energi. För detta behövs enligt vår mening
            ett riksomfattande samlat program för bättre hushållning med energi
            O Vi måste göra oss mindre ensidigt beroende av olja O Vi måste
            satsa på nya alternativa energikällor O Vi måste ha bättre möjligheter
            att skaffa kunskap om energifrågor nu och i ett längre perspektiv
          </p>
          <p>
            Vi lägger i denna motion fram förslag i detta syfte. Vi vill
            också hänvisa till folkpartiets motion angående långsiktig miljöpolitik,
            där vi redogör för vår syn på bla. tillväxt, teknik och energi.
            I andra partimotioner från folkpartiet angående den ekonomiska
            politiken, de multinationella företagen samt skattepolitiken lägger
            vi också fram förslag i syfte att främja hushållning med energi
            inom industrin, att skapa insyn i de multinationella oljebolagens
            verksamhet samt tar upp frågan om beskattning av energi och andra
            råvaror. Folkpartiets motioner angående SJ samt trafikpolitiken
            syftar också till utveckling av energi- snåla kollektiva trafikmedel.
          </p>
          <p>
            Hushållning med energi
          </p>
          <p>
            Sveriges energikonsumtion ökar med 4 å 5 procent per år, vilket
            innebär att den fördubblas på 15 år. Ökningen av elförbrukningen
            går ännu snabbare. Elförbrukningen fördubblas på tio år. Så kan
            vi rimligen inte fortsätta. Det kanske gick bra så länge vi trodde
            oss ha tillgång till obegränsade energitillgångar till mycket
            låga priser. Den situationen föreligger inte numera. Det är nödvändigt
            att dämpa ökningstakten. Det är också möjligt att göra det utan
            att välståndet minskar. En dämpning skulle i själva verket i många
            avseenden kunna förbättra välfärden bl. a. genom bättre miljö
            och lägre kostnader för den enskilde. En förutsätt- ning är dock
            att dämpningen sker gradvis och kontrollerat. Vi gör i dag av
            med mer energi än vi skulle behöva göra. Man kan om man så vill
            kalla det energislöseri. I en framtid med brist på energi och
            med dyr energi kan vi inte längre göra det. Vi måste hushålla
            med energi.
          </p>
          <pb facs="riksdagen-motions-pdf/data/1974/mot_1974__243/mot_1974__243-003.pdf"/>
          <p>
            Mot. 1974:243 3
          </p>
          <p>
            När folkpartiet sommaren 1973 framförde dessa ståndpunkter, bl.
            a. genom brev från Gunnar Helén till statsministern och i ett
            sparprogram som lades fram i augusti 1973 och som innehöll en
            rad konkreta förslag till energibesparingar, möttes de av axelryckningar
            och ibland hånfulla kommentarer. De varningar vi framförde visade
            sig mycket snart vara befogade. Den akuta oljekrisen som inleddes
            vintern 1973/74 gav eftertryck åt våra förslag. Nu anser även
            regeringen att energihushållning är viktig. Det är dock att märka
            att de hushållningsförslag vi tidigare framfört och dem vi för
            fram i denna motion inte är den energisparing genom skilda ransoneringsåtgärder,
            som regeringen tvingats tillgripa. Vi föreslår att riksdagen hos
            Kungl. Maj:t begär att ett riksomfattande samlat program för bättre
            hushållning med energi snarast utarbetas. Ett sådant program måste
            innefatta hundratals olika åtgärder för att bli effektivt. Vi
            kommer här att föreslå ett antal sådana åtgärder, som man snarast
            bör sätta i gång med att genomföra och som bör ingå i hushållningsprogrammet.
          </p>
          <p>
            Fastighetsuppvärmning
          </p>
          <p>
            Omkring hälften av vår förbrukning av energiråvaror går åt för
            uppvärmning av fastigheter. Det är också på detta område de största
            besparingsmöjligheterna finns. Genom bättre isolering, bättre
            värmean- läggningar och planlösningar, individuell temperaturreglering
            och en del andra åtgärder är det möjligt att sänka förbrukningen
            i nybyggda hus till hälften av vad som nu anses normalt. Detta
            är med de oljepriser vi nu har klart lönsamt för samhället och
            för den enskilde. Och oljepriserna kommer sannolikt att stiga
            ytterligare.
          </p>
          <p>
            Hårdare normer bör införas för alla hus som byggs och planeras
            efter 1 juli 1974. Kraven bör omfatta skärpta isoleringsföreskrifter,
            värmebe- sparande planlösningar i såväl enfamiljshus som flerfamiljshus
            och möjligheter till individuell reglering av rumstemperaturen.
            Den teknik som krävs för detta finns redan men måste snabbt komma
            till generell tillämpning. Det äldre fastighetsbeståndet är genomgående
            dåligt isolerat och därmed energikrävande. Prov med tilläggsisolering
            av äldre bostadshus har visat att det till relativt låg kostnad
            går att uppnå energibesparingar på inemot 40 procent. Ett tioårsprogram
            för att stimulera fram tilläggsiso- lering och förbättrad värmekontroll
            för hela det existerande fastighets- beståndet bör beslutas och
            genomföras. Det bör syfta till att ge de äldre husen samma isolerings-
            och värmestandard som nyproduktionen, med förtur för de kallaste
            och sämst isolerade husen. Det gäller då ca 180 000 lägenheter
            per år. Ett sådant upprustningsprogram skulle också ge arbetstillfällen
            för byggnadsarbetarkåren under en tid då bostadbyggan- det är
            lägre än under 1960-talet. Finansieringen av upprustningen kan
            lämpligast ske genom särskilda lån. Åtgärderna är av den karaktären
            att de redan på några få år betalar sig genom minskad energiförbrukning
            med de priser som nu råder.
          </p>
          <p>
            1” Riksdagen 1974. 3 saml. Nr 243
          </p>
          <pb facs="riksdagen-motions-pdf/data/1974/mot_1974__243/mot_1974__243-004.pdf"/>
          <p>
            Mot. 1974:243 4
          </p>
          <p>
            En successiv övergång från kollektivdebitering av el, gas, varmvatten
            och, där så är möjligt, värme till individuell debitering efter
            faktisk förbrukning bör genomföras. När kollektivdebitering infördes
            var det främst i syfte att rationalisera mätning och avläsning.
            Vissa kostnadsbe- sparingar kan nås härigenom. I praktiken har
            det emellertid visat sig att förbrukningen ökat mycket kraftigt
            i hus med kollektivdebitering, varför detta skäl inte längre är
            särskilt vägande. Det är också rimligt att den som sparar på energi
            skall ha vissa fördelar härav. Kollektivdebitering bör ej få tillämpas
            i hus som byggs efter 1 juli 1974. Det finns också stora möjligheter
            att spara energi genom att se till att värmepannor fungerar tillfredsställande
            rent tekniskt. Gällande hyreslag- stiftning innebär i princip
            att värmekostnaderna har övervältrats på hyresgästen. Det bör
            undersökas vilka ändringar som bör göras för att fastighetsägaren
            skall få ett direkt intresse av att se till att värmeanlägg- ningen
            i ett hyreshus fungerar så effektivt som är tekniskt möjligt och
            att huset isoleras bättre m. m. Det finns vidare behov av rådgivande
            organ i energifrågor på lokal nivå. Vi föreslår i detta syfte
            en utvidgning av skorstensfejarnas verksamhetsområde. Mot fastställd
            taxa skulle de genom praktiska råd och anvisningar motverka överflödig
            energiförbrukning. Målsättningen för denna uppsökande verksamhet
            bör vara att man inom tre år bör ha gjort minst ett besök i alla
            åretruntbebodda fastigheter i landet. Det är vidare viktigt att
            utveckla tekniken med värmeväxlare och värmepumpar. Med hjälp
            av värmeväxlare kan man ta vara på en stor del av spillvärmen
            i ventilationsluften. Värmepumpen kan utnyttjas för att ta värme
            från omgivningen och fungerar i princip som ett kylskåp, fast
            omvänt. Denna teknik bör i större utsträckning utnyttjas. Omfattande
            kunskap finns redan i dag om hur man skall bygga ett småhus eller
            ett flerfamiljshus för att uppnå bästa energiekonomi med hänsyn
            till olika förväntade energipriser. För att snabbt kunna omsätta
            de rön som gjorts krävs dock även utvidgad utbildning av bland
            annat tekniker inom installations- och byggfacken samt av personal
            som sköter värmeanläggningar. Statligt ekonomiskt stöd bör utgå
            till den härför behövliga utbildningsverksamheten. Som ett led
            i utvecklingen mot energisnålt byggande bör en pristävling utlysas
            om det energisnåla bostadsområdet. Syftet med denna skall vara
            att presentera modeller för ett bostadsområde där alla möjligheter
            att spara energi tas till vara, såväl när det gäller byggande
            som drift. Det finns vidare starka skäl för en ökad satsning på
            fjärrvärme. Verkningsgraden i värmeverken är, speciellt om mottryckstekniken
            utnyttjas, mycket god. I kraftvärmeverken produceras dels elkraft,
            dels värme som kan utnyttjas för uppvärmning av lokaler och varmvatten.
            På senare tid har flera förslag lagts fram om ökade investeringar
            i och utveckling av fjärrvärme. För att stimulera utbyggnad av
            fjärrvärme och närkraftverk bör fördelaktiga lån kunna erbjudas
            kommuner, bostads- stiftelser och samhällsägda företag som vill
            bygga sådana. Lånen skulle kunna relateras till verkningsgrad
            i energinyttjandet. Liknande lån bör
          </p>
          <pb facs="riksdagen-motions-pdf/data/1974/mot_1974__243/mot_1974__243-005.pdf"/>
          <p>
            Mot. 1974:243 $
          </p>
          <p>
            kunna utgå till kommuner som i samarbete med industriföretag
            gör investeringar i syfte att tillvarata spillvärme från energikrävande
            industri- ella processer för annat industriellt bruk eller för
            fastighetsuppvärmning. Med de oljepriser som gällde för bara ett
            år sedan låg värmekostnaden för en normal trerummare i ett nybyggt
            hus på ca 450 kr. Med de oljepriser som gällde i mitten av december
            1973 blir värmekostnaden 1 000 kr. per år. Med en prisnivå på
            500 kr. per kubikmeter olja — ett pris som kan vara aktuellt under
            våren 1974 — blir årskostnaden 1 250 kr. Om oljepriset stiger
            till 1 000 kr. per kubikmeter blir bränslekost- naden 2 500 kr.
            I äldre hus med sämre isolering blir kostnadsökningarna ännu kraftigare.
            Detta kan illustrera nödvändigheten av åtgärder av det slag vi
            här föreslagit.
          </p>
          <p>
            Industri och kommunikationer
          </p>
          <p>
            Också inom industrin kan besparingar genomföras, även om industrin
            är och har varit kostnadsmedveten. Hit hör bl. a. tillvaratagande
            av värme från maskiner och belysningsanordningar, bättre avskärmning
            av kyl- och frysanläggningar, användande av värmeväxlare, värmepumpar,
            tyristor- styrning, automatik som slår av maskiner etc. Dessa
            åtgärder är föga kostnadskrävande. För att nå mer avsevärda besparingar
            inom industrin krävs dock omläggningar av processer och på längre
            sikt en omstrukture- ring av branscherna. I en framtid med brist
            på energi och höga energipriser klarar sig den industri som snabbast
            kan ställa om sig till energisnål produktion bäst. Det är alltså
            en konkurrensfördel för den svenska industrin att snabbt gå över
            till mindre energikrävande material och produktionsmetoder. Det
            är angeläget att staten genom olika stimulansåtgärder främjar
            en sådan omställning. Vi tar i en annan partimotion närmare upp
            åtgärder i detta syfte. Vi vill också peka på möjligheterna att
            genom ökad återvinning och återanvändning minska förbrukningen
            av energikrävande material. Inom trafiksektorn finns också betydande
            möjligheter att spara på energi. Ett transportsystem byggt på
            privatbilism är energikrävande. De stigande energipriserna leder
            i sig till ökat intresse för kollektivtrafik. Denna förväntade
            efterfrågan måste mötas med en kraftig utbyggnad av den kollektiva
            trafiken som är energisnål. Detta gäller framför allt i tätorterna.
            För godstrafik är järnvägs- och fartygstransporter även från energisynpunkt
            att föredra. I folkpartiets motioner rörande SJ samt trafikpolitiken
            framförs förslag bl. a. mot denna bakgrund i syfte att öka de
            kollektiva trafikmedlens konkurrenskraft.
          </p>
          <p>
            Energikällor
          </p>
          <p>
            Vi har redan tidigare framhållit att Sverige är starkt beroende
            av import av oljeprodukter. En stor del av oljan kommer dessutom
            från länder där den politiska utvecklingen är svår att bedöma.
            Vi har tidigare i riksdagsmotioner framhållit att det är angeläget,
            att Sverige inte gör sig
          </p>
          <pb facs="riksdagen-motions-pdf/data/1974/mot_1974__243/mot_1974__243-006.pdf"/>
          <p>
            Mot. 1974:243 6
          </p>
          <p>
            alltför beroende vare sig av en form för energiframställning
            eller av vissa råvarusäljare. Den aktuella utvecklingen på oljeområdet
            gör vidare alternativa energikällor, speciellt då sådana som baseras
            på förnyelsebara energikällor men också på kolet, mer angelägna
            att uppmärksamma och utveckla. Vi har i tidigare motioner föreslagit
            att Sverige bör satsa på inköp av gas och olja från nya marknader.
            Gas från Sovjet via ledning över Finland och Ålands hav är ett
            komplement vi bör söka uppnå. En annan möjlighet är import av
            gas från fyndplatser i den norska delen av Nordsjön. Det är fullt
            möjligt att bygga gasledningar från eventuella nordliga fyndplatser
            via Norge till Sverige. Vi efterlyste även i motion till förra
            årets riksdag svenska insatser för engagemang i exploateringen
            av oljefyndigheterna i Nordsjön. Genom inrättandet av Petroswede
            AB finns nu möjligheter härför. Vi vill understryka betydelsen
            av att den svenska staten aktivt driver förhandlingar med bl.
            a. Sovjet och Norge i dessa syften. Det är också angeläget, att
            förberedelser vidtas för förhandlingar om inköp av gas och olja
            från Nordsjöfyndigheterna. Affärer av detta slag avgörs snabbt,
            varför det är nödvändigt att i god tid bygga upp en svensk handlingsberedskap.
            Vattenkraften svarar för en stor del av den svenska elkraftproduktio-
            nen. Emellertid har utbyggnaden nu drivits så långt att endast
            ett fåtal outbyggda älvar och älvsträckor återstår. Viss fortsatt
            vattenkraftut- byggnad bör kunna ske främst genom höjning av effektiviteten
            i äldre vattenkraftverk. En del smärre utbyggnader i redan påverkade
            älvar bör också kunna genomföras. Vi vill dock kraftigt understryka
            att någon utbyggnad av de hittills oexploaterade älv- och sjösystemen
            inte får ske. Vi har inte råd att avstå från de natur- och rekreationsvärden
            som dessa älvar utgör. Vi avvisar de försök som nu görs från vissa
            håll att utnyttja den akuta oljekrisen för att driva fram beslut
            om utbyggnad av orörda älvar. Sverige har satsat kraftigt på kärnkraftutbyggnad.
            1973 års riksdag uttalade dock att någon ytterligare kärnkraftutbyggnad
            inte får ske förrän riksdagen fått tillgång till ett brett beslutsunderlag
            som bl. a. skulle belysa riskerna. Det är viktigt att ett sådant
            underlag snabbt kommer fram och blir så fullständigt som möjligt.
            Det är värdefullt att regeringen också tagit upp vårt förslag
            om att söka få till stånd en bred medborgardebatt om kärnkraften.
            Det är dock angeläget att det informationsmaterial som nu centralt
            skall tas fram för diskussion i studieförbund, folkrörelser, miljögrupper
            och andra organ blir sådant att det kan accepteras som grund för
            debatt av såväl förespråkare som motståndare till kärnkraften.
            Frågan gagnas inte av en hård polarisering. Även företrädare för
            grupper som är negativa till kärnkraften bör därför få delta i
            utarbetandet av materialet.
          </p>
          <pb facs="riksdagen-motions-pdf/data/1974/mot_1974__243/mot_1974__243-007.pdf"/>
          <p>
            Mot. 1974:243 7
          </p>
          <p>
            Alternativa energikällor
          </p>
          <p>
            Priserna på oljeprodukter har stigit och kan förväntas stiga
            ännu mer. Tillgångarna är begränsade. Kärnkraften tycks inte heller
            bli den bekymmersfria lösning som många tidigare hoppades. Mot
            denna bakgrund framstår en rad andra energikällor som allt viktigare
            komple- ment till dem vi nu utnyttjar. Det är viktigt att utvecklingen
            av dem främjas. Tillgångarna på kol är betydligt större än tillgångarna
            på olja. Kolet har dock i stor utsträckning slagits ut av den
            billiga och lätthanterliga oljan. Det har bl. a. lett till att
            den tekniska utvecklingen inom kolsektorn varit begränsad. I dag
            är förutsättningarna annorlunda. Nya metoder börjar komma fram
            som gör kolbrytningen mer acceptabel från arbetsmiljö- synpunkt.
            Teknik för utvinnande av olika produkter ur kol utvecklas snabbt.
            Vi föreslår utredning med syfte att pröva möjligheterna att uppföra
            ett eller flera kolbaserade energiverk i Sverige. Ett energiverk
            av denna typ skulle kunna producera bl.a. koks, gas, plastråvara
            och avsvavlade och pulveriserade kolbränslen. Ett sådant verk
            skulle kunna förläggas till Luleå i anslutning till koksverket
            där. Det skulle ge en elegant lösning av transporterna genom att
            kolet kan tas in med de båtar som skall lasta malm. Vindkraft
            är också ett möjligt komplement i elförsörjningssystemet. Vindkraft
            kan också utnyttjas för att leverera kompletterande elkraft exempelvis
            till fritidsbyar, avlägset belägna åretruntboställen, telelänkar
            och militära installationer. I en motion från folkpartihåll till
            1973 års riksdag föreslogs en utredning om vindkraftens förutsättningar.
            Med anledning av denna motion har visst utredningsarbete senare
            startats. Det bör kompletteras i syfte att även undersöka förutsättningarna
            för serietillverkning av en medelstor vinddriven generator för
            ändamål av det slag vi här angivit. En undersökning bör vidare
            göras av möjligheterna att utnyttja landets tillgångar av torv
            och skiffrar. Självfallet måste starka miljöhänsyn tas om det
            visar sig att brytning i stor skala kommer att bli aktuell. Avfall
            från industrin kan i större utsträckning än hittills användas
            för uppvärmning. Den generella princip som bör gälla är att avfallsprodukter
            i första hand tas till vara för återanvändning inom den egna industrin
            eller inom annan industri eller att det när så är möjligt får
            återgå till det naturliga kretsloppet. I valet mellan att låta
            avfallet ligga till ingen nytta, alternativt förorena miljön,
            eller att använda det som bränsle är givetvis den senare metoden
            att föredra. Vi föreslår att åtgärder vidtas från statsmakternas
            sida i syfte att stimulera bättre utnyttjande av avfall framför
            allt från skogsindustrin i förädlingsprocessen och för uppvärm-
            ningsändamål. Utvecklingsarbetet på nya energikällor måste intensifieras.
            En lång- siktig strategi bör vara att de fossila bränslena förbehålls
            u-länderna, som en grund för deras utveckling, medan de redan
            rika länderna i större utsträckning satsar på en inledningsvis
            dyrare utveckling av andra
          </p>
          <pb facs="riksdagen-motions-pdf/data/1974/mot_1974__243/mot_1974__243-008.pdf"/>
          <p>
            Mot. 1974:243 8
          </p>
          <p>
            energikällor. Särskilt intressant är utnyttjandet av solenergi.
            Här har en rad olika utvecklingslinjer skisserats. Där finns de
            metoder som redan tillämpas, nämligen uppsamlande av direkt solinstrålning
            och omvandling till elenergi i solkraftverk. Men det finns också
            tankar på att via satelliter överföra solenergi till jorden. Dessutom
            finns intressanta möjligheter att mera lokalt utnyttja solenergi
            för uppvärmning även av småhus. Detta är fullt möjligt även i
            vårt klimat. På det senare området forskas det även i Sverige.
            Det är angeläget att denna forskning stimuleras ytterligare. Fusionsenergin
            är en annan möjlig framtidslösning. På detta område pågår högt
            kvalificerad forskning i Sverige. Medelstilldelningen för detta
            viktiga forskningsarbete har varit otillständigt låg. Andra intressanta
            projekt som bör studeras är t. ex. framställning av metan från
            avfall, utnyttjande av geotermisk energi och bioenergi, vilket
            vi tar upp i vår motion ang. den långsiktiga miljöpolitiken, tillvaratagande
            av värme ur haven m. m. Sammanfattningsvis vill vi konstatera
            att vi måste öka våra forsknings- och utvecklingsinsatser för
            att få fram om möjligt ofarliga energikällor. Mycket av detta
            arbete måste ske i internationell samverkan, men Sverige har starka
            skäl för att bidra till framtidslösningar. I ett läge där de fossila
            bränslena är begränsade och kommer att behövas för andra ändamål
            och där vi inte med säkerhet kan räkna med fortsatt omfattande
            kärnkraft- utbyggnad är detta ett nödtvång, framför allt från
            global utgångspunkt. Den redan rika världen kan klara sig bra
            på den förbrukningsnivå den redan nått och kan genom bättre hushållning
            med energi även öka sin standard. Den fattiga världen kan det
            inte.
          </p>
          <p>
            Energipolitik
          </p>
          <p>
            Regeringen har aviserat att förslag till ett energipolitiskt
            handlings- program skall föreläggas 1975 års riksdag. Innan dess
            skall flera utredningar med anknytning till energifrågorna läggas
            fram. Vi vill i detta sammanhang anlägga några synpunkter på en
            framtida energipolitik. Det är uppenbart att risken för brist
            på energiråvara på både kort och lång sikt, liksom den miljöförstöring
            som förknippas med framställning och förbrukning av energi, måste
            starkt få påverka den svenska energipolitiken. Energianvändningen
            har ett samband med välståndsutvecklingen. Det är sannolikt att
            denna koppling i framtiden blir mindre framträdande i synnerhet
            om man ger välståndsbegreppet ett något vidare innehåll. Även
            de negativa konsekvenserna av energianvändning måste beaktas.
            Det finns också många som menar att vi nu håller på att nå en
            gräns där de negativa effekterna av ökad energiförbrukning börjar
            väga över de positiva. Energipolitiken måste därför också syfta
            till att förhindra missbruk av tillgängliga energiresurser. Som
            vi tidigare påpekat är en övergång till ett mer energisnålt samhälle
            nödvändig. Detta aktualiserar behoven av styrning. Det krävs då
            en effektiv övervakning från de myndigheters sida som har att
            bevaka olika
          </p>
          <pb facs="riksdagen-motions-pdf/data/1974/mot_1974__243/mot_1974__243-009.pdf"/>
          <p>
            Mot. 1974:243 9
          </p>
          <p>
            problemområden inom energisektorn, såsom industriverket, överstyrelsen
            för ekonomiskt försvar, de prisövervakande myndigheterna, arbetar-
            skyddsverket, naturvårdsverket m. fl. organ. Problemen uppträder
            emel- lertid inte bara i samband med användning av energi utan
            också t. ex. i samband med olika slag av industriell verksamhet.
            Det finns starka fördelar av att bevakningen ligger kvar hos olika
            problemorienterade myndigheter. Principen om ramhushållning bör
            gälla även energiområdet. Energi- marknaden bör tillåtas fungera
            inom de ramar som bl. a. utgörs av lagar och bestämmelser vilka
            motiveras bl. a. av behovet av hushållning med energi, beredskaps-,
            konsument- och säkerhetskrav. Men det är också nödvändigt att
            låta miljökraven i större utsträckning än hittills styra energiförbrukningen.
            I princip måste kostnaderna för skador på miljön räknas in i energipriserna.
            Det bör bl. a. ske genom utnyttjande av miljöavgifter. Principen
            om ramhushållning förutsätter fri konkurrens på lika villkor.
            Detta bör gälla även på energins område. Energin bör i princip
            ses som en konsumtions- eller råvara vilken som helst. Detta är
            fullt möjligt i Sverige, där de fundamentala energibehoven måste
            anses vara täckta. Kraft- och annan energiförsörjning bör därför
            inte ha någon privilegierad ställning när det gäller kapitalanskaffning.
            Det är också väsentligt att energiföre- tagen tillämpar normala
            företagsekonomiska vinstkriterier givetvis med hänsyn till sin
            långsiktiga inriktning. Priser och taxor bör inte subven- tionera
            vissa konsumenter. Undantag kan vara motiverade då det gäller
            elförsörjning i glesbygd. En översyn bör göras av de elkraftproducerande
            företagens taxor, så att sparsamhet hos såväl stora som små förbrukare
            stimuleras. Behovet av korrekt underlag för bedömningar av energifrågorna
            är stort. Den akuta oljekrisen har med eftertryck visat detta.
            Regeringen har sent omsider tillsatt vissa rådgivande organ och
            utredningar av vilka en del har specifika uppgifter i samband
            med ransoneringsåtgärderna. De initiativ som regeringen tog i
            december 1973 innebär dock antingen kortsiktiga utredningar eller
            inrättandet av organ i regeringens omedel- bara närhet. Vad som
            härutöver erfordras är ett fristående institut för energifrågor.
            Huvuduppgifterna för ett sådant institut bör vara utarbetan- de
            av prognoser, utredningar och framtidsstudier. Utredningarna skulle
            antingen initieras inom institutet eller beställas utifrån. Andra
            väsentliga uppgifter borde vara framställande av internationella
            översikter och ett brett kunskapssamlande i frågor som rör energi.
            Det bör ha intim kontakt med teknisk och ekonomisk fakultet och
            ges en stark anknytning även till praktiska problem. Institutets
            fristående ställning måste speciellt understrykas. Det måste ha
            en självständig ställning i förhållande till regering, myndigheter,
            företag och organisationer. Behovet av ”fakta”, som inte kan misstänkas
            vara anpassade till fördel för någon speciell part, är stort,
            det visar inte minst debatten om oljekrisen under vintern 1973/74.
            Tillgången till fakta från fristående organ skulle sannolikt ha
            underlättat för regeringen att fatta riktiga beslut i detta avseende.
          </p>
          <pb facs="riksdagen-motions-pdf/data/1974/mot_1974__243/mot_1974__243-010.pdf"/>
          <p>
            Mot. 1974:243 10
          </p>
          <p>
            Institutet bör förslagsvis finansieras genom en särskild avgift,
            lagd på energi efter mönster från byggforskningen. Med tanke på
            att förhållandena på energiområdet är likartade i Norden och att
            ett vidgat samarbete bör komma till stånd kan institutet alternativt
            upprättas på nordisk basis. Med hänvisning till vad som ovan anförts
            hemställer vi A. att riksdagen hos Kungl. Maj:t begär att ett
            samlat program för bättre hushållning med energi föreläggs 1974
            års riksdag, i vilket de besparingsåtgärder som föreslås i denna
            motion bör ingå; B. att riksdagen hos Kungl Maj:t begär 1. att
            åtgärder vidtas så att Sverige får en god beredskap inför eventuella
            framtida förhandlingar om inköp av olja och gas från nordsjöfyndigheterna,
            2. att möjligheterna att anlägga kolbaserade energiverk i Sverige
            utreds, 3. att möjligheterna att utnyttja torv, avfall och vindkraft
            för energiframställning undersöks, varvid förutsättningarna för
            serietillverkning av en vinddriven generator särskilt utreds,
            4. att forskning rörande utnyttjande av solenergi och andra alternativa
            energikällor främjas, S. att sådana åtgärder vidtas, att kollektivdebitering
            av el, gas, varmvatten och, där så är möjligt, värme fortsättningsvis
            ej tillämpas; C. att riksdagen hos Kungl Maj:t begär att en översyn
            görs av de elproducerande företagens taxor i syfte att stimulera
            spar- samhet med elenergi: D. att riksdagen måtte besluta att
            ett fristående energiinstitut med i motionen angivna arbetsuppgifter
            inrättas; E. att riksdagen som sin mening ger Kungl Maj:t till
            känna vad som i motionen anförs angående en långsiktig energipolitik;
            samt
          </p>
          <pb facs="riksdagen-motions-pdf/data/1974/mot_1974__243/mot_1974__243-011.pdf"/>
          <p>
            Mot. 1974:243 11
          </p>
          <p>
            F. att riksdagen måtte besluta att motionen överlämnas till de
            utredningar som behandlar energipolitiska frågor för beaktan-
            de. Stockholm den 22 januari 1974
          </p>
          <p>
            GUNNAR HELÉN (fp)
          </p>
          <p>
            ERIC ENLUND (fp) INGEGÄRD FRAENKEL (fp) INGEMAR MUNDEBO (fp)
            CECILIA NETTELBRANDT (fp) OLA ULLSTEN (fp) ROLF WIRTÉN (fp) KARL
            ERIK ERIKSSON (fp) SVEN GUSTAFSON (fp) i Arvika i Göteborg
          </p>
          <p>
            ANDERS JONSSON (fp) i Mora
          </p>
          <pb facs="riksdagen-motions-pdf/data/1974/mot_1974__243/mot_1974__243-012.pdf"/>
          <p>
            GOTAB 74 5724S Stockholm 1974
          </p>
        </div>
      </div>
    </body>
  </text>
</TEI>
