<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-00487">
  <teiHeader>
    <fileDesc>
      <titleStmt>
        <title>Ställ krav på palestinska myndigheten</title>
        <author corresp="i-Ybw8JnrmHGCsqpipBke8a7 i-7GFif5DyTUbb8eBXsbicsF">av Mikael Oscarsson och Magnus Oscarsson (båda KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:487 av Mikael Oscarsson och Magnus Oscarsson (båda KD)</title>
          <idno type="rdwebb">H802487</idno>
          <rs type="number">487</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H802487/text</ref>
          <ref type="dokument_url_html">http://data.riksdagen.se/dokument/H802487</ref>
          <ref type="dokumentstatus_url_xml">http://data.riksdagen.se/dokumentstatus/H802487</ref>
          <ref type="docx">http://data.riksdagen.se/fil/E71403D1-8448-4DBF-BFD0-E9C5FEEF6B38</ref>
          <ref type="pdf">http://data.riksdagen.se/fil/AF094654-16EC-448E-BC24-0A3377A91F11</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TKTX2dH9ygf74tYjWYXSv4" type="signed"/>
        <correspContext corresp="i-TKTX2dH9ygf74tYjWYXSv4">
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-7GFif5DyTUbb8eBXsbicsF"/>
        </correspContext>
        <correspAction xml:id="i-Eq5Dj3nqphVK4FNR3sayXv" type="submitted">
          <date when="2020-09-29"/>
          <time when="13:30:08"/>
        </correspAction>
        <correspAction xml:id="i-7F9ns68ZvfeLWzz4sba8y2" type="reviewed">
          <date when="2020-09-29"/>
          <time when="14:24:47"/>
        </correspAction>
        <correspAction xml:id="i-KRcBp4vum2DdpAHZkuLw6j" type="referred">
          <date when="2020-10-14"/>
        </correspAction>
        <correspAction xml:id="i-6aRkPyJ7V2NuUWHWvMwcQE" type="assigned">
          <date when="2020-12-10"/>
          <time when="15:38:59"/>
        </correspAction>
        <correspContext corresp="i-6aRkPyJ7V2NuUWHWvMwcQE">
          <ref type="assignedTo">Utrikesutskottet</ref>
        </correspContext>
        <correspAction xml:id="i-XY7g6EXBbyoAgagRzDo2rj" type="behandlas_i"/>
        <correspContext corresp="i-XY7g6EXBbyoAgagRzDo2rj">
          <ref type="uppgift">2020/21:UU2</ref>
          <ref type="ref_dok_id">H801UU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt utvecklingssamarbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-D6myWmDw8bRYA1Dvf2xgQ7" type="motHeader">
        <div xml:id="i-9D7Lpewc8eN2KhHZnDoTDz" type="motTitle">
          Motion till riksdagen 2020/21:487 av Mikael Oscarsson och Magnus
          Oscarsson (båda KD) Ställ krav på palestinska myndigheten
        </div>
      </div>
      <div xml:id="i-3WBz8Ctxg3jnDQvMa8ntpf" type="motBody">
        <div xml:id="i-ENvY6rZi7jC1Y6zzSVz8mp" type="motProposal" subtype="förslag">
          <head xml:id="i-BPK2TipZ4NRqkgQU2FTzBK">
            Förslag till riksdagsbeslut
          </head>
          <list xml:id="i-VQeFWMGtwq6wk7UupJqUrf" style="ol">
            <item xml:id="i-Ma4W8ZatrZ2Ppveuu6ntbe">
              Riksdagen ställer sig bakom det som anförs i motionen om att
              Sverige omgående bör verka för att villkora biståndet till den
              palestinska myndigheten och tillkännager detta för regeringen.
            </item>
            <item xml:id="i-438ZgvfC93pKFchyrcJVrA">
              Riksdagen ställer sig bakom det som anförs i motionen om att
              Sverige bör ställa konkreta krav på den palestinska myndigheten
              att stödet till terror från den palestinska myndigheten upphör,
              inklusive att avlöna terrorister, och tillkännager detta för regeringen.
            </item>
          </list>
        </div>
        <div xml:id="i-KBCwfKobt9gSmuJkBUruSE" type="motContent">
          <head xml:id="i-Q6ATjLuGqAD4TURRFGe8kV" type="h1">
            Motivering
          </head>
          <p xml:id="i-MtasCZZFmMNVLdPy57ZjnA">
            Flera länder har på senare tid fryst eller minskat biståndet
            till den palestinska myndigheten på grund av uppgifter om korruption
            och om att medel går till att avlöna terrorister. Sverige verkar
            dock gå en annan väg. Den 25 juni beslutade nämligen regeringen
            om en ny femårig strategi för det palestinska biståndet omfattande
            1,5 miljarder.
          </p>
          <p xml:id="i-HECEV9qacPNoCRNxKccirS">
            Det är sex år sedan Sverige erkände Palestina. Förutom att regeringen
            då sa sig vilja ge stöd till de moderata krafterna i Palestina
            skulle man också ställa krav på att Palestina skulle bekämpa korruption,
            öka kvinnors inflytande, ta tydligt avstånd från våld och respektera
            politiska rättigheter. Vi skulle kunna kalla det krav på demokrati.
          </p>
          <p xml:id="i-RcDLE6NyaW4g84sXqogK2J">
            Regeringen har i år dragit in Sveriges bistånd till Kambodja
            med motiveringen att intresset för demokrati är svagt och att
            landet har utvecklats i en alltmer auktoritär riktning de senaste
            åren.
          </p>
          <p xml:id="i-RSw8AK59aNhG8cycqH2mqg">
            Det inte har varit fria val i Palestina på 15 år. Abbas mandat
            gick ut 2009, men han sitter fortfarande kvar vid makten elva
            år senare. Under denna tid har olika premiär­ministrar utsetts
            men helt utan fria val. Förmodligen är det ett skäl till att palestinska
            myndigheten utvecklats i en alltmer auktoritär riktning.
          </p>
          <p xml:id="i-NkVV3c99mjm49U5B3yhoXk">
            I februari i år beslutade regeringen att minska biståndet till
            Tanzania med anledning av den negativa utvecklingen vad gäller
            mänskliga rättigheter och demokrati. Hårdare tag mot hbtq-personer
            och krympande demokratiskt utrymme angavs då som skäl.
          </p>
          <p xml:id="i-ShSiuUcLzwSbtUqkHea9w">
            Regeringen lade i december fram den egna rapporten Mänskliga
            rättigheter, demo­krati och rättsstatens principer i Palestina.
            I den framkom att det finns stora brister i yttrande- och mediefrihet
            samt i hbtq-personers åtnjutande av mänskliga rättigheter. Det
            förekommer tortyr, avrättningar, våld mot kvinnor och diskriminerande
            familje- och straffrättslig lagstiftning.
          </p>
          <p xml:id="i-3usFWAt5kCZJ5YkjoBrWjq">
            Vidare framkommer att det demokratiska underskottet är stort
            och att det förvärras av den inompalestinska splittringen mellan
            regeringspartiet Fatah som styr på Väst­banken och Hamas som styr
            på Gaza. I rapporten konstateras också att det inte har hållits
            något nationellt val sedan 2006 och att civilsamhället är relativt
            starkt men vittnar om en krympande demokratisk utveckling.
          </p>
          <p xml:id="i-Xu9q2rH1zwxeKqAZoqG1cS">
            Trots detta tycks allt fortsätta som vanligt från regeringens
            sida. Var går gränsen för statsrådet och regeringen? Har Sverige
            ens ställt upp några krav i det nya avtalet med palestinska myndigheten?
            Finns det till exempel några konkreta krav på att sluta uppmuntra
            till våld mot civila israeler och på demokrati? Hur långt får
            det gå innan regeringen vidtar åtgärder?
          </p>
          <p xml:id="i-UdjtZXLq9ja6DCKxbR8Aet">
            Den palestinska myndigheten, som leds av Socialdemokraternas
            systerparti Fatah, lever tyvärr inte alls upp till vad man kan
            förvänta sig av någon som tar emot stora summor från svenska skattebetalare.
            På deras hemsida och deras officiella Facebooksida och Twitterkonto
            kan man se många exempel på hur man uppmuntrar till våld mot civila
            israeler. I dag finns det 30 skolor som den palestinska myndigheten
            har valt att döpa efter terrorister. I den palestinska myndighetens
            officiella tv visas barnprogram som kallar judar för svin och
            råttor.
          </p>
          <p xml:id="i-8ceeUK4aUsdyocd3ox7jt6">
            I skolundervisningen finns det många exempel på hatpropaganda,
            och detta är något som har tagits upp av exempelvis Hillary Clinton
            vid flera tillfällen. Det slås fast tydligt i FN:s grunddokument
            att barn har rätt att få undervisning där sådant inte finns, men
            tyvärr händer ingenting, trots många års påpekande från en rad
            länder.
          </p>
          <p xml:id="i-ExgQuNpa7Jve48ZivW2dVy">
            Vi måste med öppna ögon våga se och tala om den propaganda som
            den palestinska myndigheten håller på med. Sverige bör omgående
            kräva en ”road map” där den palestinska myndigheten visar att
            den ska se till att hatpropagandan försvinner från skolor, att
            deras officiella kanaler tar bort hatpropaganda från tv-program
            för både barn och vuxna, att myndigheten genast slutar uppmana
            till våld på sociala medier. Om inte den palestinska myndigheten
            lyssnar bör svenskt bidrag, som går genom EU, dras in.
          </p>
          <p xml:id="i-HmkuCJskrP9iiHqCXxZf1h">
            Det borde vara självklart att Sverige genom EU ställer motkrav.
            Detta är något som vi troligtvis skulle göra om motsvarande problem
            uppdagas i något annat mottagarland som får stora summor svenskt
            bistånd.
          </p>
          <p xml:id="i-WBmGbaQc69v9xa1MECMsvr">
            Sverige har, enligt vår uppfattning, en plikt att agera, vara
            en tydlig röst – och ställa motkrav. Sverige är den 6:e mest generösa
            givaren till Unrwa, United Nations Relief and Works Agency for
            Palestine Refugees in the Near East. Sverige gav totalt under
            året ca 45 430 000 USD, det vill säga närmare 400 miljoner kronor.
          </p>
          <p xml:id="i-VEzSK5Cc7aGW43kBSVvy6H">
            Vilka skolböcker som Unrwa använder är upp till värdlandet. Utöver
            detta har Unrwa möjligheten att lägga till sina egna böcker för
            att nyansera bilden och föra fram åsikter som tolerans, icke-våld
            och mänskliga rättigheter.
          </p>
          <p xml:id="i-2r8N8NipAQRyhhGdnZoiZ6">
            Då den palestinska myndigheten 2006 presenterade sina nya läroböcker
            för gymnasiet stod det klart att syftet inte är att utbilda för
            fred och samexistens med Israel. I stället talar böckerna om hur
            Israel inte har någon rätt att existera och att det palestinska
            kriget mot Israel är en evig islamisk kamp. Vanligt förekommande
            i läro­böcker är att Israel är helt raderat på kartan över området.
            Kartan föreställer endast Palestina, och israeliska städer är
            angivna som palestinska städer.
          </p>
        </div>
        <div xml:id="i-R7i8dH8VZWnWTZi4GREmrz" type="signatureBlock">
          <list xml:id="i-JP7iCvKHohbbY6Kp6Phvnz">
            <item xml:id="i-UttyTiYCZY4dWhg2NhD1Tx" type="signature">
              Mikael Oscarsson (KD)
            </item>
            <item xml:id="i-LPEGrkRjcBwov7roPJExJp" type="signature">
              Magnus Oscarsson (KD)
            </item>
          </list>
        </div>
      </div>
    </body>
  </text>
</TEI>
