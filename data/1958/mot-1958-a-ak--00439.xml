<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__439/mot_1958_a_ak__439-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 439 år 1958 1
          </p>
          <p>
            Nr 439
          </p>
          <p>
            Av fru Thorsson m.fl., i anledning av Kungl. Maj:ts proposition,
            nr 73, angående anslag till strålskyddsverksamhet m.m. för budgetåret
            1958/59 m.m.
          </p>
          <p>
            Strålskyddsfrågorna tenderar att bli samhällets största hälsovårdspro-
            blem, förklarade för någon tid sedan chefen för medicinalstyrelsen,
            gene- raldirektör Arthur Engel. Tidningarna ger oss en ström av
            meddelanden om den radioaktiva strålningen. I naturvetenskapliga
            forskningsrådets årsbok kommer fil. dr Gösta W. Funke in på detta
            ämne, vilket givit docent Bert Bolin vid meteorologiska institutet
            anledning att skriva i en anmälan: »Man fäster sig kanske framför
            allt vid den större vaksamhet inför möjliga strål- ningsskador
            av olika slag som nu tycks växa fram. En mening som denna manar
            till eftertanke (citerad från Bulletin of the Atomic Scientist):
            Non- chalans skulle betyda människans genetiska bankrutt, och
            från denna finns ingen möjlighet för tillfrisknande vare sig för
            enskilda nationer eller för mänskligheten i dess helhet.&gt; (DN
            den 26.11. 1957) Strålningsproblemen är inte genomforskade och
            under kontroll. Dock tränger det alltmer igenom både bland forskarna
            och i den allmänna debat- ten, att nödvändiga resurser måste sättas
            in på att lära känna dem och att lösa dem. Att man redan i så
            stor utsträckning fått upp ögonen för hela strålningsfrågan, torde
            i mycket bero på den opinion som jorden runt vän- der sig mot
            den ständigt ökade förgiftningen av luften och jordytan och haven
            med radioaktivt stoft från kärnvapenproven och som nyligen fått
            ett starkt uttryck i appellen från de 9 000 forskarna av olika
            nationalitet. Men långt ifrån alla bland allmänheten eller i samhällsorganen
            har ännu klart för sig hur brådskande åtgärderna mot den ständigt
            ökande strålningen är. En rad av våra forskare varnar enstämmigt:
            det finns ingen ofarlig stråldos, hur liten den än må vara. Men
            denna ytterst tydligt formulerade, lättbegrip- liga och ofta upprepade
            varning har ännu inte förmått tränga igenom allmänt. Åtgärderna
            beträffande strålningsriskerna kan indelas i tre huvud- grupper.
            1) Åtgärder för att minska strålningen eller begränsa ökningen
            av den. 2) Åtgärder för att lära känna strålningens uppträdande
            och storlek och att utforska dess natur och dess verkningar. 3)
            Åtgärder för att skapa skydd och motmedel. Alt arbeta för att
            kärnvapenproven och kärnvapentillverkningen skall
          </p>
          <p>
            Bihang till riksdagens protokoll 1958. 4 saml. Nr 439
          </p>
          <pb facs="riksdagen-motions-pdf/data/1958/mot_1958_a_ak__439/mot_1958_a_ak__439-002.pdf"/>
          <p>
            2 Motioner i Andra kammaren, nr 439 år 1958
          </p>
          <p>
            upphöra eller att åtminstone inte fler länder skall börja tillverka
            och prova kärnvapen än de tre stormakter, som redan nu gör det
            — synes vara nära till hands liggande åtgärder för att minska
            strålningen. Men kärnvapenproven fortsätter alltjämt att sprida
            en stigande mängd av radioaktivitet. Därtill måste man nu räkna
            med att den hastigt expande- rande civila verksamheten med radioaktivt
            material kraftigt förstorar ris- kerna för att människorna skall
            utsättas för ökad strålning. Det måste således i dagens läge vara
            en ytterst angelägen uppgift att snabbt vidtaga åtgärder för att
            lära känna den pågående strålningens storlek. Chefen för radiofysiska
            institutionen vid karolinska sjukhuset, professor Rolf Sievert,
            har i en skrivelse till Konungen den 19 december 1957, alltså
            efter budgetarbetets avslutande, föreslagit inrättandet av ett
            antal mätsta- tioner, som fortlöpande skall inregistrera strålningens
            storlek i olika delar av Sverige. Kostnaderna under budgetåret
            1958/59 för detta nät av mätsta- tioner har beräknats till 200
            000 kronor. Av professor Sieverts skrivelse och av remissvaren
            framgår att den ojämna fördelningen av det radioaktiva stoftet
            i atmosfären kan beräknas spela en betydande roll från strålrisksynpunkt,
            att strålningen inom vissa områden på jorden är väsentligt större
            än på andra håll, att Sverige synes ligga inom riskzonen för koncentrerat
            nedfall av radio- aktivt stoft, . att skillnaderna i radioaktivitetens
            koncentration i Sverige är mycket stora från en plats till en
            annan, att man i Sverige redan uppmätt strålning, som lokalt och
            tidvis varit mycket hög, vid något tillfälle till och med »mer
            än dubbla den stråldos per vecka, som anses böra tillåtas för
            stora befolkningsgrupper» (Sievert), att det fåtal mätstationer,
            som för närvarande finns, inte tillnärmelsevis täcker forskarnas
            behov av kunskap om strålningen i olika delar av landet och icke
            kan väntas ge besked om de högsta och farligaste topparna av radioaklivitet,
            som förekommer i Sverige. Det bör kraftigt framhållas att de föreslagna
            mätstationerna inte endast är nödvändiga för ett betydelsefullt
            och brådskande forskningsprogram. Det vetenskapliga behovet av
            att få fram exakta uppgifter om strålningen går hand i hand med
            det dagsaktuella kravet att skapa möjligheter att omedel- bart
            vidta åtgärder till befolkningens och i synnerhet barnens och
            ungdo- mens skydd i områden, som plötsligen och för en viss tid
            blir utsatta för ett så kraftigt nedfall av radioaktivt stoft,
            att det bedöms som en allvarlig fara. Det säger sig självt att
            några motåtgärder inte kan vidtagas förrän vi har tillfälle att
            fastställa var och när farlig strålning uppträder. »Det måste»,
            säger professor Sievert, »anses vara ur säkerhetssynpunkt
          </p>
          <pb facs="riksdagen-motions-pdf/data/1958/mot_1958_a_ak__439/mot_1958_a_ak__439-003.pdf"/>
          <p>
            Motioner i Andra kammaren, nr 439 år 1958 3
          </p>
          <p>
            nödvändigt att ett tillräckligt tätt nät av varningsstationer
            snarast inrättas, från vilka en ökning av strålningen utan onödig
            tidsförlust kan rapporteras till den centrala myndighet, som i
            händelse av en ur hälsosynpunkt allvarlig ökning av strålnivån
            snarast kan utföra erforderliga undersökningar på ort och ställe
            för att konstatera strålfältets och stråldosens storlek och, där
            så befinnes nödvändigt, föreslå åtgärder för att förebygga uppkomsten
            av slrålskador.» För den som sätter sig in i frågan torde det
            vara ofrånkomligt att dra den slutsatsen att här föreligger ett
            alarmerande problem, vars hotfulla närvaro i varje ögonblick och
            i varje del av vårt land måste ge utomordentlig förturs- rätt
            åt det förslag till skyndsamma åtgärder en högt kvalificerad forskare
            framlägger med kollegernas instämmande. I och med konstaterandet
            att otrevligt höga toppar av strålning förekommer och uppmäts
            i vårt land och att det befinnes sannolikt att långt farligare
            strålning redan förekommer men förblir okänd till tid, plats och
            farlighetsgrad på grund av otillräckligt antal mätstationer, i
            och med detta här frågan om skyddsåtgärder blivit en central fråga,
            som pockar på lösning. Det finns i detta sammanhang anledning
            att observera det faktum att pro- fessor Sievert, som är Sveriges
            chefsdelegat i FN:s strålningskommitté i New York, ansett sig
            icke böra ta ansvar för dröjsmål med förslaget, trots att några
            månaders väntetid skulle medfört både att anslagsyrkandet hade
            kun- nat behandlas i normal budgelordning och att FN:s strålningskommitté
            för- modligen hunnit offentliggöra sin slutrapport. När vår främste
            strålskydds- expert således har givit ärendet prioritet framför
            sådana hänsyn och sätter in sin auktoritet för en extraordinär
            behandling av frågan, så ligger däri en ytterligare motivering
            för Kungl. Maj:t och riksdagen att tillmäta professor Sieverts
            förslag en utomordentlig angelägenhetsgrad. Kungl. Maj:t har även
            tagit professor Sieverts framställning på allvar. Den utsändes
            omedelbart på remiss med remisstiden så snävt satt — till den
            15 januari — att man kan anta att Kungl. Maj:t avsett att eventuellt
            kunna få fram en proposition i saken till denna riksdag. I proposition
            nr 73/1958 anför emellertid chefen för inrikesdepartementet följande:
            »Med hänsyn till de risker för vårt folk, inte minst ur genetisk
            syn- punkt, som kan vara förenade med en höjning av den allmänna
            strålnings- nivån, anser jag en löpande registrering av radioaktiviteten
            i mark, luft och vatten vara en viktig uppgift inom strålskyddsverksamheten.
            Ett mindre an- tal mätstationer för sådant ändamål har genom radiofysiska
            institutionens försorg redan upprättats i landet. Jag vill i detta
            sammanhang nämna, att institutionens föreståndare nyligen framlagt
            förslag om att medel anvisas för upprättande av ett väsentligt
            tätare nät av dylika mätstationer än det befintliga. Ehuru det
            förefaller som om ett ökat antal stationer för registre- ring
            av joniserande strålning och radioaktivt stoft bör komma till
            stånd, är
          </p>
          <pb facs="riksdagen-motions-pdf/data/1958/mot_1958_a_ak__439/mot_1958_a_ak__439-004.pdf"/>
          <p>
            4 Motioner i Andra kammaren, nr 439 år 1958
          </p>
          <p>
            Jag likväl f.n. icke beredd att taga ställning till förslaget
            härom. Det torde böra ankomma på strålskyddsnämnden såsom samordnande
            organ för olika beredskapsåtgärder på strålskyddsområdet att överväga
            frågan ytterligare samt härvid undersöka bl.a. hur olika intressen
            på området kan samordnas och hur tätt mätstationerna bör ligga.»
            (sid. 60) Det bör anföras att förslaget fått en synnerligen positiv
            behandling i de vetenskapliga remissinstanserna. Bl.a. medicinalstyrelsen
            tillstyrker bifall på det livligaste. Alla remissin- stanser utom
            statskontoret är överens om att det redan nu behövs ett nät av
            strålmätningsstationer. Ett par instanser föreslår dock att man
            till att börja med nöjer sig med halva antalet av de föreslagna
            stationerna. Professor Jan A. Böök vid rasbiologiska institutet
            i Uppsala, vår enda institution för human-genetisk forskning,
            understryker att strålmätningen är av allra största betydelse
            för forskningen. »Än viktigare», säger professor Böök, »är dock
            förslagets praktiska sida att tjäna som ett varningssystem. Även
            mycket små förändringar i strålningsintensiteten har bestämda
            kon- sekvenser för den framtida sjukligheten och dödligheten i
            den svenska be- folkningen.&gt; Han understryker starkt vikten av
            att mätningen kommer till stånd utan dröjsmål. Professor Åke Gustafsson
            för genetiska avdelningen vid statens skogs- forskningsinstitut
            tillstyrker med tillägget att mätningarna måste få till- räcklig
            omfattning och att det begärda beloppet synes tilltaget i underkant.
            Meteorologiska institutet bekräftar professor Sieverts synpunkter
            på det radioaktiva stoftets uppträdande i koncentrerade mängder
            genom att anföra att stoftet från en kärnvapenkrevad kan passera
            runt jorden i ett relativt smalt bälte och förorsaka nedfall i
            Sverige i ett band av något eller några tiotal mils bredd. Institutet
            finner det därför nödvändigt att mäta strål- ningen vid ett tämligen
            stort antal platser i landet. Att uppskjuta ärendets behandling
            ett år därför att det råder delade me- ningar om hur stort antal
            varningsstationer som bör upprättas förefaller högst orealistiskt.
            Försvarets forskningsanstalt (FOA), som anser det angeläget att
            ett nät av varningsstationer upprättas, yttrar dock att »det icke
            för närvarande kan anses bestyrkt, att ett nät av den föreslagna
            tätheten är erforderligt. Halva antalet varningsstationer torde
            vara tillräckligt för att få en tillfredsställan- de säkerhet
            för erhållande av larm vid en mera omfattande höjning av radio-
            aktivitetsnivån.&gt; När man ser detta utlåtande, är det svårt att
            värja sig för misstanken att FOA delvis missuppfattat syftet med
            professor Sieverts förslag, nämligen för den händelse att FOA
            med uttrycket »en mera omfattande höjning av radio- aktivitetsnivån»&gt;
            menar en geografiskt utbredningsmässigt sett mera omfat- tande
            höjning. Det är ju inte endast en utbredningsmässigt sett mera
            omfat-
          </p>
          <pb facs="riksdagen-motions-pdf/data/1958/mot_1958_a_ak__439/mot_1958_a_ak__439-005.pdf"/>
          <p>
            Motioner i Andra kammaren, nr 439 år 1958 d
          </p>
          <p>
            tande höjning av radioaktivitetsnivån professor Sievert vill
            komma åt med sina mätapparater utan även utbredningsmässigt sett
            mindre omfattande men för den lokala befolkningen ödesdigra höjningar
            i radioaktivitetsnivån. En sådan missuppfattning kan ju sedan
            visa sig bottna i att FOA har en an- nan uppfattning om det radioaktiva
            stoftets uppträdande än den som redo- visas av professor Sievert
            med instämmande av meteorologiska institutet. Det kan erinras
            om att FOA för någon tid sedan gjorde uppmärksammade uttalanden
            av den innebörden, att det radioaktiva stoftet från höghöjdsdeto-
            nation av en 20 kilotons uranbomb — en hiroshimabomb — &gt;»har mycket
            litet att betyda ur risksynpunkt»&gt; därför att stoftet når »global
            spridning». Av denna teori om »global spridning», som innebär
            jämn fördelning av stof- tet runt jordklotet, synes inte återstå
            mycket sedan professor Sievert och meteorologiska institutet framlagt
            sitt material om stoftets uppträdande i smala bälten och koncentrerade
            mängder, men det kan inte uteslutas att denna teori bidragit till
            att åstadkomma missförstånd från FOA:s sida be- träffande betydelsen
            av ett tätt varningsnät. Det är olyckligt ur säkerhetssynpunkt
            om antalet mätstationer utan håll- bar motivering skall nedbringas
            till hälften. Men det är än mer olyckligt, och alldeles orimligt,
            om diskussionen om antalet skall föranleda att hela frågan skjuts
            upp. Om man inte kan komma överens om det föreslagna antalet,
            så synes det dock troligt att det övervägande flertalet myndigheter
            är överens om att halva det föreslagna antalet är bättre än inga
            nya mätstationer alls. Då Kungl. Maj:t i det ovan citerade omnämnandet
            av förslaget medger, att ett ökat antal mätstationer bör inrättas,
            men sedan ändå går på den linje statskontoret förordat, att uppskjuta
            frågan i avvaktan på den ännu inte upp- rättade strålskyddsnämndens
            kommande behandling av frågan, torde skälet härtill främst vara
            hänsyn till det statsfinansiella läget. Det ligger då nära till
            hands att påminna om att riksdagen i den bebådade försvarspropositionen
            väntas få ta ställning till förslag om ökning på tio miljoner
            kronor av anslaget till FOA. Försvarsministern har vid ett par
            till- fällen under senaste tiden i uttalanden låtit förstå att
            den tänkta anslagsök- ningen, vad det gäller atomområdet, är avsedd
            alt tillåta forskning om möj- ligheterna att skydda befolkningen
            mot verkningarna av kärnvapenexplo- sioner vid ett krig med sådana
            vapen. Det bör observeras att man här således avser alt begära
            hundratusentals eller kanske miljoner kronor för åtgärder till
            skydd mot kärnvapenexplosio- ner, som eventuellt kan komma att
            inträffa, men om vilka man inte ens kan säga att de sannolikt
            kommer att inträffa. Självfallet är detta en ytterst vik- tig
            beredskapsåtgärd, men det kommer att bli svårt att förstå varför
            man av finansiella skäl samtidigt hejdar ett anslag på 200 000
            kronor till åtgärder för att skydda befolkningen mot verkningarna
            av redan pågående kärnva- penexplosioner och civilt utsläpp av
            radioaktivitet.
          </p>
          <pb facs="riksdagen-motions-pdf/data/1958/mot_1958_a_ak__439/mot_1958_a_ak__439-006.pdf"/>
          <p>
            6 Motioner i Andra kammaren, nr 439 år 1958
          </p>
          <p>
            Det förefaller vara en dåligt genomtänkt avvägning att ge förtursrätt
            för anslag till skydd mot eventuellt kommande kärnvapenrisker
            på bekostnad av anslag till skydd mot omedelbart akuta kärnvapenrisker
            och civila strålris- ker. Starka skäl talar för en avvägning som
            tillgodoser även den akuta strål- skyddsfrågan. Nu förhåller det
            sig så, vilket styrks av flera remissyttranden, att det före-
            slagna varningsnätet förutom sina övriga funktioner också skulle
            fylla en viktig uppgift i krigsberedskapssyfte. Civilförsvarsstyrelsen
            anser förslaget »ägnat att fylla ett redan akut freds- behov»,
            men finner det ur sina synpunkter lika betydelsefullt som förstärk-
            ning av vår beredskap mot radioaktiva risker under krig, bland
            annat genom den kunskap om radioaktivitetens sätt att uppträda,
            som står att vinna. Forskningsofficeren vid försvarsstaben framhåller,
            att det med hänsyn till risken av ett överraskande atomkrig är
            önskvärt att ha en organisation som fungerar redan i fred, och
            anser därför att förslaget täcker ett ur försvars- synpunkt värdefullt
            förstahandsbehov. För en avvägning, som tillgodoser radiofysiska
            institutionens begäran om anslag för ett nät av mätstationer,
            talar således ytterligare den omständig- heten att varningsnätet
            kan väntas fylla en viktig uppgift i beredskapssyfte. Med hänvisning
            till vad i motionen anförts hemställes, att riksdagen måtte, utöver
            de anslag till strålskyddsverk- samhet som föreslås i proposition
            nr 73, bevilja 200 000 kronor för upprättande och drift av ett
            nät av stationer för registrering av radioaktivt stoft i enlighet
            med förslag av chefen för radiofysiska institutionen vid karolinska
            sjuk- huset.
          </p>
          <p>
            Stockholm den 12 mars 1958
          </p>
          <p>
            Inga Thorsson Eric Karlsson Lena Renström Ingenäs Olofström Lisa
            Johansson Joh. Blidfors ) Sven Mellqvist
          </p>
          <p>
            Rydahls Boktryckeri AB, Stockholm 1958
          </p>
        </div>
      </div>
    </body>
  </text>
</TEI>
