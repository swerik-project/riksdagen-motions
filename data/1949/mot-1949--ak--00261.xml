<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__261/mot_1949__ak__261-001.pdf"/>
      <fw xml:id="i-G7bLkx1mxYycq3DAyac5c1">
        Motioner i Andra kammaren, nr 261. 11
      </fw>
      <div type="motHeader" xml:id="i-XxvSFy6oRCAdfNz9ePgjrb">
        <div type="motTitle" xml:id="i-MBKi14mv6y2PL4kSRPND4w"/>
        <div type="motSubmissionInfo" xml:id="i-NFAQGbSgHw9q9ENrAv6YMa"/>
      </div>
      <div type="motBody" xml:id="i-UMgRY6EmcDrWkAfaDPvN7d">
        <div xml:id="i-2kdfABNH2N6GemPzjaMiTy">
          <p xml:id="i-vLvt42Rh8dW5p9jn6SrCB">
            Nr 20601.
          </p>
          <p xml:id="i-LcGhxn1kdKS377Zg4i8mcb">
            Av herr Wiklund i Stockholm, angående målsmanskapet för vård-
            hem för kroniskt sjuka, m. m.
          </p>
          <p xml:id="i-5ezRYuk73pLvtZCyKwt1Rn">
            Flera omständigheter, bland vilka särskilt må erinras om den
            pågående kraftiga förskjutningen till högre åldrar i vårt folk,
            ha lett till att antalet sjukvårdsbehövande personer håller på
            att tämligen snabbt växa. Sålunda har behovet av platser för vård
            av sinnessjuka och kroniskt kroppssjuka sedan mer än ett decennium
            tillbaka undan för undan ökats och kan på grund av den nyssnämnda
            åldersförskjutningen förutses komma att ökas ytterligare under
            ett par decennier. Emellertid har tillgången på vårdplatser å
            sinnessjukhus, vårdhem för lättskötta sinnessjuka och vårdhem
            för kroniskt kroppssjuka icke hittills ökats i takt med ökningen
            i efterfrågan. Följden är en synnerligen allvar- lig platsbrist
            för sjukhusvård av här ifrågavarande sjuka, mestadels gamla människor.
            Dessa vårdkrävande patienter äro därför hänvisade till kom- munala
            ålderdomshem eller till sina anhöriga. Detta missförhållande har
            vid flera tillfällen påtalats i riksdagen, senast vid en debatt
            i andra kam- maren den 19 juli 1948 efter att socialministern
            besvarat en till honom rik- tad interpellation angående prövning
            av behovet av pensionärshem och vidare i ett inlägg av herr Andersson
            i Falun i andra kammaren den 8 de- cember 1948 vid behandlingen
            av Kungl. Maj:ts proposition angående änd- ring av sjukförsäkringslagen
            och vissa i ämnet väckta motioner. Var och en av riksdagens ledamöter,
            som i hemorten ägnat någon uppmärksamhet åt denna fråga, torde
            också kunna omvittna svårigheterna, kanske omöjlig- heten att
            bereda sjukvård åt sinnessjuka och kroniskt sjuka. Även i fråga
            om vård av svårskötta obildbara sinnesslöa människor är platsbristen
            oerhörd, för att icke säga katastrofal. Nu föreligger visserligen
            förslag av statens sjukhusutredning om bland annat lagligt åläggande
            för landstingen att ordna vårdhem för kroniskt sjuka. Det är angeläget,
            att riksdagen snarast beredes tillfälle att besluta i denna fråga.
            Landstingen ha vidare utarbetat planer för utbyggnad av platsantalet
            för kroniskt sjuka. På andra vårdområden, såsom i fråga om de
            sinnessjuka, pågå utredningar. Men det är samtidigt att märka,
            att den av riksdagen 1947 i princip be- slutade mycket trängande
            reformeringen av kommunernas ålderdomshem hindras därigenom, att
            kommunerna på grund av statens och landstingens otillräckligt
            utbyggda sjukvårdsorganisation i en ofta stor omfattning och
          </p>
          <pb facs="riksdagen-motions-pdf/data/1949/mot_1949__ak__261/mot_1949__ak__261-002.pdf"/>
          <fw xml:id="i-F5fFQvSddQBU8arPCU2N8k">
            12 Motioner i Andra kammaren, nr 261.
          </fw>
          <p xml:id="i-6WYJ6peRnpZv4kwQbdPPJR">
            icke sällan under beklämmande förhållanden måste så gott sig
            göra låter bereda vård åt kroniskt sjuka å sina ålderdomshem.
            Vidare må erinras om de avsevärda svårigheterna att erhålla byggnadstillstånd
            för de talrika kostnadskrävande nybyggnader av sjukhus- och vårdhemsanläggningar,
            som planerats. I den akuta nödsituation, som sålunda ovedersägligen
            föreligger, kan man icke låta månad efter månad och år efter år
            gå under hänvisning till de utbyggnadsplaner, som ligga på borden
            och vilkas förverkligande, hur önskvärt detta än är, i nuvarande
            läge uppenbarligen måste stå tillbaka för avsevärd tid framåt.
            Det lidande, som tiotusentals sjuka och deras an- höriga i hela
            vårt land på grund av antydda missförhållanden ha att bära, måste
            uppfordra statsmakterna att av humanitära hänsyn tillgripa extra-
            ordinära, snabba åtgärder för att bringa lättnad särskilt som
            antalet kro- niskt sjuka kan väntas komma att fortsätta att stiga.
            Ett led i dylika åtgärder är att bringa klarhet i landstingens
            skyldigheter i fråga om vården av kroniskt sjuka genom proposition
            till riksdagen i fråga om målsmanskapet för vårdhem för sjuka
            av detta slag. En annan praktisk åtgärd, som synes böra uppmärksammas,
            är att så snabbt som möjligt inventera tillgången i olika landstingsområden
            på byggnader, vilka icke lämpa sig för sin nuvarande uppgift som
            ålderdomshem eller för andra ändamål men genom enkla ändrings-
            och renoveringsarbeten kunna förvandlas till vårdhem. Genom överförande
            av dylika byggnader i lands- tingens regi skulle man betydligt
            snabbare och i flertalet fall också billi- gare än på nybyggnadsvägen
            kunna tillskapa sjukvårdsplatser ute i orterna och därmed bringa
            önskvärd lättnad i talrika medborgares lidanden och bekymmer.
            Genom sådana i landstingsområdena spridda sjukhem skulle vidare
            tjänsteläkarnas arbetsbörda med sjukbesök avsevärt kunna under-
            lättas och de sjukas kontakt med hemorten därtill icke behöva
            brytas. Ovan beskrivna läge synes kräva snabba nödlösningar efter
            denna linje och ett avstående i betydande utsträckning från i
            och för sig önskvärda ideallös- ningar genom nybyggnad. För en
            sådan inventering talar ytterligare det förhållandet, att talrika
            ålderdomshem redan till stor del tvungits att fungera som sjukhem
            utan att vara ens hjälpligt utrustade med sjukvårdsutbildad personal.
            Metoden är prövad sporadiskt men dess tillämpning har försvårats
            därigenom, att kommunerna icke kunnat beredas möjligheter att
            tillskapa ålderdomshem i stället för de gamla, som icke längre
            lämpa sig såsom ålderdomshem. Då emellertid nu ålderdomshemsbyggen
            inrymmas i bostadskvoten, torde möj- ligheterna till ersättningsbyggen
            för ålderdomshemsbyggnader, som apte- rats till sjukhem, ha ökats,
            vilket ju också varit avsikten med arrange- manget. Under åberopande
            av det anförda får undertecknad härmed hemställa,
          </p>
          <pb facs="riksdagen-motions-pdf/data/1949/mot_1949__ak__261/mot_1949__ak__261-003.pdf"/>
          <fw xml:id="i-AKz9DCxyGKNtJFnzfwGYyr">
            Motioner i Andra kammaren, nr 261. 13
          </fw>
          <p xml:id="i-L4h7foEQQWYi3SWzSDUQ65">
            att riksdagen ville hos Kungl. Maj:t anhålla, att proposition
            snarast möjligt måtte föreläggas riksda- gen angående målsmanskapet
            för vårdhem för kroniskt sjuka, att skyndsam inventering av ålderdomshemsbyggnader,
            som enligt riksdagens principbeslut 1947 äro olämpliga som ålderdomshem
            men kunna lämpa sig för vårdhemsändamål, samt av andra eventuella
            byggnader användbara för samma ändamål måtte verkställas landstingsvis
            och i intimaste samverkan med respektive landsting, samt att på
            grund av denna inventering aktualiserade byggnadsarbeten måtte
            beredas förtursrätt inom vederbö- rande byggnadskvoter.
          </p>
          <p xml:id="i-QdEeitD13WSLYLVHZs2X9p" type="date">
            Stockholm den 23 januari 1949.
          </p>
          <p xml:id="i-EsTSco8iSTTtz8qyQGM2Wz">
            Daniel Wiklund i Stockholm.
          </p>
        </div>
      </div>
    </body>
  </text>
</TEI>
