<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00332">
  <teiHeader>
    <fileDesc>
      <titleStmt>
        <title>Cykling</title>
        <author corresp="i-D6V9ti7ETxin1WbJjDaShE">av Nina Lundström (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Cykling</title>
          <idno type="rdwebb">GZ02T332</idno>
          <rs type="number">T332</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T332/text</ref>
          <ref type="dokument_url_html">http://data.riksdagen.se/dokument/GZ02T332</ref>
          <ref type="dokumentstatus_url_xml">http://data.riksdagen.se/dokumentstatus/GZ02T332</ref>
          <ref type="doc">http://data.riksdagen.se/fil/3E2CAB2B-90BF-4B65-AE62-9351B883295E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-461FZP7iab2cEbyJoSDKfU" type="signed"/>
        <correspContext corresp="i-461FZP7iab2cEbyJoSDKfU">
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-MGdZci7iF9dpQHqzTqkHEd" type="numbering">
          <date when="2011-10-06"/>
        </correspAction>
        <correspAction xml:id="i-TaVDL9nxNDxsXRhBHBrJey" type="submission">
          <date when="2011-10-04"/>
        </correspAction>
        <correspAction xml:id="i-8giHvbMYHHcs3LwDpjGHc" type="transfer">
          <date when="2011-10-04"/>
        </correspAction>
        <correspAction xml:id="i-Y8crPwVjJ2uxck8Z7EES4P" type="assigned"/>
        <correspContext corresp="i-Y8crPwVjJ2uxck8Z7EES4P">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MSuhmeGunMDCM9rnRH2yBt">
            Förslag till riksdagsbeslut
          </head>
          <list style="ol">
            <item xml:id="i-SPSSqrXterSUPiHvuLwe9W">
              Riksdagen tillkännager för regeringen som sin mening vad som
              anförs i motionen om behovet av åtgärder för förbättrade villkor
              för cykeltrafiken.
            </item>
            <item xml:id="i-QTomyLzQ4hkjetm6RyN7Xo">
              Riksdagen tillkännager för regeringen som sin mening vad som
              anförs i motionen om insatser för ökad trafiksäkerhet för cyklister.
            </item>
            <item xml:id="i-W2qNnGwrfVoWfTvPrrb2nk">
              Riksdagen tillkännager för regeringen som sin mening vad som
              anförs i motionen om cykelmotionslopp.
            </item>
            <item xml:id="i-DbBpwDZ9EZ5U8KqJceEx6Q">
              Riksdagen tillkännager för regeringen som sin mening vad som
              anförs i motionen om en nationell informationskampanj om cykling
              och cyklister.
            </item>
            <item xml:id="i-Ae8T1J3V9yWpNjfiLMxLtc">
              Riksdagen tillkännager för regeringen som sin mening vad som
              anförs i motionen om cykling och kombinationer med andra transportslag.
            </item>
            <item xml:id="i-GVgruWrpMFERJKQDqke7a9">
              Riksdagen tillkännager för regeringen som sin mening vad som
              anförs i motionen om höghastighetsbanor för snabbcyklande cyklister.
            </item>
            <item xml:id="i-R9jynF1adoTVEqxm7JCzMo">
              Riksdagen tillkännager för regeringen som sin mening vad som
              anförs i motionen om att trafikhuvudmännen bör ha i uppdrag att
              även planera för cykelparkeringar och cykelförvaring.
            </item>
          </list>
        </div>
        <div type="motContent">
          <head xml:id="i-Am4QWQwNGiGiKfmLGjRkZ9" type="h1">
            Motivering
          </head>
          <p xml:id="i-Q7EUY9Tweqw486KtiTHpXN">
            Cyklandet ökar glädjande nog i delar av vårt land. Cykling innebär
            både en klimatsmart form av transport och ett sätt att förbättra
            folkhälsan. I vissa kommuner sker det infrastruktursatsningar
            på cykling, medan det i andra kommuner går långsamt.
          </p>
          <p xml:id="i-3AaMBfZavY2Vkgx2Fs8kD4">
            Generellt är cyklister en trafikantgrupp som är mycket utsatt.
            Skaderisken för cyklister har beräknats till nio gånger högre
            än för biltrafikanter. Antalet omkomna i cykelolyckor brukar uppgå
            till omkring 30 personer varje år. Under 2010 uppgick antalet
            svårt skadade cyklister till 269 personer.
          </p>
          <p xml:id="i-QsjYFH5LocipUm324WJHTR">
            Det behövs ökat fokus på att förebygga olyckor och tillbud vad
            gäller cyklismen. Dålig beläggning på cykelbanor/vägar och brister
            i underhåll kan vara orsak till olyckor såsom fall och vurpor.
            Det bör finnas en tydlig nationell målsättning i att centrala
            cykelstråk ska ha hårdgjord yta (asfalt eller liknande). Ansvariga
            statliga verk har en viktig roll i att bevaka hur cykelstråk underhålls
            och utvecklas.
          </p>
          <p xml:id="i-F53uNufAKirsf1a9HFzq9Y">
            Trafikverket bör se till att alla vägar som tidigare haft, eller
            som bör ha, goda cykelmöjligheter nu tillförsäkras cykelväg eller
            motsvarande för att skapa en trygg och säker cykelmiljö.
          </p>
          <p xml:id="i-Nr5QV7kGvLtKzj6qd8uPQn">
            Väjningsregler vid övergångsställen, bilisters väjningsplikt
            för cyklister i blandad trafik samt tillgången på separata cykelvägar/banor
            är några andra viktiga aspekter för ökad säkerhet och trygghet.
            Det bör finnas en tydlig ambitionsnivå vad gäller att minska antalet
            olyckor. Detta bör ges regeringen tillkänna.
          </p>
          <p xml:id="i-LPZq6Xe7aMZHmh31SrwpPd">
            Idag arrangeras många cykelmotionslopp som lockar motionärer.
            Motionsloppen bidrar till att locka fler att både cykelpendla
            och träna cykling. Utländska deltagare lockas till Sverige tack
            vare intressanta motionslopp. Därmed påverkas även besöksnäringen
            positivt. Att delta är en viktig träningsmorot för många. Vätternrundan
            är till exempel det största motionsloppet för landsvägscykling.
            Genom motionsloppen lockas fler att träna och cykelpendla, vilket
            i sig är ett välkommet bidrag till folkhälsan. Deltagare kan dock
            ofta önska att det skulle vara möjligt att leda bort biltrafik
            under motionsloppen. Detta förutsätter samverkan mellan olika
            myndigheter inklusive polisen samt översyn av regelverk.
          </p>
          <p xml:id="i-WQGoYzU3WektU2cA7LBvXf">
            Cyklingens villkor och betydelse ur transportperspektivet borde
            göras än mer tillgängligt genom en nationell informationskampanj
            om cykling och cyklister dels de positiva effekterna av cyklingen
            sett till folkhälsa, dels hur betydande cyklingen är som alternativ
            till bil kontra allmänna kommunikationsmedel, inte minst för kortare
            sträckor. Trots alla goda förtecken finns även utmaningar. Kunskapen
            om trafikregler, väjningsregler och säkerhet borde lyftas genom
            en informationskampanj för att genom ökad kunskap förebygga olyckor
            och tillbud. En informationskampanj förutsätter ett nationellt
            uppdrag genom att frågan berör nationella, regionala och lokala
            förutsättningar med många olika ansvariga myndigheter och beslutsorgan.
          </p>
          <p xml:id="i-MmMiAxQJNup71GxYDEHuae">
            Cykelturismen växer runt om i världen och exempelvis Spanien,
            Italien och Frankrike satsar på att locka cykelturister. Turister
            kan njuta av allt från stillsam cykling mellan gårdar till avancerade
            turer för vältränade landsvägscyklister. Många drömmer om att
            cykla någon av bergsetapperna i Tour de France, som öppnas för
            besökare vid vissa tidpunkter.
          </p>
          <p xml:id="i-63hjHmUyfAJkK9DY46pf5F">
            För att utveckla besöksnäringen kopplad till cykling i Sverige
            behövs det dock bättre information, lättillgängligt kartmaterial,
            skyltning av nationella cykelleder, upprustning av cykelstråk,
            ökad säkerhet på vägar med blandad trafik som saknar cykelbanor
            och vägunderhåll som tar hänsyn till cyklisternas framkomlighet.
          </p>
          <p xml:id="i-S2M4Co7qbgmNC7BbiBmrua">
            Berörda verk som ansvarar för vägar, cykelbanor, planering och
            besöksnäring bör tillsammans med berörda turistorganisationer
            följa utvecklingen av en handlingsplan för ökad cykling i Sverige.
            Länsstyrelserna bör ha en viktig roll i att bidra till regionala
            strategier för att utveckla cykelinfrastrukturen. Kommunala cykelplaner
            bör vara del av kommunernas trafikplanering.
          </p>
          <p xml:id="i-CknZtUa8izEv7unEoXN8GX">
            Angelägna satsningar handlar även om att koppla ihop cykling
            med andra transportslag. Det måste bli möjligt att kombinera kollektivt
            resande med cykling. Separata cykelbanor samt höghastighetsbanor
            för snabbpendlare är en del av modern infrastrukturplanering.
            Trafikhuvudmännen bör ha i uppdrag att även planera för cykelparkeringar
            och cykelförvaring. Cyklister behöver ges tydligare anvisningar
            och förslag på alternativa cykelvägar vid till exempel förändringar
            till två-plus-ett-väg som har vajerräcken i mitten.
          </p>
          <p xml:id="i-2chePHcVpmmimpDBTDHEHn">
            Vissa trafikregler i tätort tar mest hänsyn till bilburna resenärer,
            vilket påverkar cyklingen negativt. Det är idag inte möjligt för
            kommuner att låta cyklister cykla mot enkelriktat. Det generella
            förbudet mot undantag för cyklister bör ändras, eftersom smala
            cyklar ofta har framkomlighet även där bilar inte har det. Förbudet
            leder till att cyklister tvingas till omvägar i onödan.
          </p>
          <p xml:id="i-Gdmn1rJz7D25Sg9GGauoRr">
            Cyklister är enligt nuvarande lagstiftning skyldiga att cykla
            på cykelbana om sådan finns utmed bilvägen. Regeln är inte optimal
            med tanke på de stora variationerna mellan cyklister. Det är ur
            trafiksäkerhetssynpunkt ofta bättre att snabba cyklister inte
            cyklar på cykelbanor med de låga hastighetsbegränsningar som där
            råder. Snabba cyklister är säkrare i blandtrafik, vilket även
            ökar säkerheten för dem som finns på cykelbanan.
          </p>
          <p xml:id="i-UR7qrhhM3zTrx3EfwgktYK">
            Det är av stor vikt att regering och riksdag fortsätter att beakta
            cyklingens positiva effekter på miljö, folkhälsa, transporter
            och utveckling av besöksnäringen.
          </p>
        </div>
        <div type="motSignatures">
          <list>
            <item xml:id="i-Gfovn8MFnBdxwDoCiRUD5X" who="i-D6V9ti7ETxin1WbJjDaShE">
              Nina Lundström (FP)
            </item>
          </list>
        </div>
      </div>
    </body>
  </text>
</TEI>
