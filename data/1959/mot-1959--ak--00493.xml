<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00493">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__493/mot_1959__ak__493-001.pdf"/>
      <fw xml:id="i-NcgdR5gy4ENmHFX6vTGdvV">
        12 Motioner i Andra kammaren, nr 493 år 1959
      </fw>
      <div xml:id="i-QW7YNJ7WV3P2R9ECG7RzDN" type="motHeader">
        <div xml:id="i-Raw2zm2agkQ9hG196QtJv" type="motTitle"/>
        <div xml:id="i-MNYvprF5FcRKVDmm5z3mhS" type="motSubmissionInfo"/>
      </div>
      <div xml:id="i-YB82bHhwpqPcZ3NLGqnQ71" type="motBody">
        <div xml:id="i-LvZZXsCG48SRvaYAtwd1Df">
          <p xml:id="i-LkbZGsRgDHZc96zXtmZF2y">
            Nr 493
          </p>
          <p xml:id="i-GZwWWAwvNzQDvtYU5eER5z">
            Av herrar Fröding och Rylander, i anledning av Kungl. Maj:ts
            pro- position nr 72, med förslag till lag om utlämning för brott
            till Danmark, Finland, Island och Norge m. m.
          </p>
          <p xml:id="i-B5qqWhL3knaWK8TtmXq1sF">
            Den nya utlämningslagen, som trädde i kraft den 1 januari 1958,
            gäller även i fråga om utlämning till övriga nordiska länder.
            Vid lagens antagan- de förutsattes emellertid, att spörsmålet
            om utlämning från ett nordiskt land till ett annat senare skulle
            tagas upp till behandling i särskild ordning. Kungl. Maj:t har
            nu i enlighet med vad som sålunda förutsatts låtit upp- rätta
            förslag till lag om utlämning för brott till Danmark, Finland,
            Island och Norge samt avgivit proposition i ämnet till riksdagen
            (prop. nr 72). Lagförslagen ha tillkommit efter gemensamma överläggningar
            och för- handlingar de nordiska länderna emellan. Såsom framgår
            av propositionen, har det under förberedelsearbetet från Nordiska
            rådets sida ifrågasatts, huruvida över huvud taget ett utläm-
            ningsförfarande framdeles i normalfallen skulle tillämpas vid
            översändan- de av misstänkta och dömda personer från ett nordiskt
            land till ett annat. Under förberedelsearbetet inom Nordiska rådet
            fanns sympati för en sådan lösning, att Norden skulle vid brottsbekämpning
            betraktas såsom ett en- hetligt område. Hämtning och straffprocessuella
            tvångsmedel riktade mot person skulle då kunna användas i stort
            sett efter samma regler över hela Norden; det skulle sålunda icke
            i och för sig vara märkligare att skicka en misstänkt, som berövats
            sin frihet, från Malmö till Köpenhamn, än från Malmö till Haparanda.
            Enligt dessa tankegångar borde utlämningsförfaran- det vara begränsat
            till de fåtaliga fall, där fråga uppkommit om beviljande av asyl
            eller där det eljest rådde tveksamhet om ett översändande kunde
            äga rum. Det visade sig emellertid, att ländernas justitieministrar
            ännu icke ansågo tiden mogen för en så långtgående reform utan
            i stället förordade, att frågan löstes genom utlämningslagstiftningar
            av traditionellt mönster. I enlighet med de av Nordiska rådet
            i dess rekommendation i ämnet (rek. nr 25/1958) uttalade önskemålen
            har emellertid i propositionen föredra- gande statsrådet förklarat
            sig beredd att främja ytterligare åtgärder för att effektivisera
            samarbetet mellan ländernas polis- och åklagarmyndig- heter och
            därigenom skapa förutsättningar för att ytterligare förenkla ut-
            lämningsväsendet. Det kan emellertid ifrågasättas, om man inte
            redan nu skulle kunna gå ett steg längre på förenklingens väg
            än vad som följer av propositionens lagförslag. Såsom departementschefen
            framhåller avses den nu föreslagna lagen skola gälla endast för
            någorlunda normala förhållanden. Brister den- na förutsättning,
            bör lagen enligt departementschefens mening sättas ur
          </p>
          <pb facs="riksdagen-motions-pdf/data/1959/mot_1959__ak__493/mot_1959__ak__493-002.pdf"/>
          <fw xml:id="i-QAmoVPqfNDcnEJdnVLa3QK">
            Motioner i Andra kammaren, nr 493 år 1959 13
          </fw>
          <p xml:id="i-6z9Q5E7x7rFbrArFphw8oC">
            kraft och den allmänna lagens bestämmelser träda i tillämpning.
            Under sädana omständigheter synes desto angelägnare att man för
            dessa normala tider utformar lagstiftningen så enkelt och praktiskt
            som möjligt. Som redan nämnts är situationen för närvarande den,
            att utlämnings- lagens relativt invecklade bestämmelser formellt
            skola tillämpas även vid utlämning till nordiskt grannland. För
            varje särskilt fall erfordras sålunda exempelvis högsta domstolens
            hörande och regeringsbeslut. Såsom fram- går av den i propositionen
            intagna redogörelsen för praxis (s. 23) tillämpas emellertid i
            själva verket icke de formellt gällande reglerna annat än rent
            undantagsvis. Man har i propositionen icke ens brytt sig om att
            på eljest brukligt sätt redovisa de bestämmelser som nu äro i
            kraft. Vid sidan av det i lag bestämda förfarandet har nämligen
            en formlös hemsändningsord- ning utvecklats. I realiteten samarbeta
            polis- och åklagarmyndigheterna med varandra över hela Norden
            på så sätt, att på begäran av grannlandets myndigheter en misstänkt
            eller dömd hemsändes till detta land utan sär- skilda formaliteter.
            I längden är det självfallet ett ohållbart tillstånd, att på detta
            sätt en djup klyfta föreligger mellan gällande rätt och praxis.
            Propositionen av- ger nu att normalisera förhållandena. Mot förslagets
            regler i vad angår för- utsättningarna för utlämning synes intet
            vara att erinra. Dessa stadgan- den torde vara väl avvägda. Här
            skola endast reglerna om förfarandet upp- tagas till granskning.
            Enligt lagförslaget finnas två skilda förfaranden för handläggning
            av ärende om utlämning till annat nordiskt land. Det ena, vilket
            kan sägas vara det normala, anknyter nära till den allmänna utlämningslagens.
            Fram- ställning om utlämning skall sålunda grundas på en av domstol
            meddelad fällande dom eller också på annat av domstol meddelat
            beslut, varav fram- går att domstolen funnit sannolika skäl föreligga
            för misstanke att veder- börande begått det brott, varom är fråga.
            Åklagare skall skyndsamt verk- ställa erforderlig utredning, varpå
            högsta domstolen har att på begäran yttra sig om lagligheten av
            den begärda utlämningen. Kungl. Maj:t avgör Gärpå ärendet. Vid
            sidan härav skall emellertid finnas ett avsevärt för- enklat förfarande,
            som förutsättes bliva det allmänt tillämpade. Framställ- ning
            om utlämning, som göres av polis- eller åklagarmyndighet i veder-
            börande land, behöver då icke grundas på domstolsavgörande. Sedan
            ut- redning verkställts av åklagare i det land, där vederbörande
            vistas, äger den sistnämnde själv bifalla framställningen; avslag
            kan däremot endast beslutas av Kungl. Maj:t. En förutsättning
            för att detta förenklade för- farande skall kunna tillämpas är
            att den, som avses med framställningen, samtyckt till att utlämning
            skall äga rum. Enligt lagförslaget skall emel- lertid detta samtycke,
            såsom framgår av 10 $ andra stycket, avgivas vid en muntlig förhandling
            inför allmän underrätt, därvid rätten skall vara
          </p>
          <pb facs="riksdagen-motions-pdf/data/1959/mot_1959__ak__493/mot_1959__ak__493-003.pdf"/>
          <fw xml:id="i-Jz2aSY5WRK5o78mAYCnBHf">
            14 Motioner i Andra kammaren, nr 493 år 1959
          </fw>
          <p xml:id="i-189s8C7XmTaNZf4WR91aPJ">
            domför allenast med en lagfaren domare. Vid förhandlingen skall
            närvara såväl åklagare som den om vars utlämnande är fråga. Förhandlingen
            har icke annat ändamål än att rätten skall registrera vederbörandes
            samtycke till utlämningen. Utgår man från att det förenklade förfarandet
            blir det allmänt gängse och jämför man detta med vad nu tillämpas,
            kan man konstatera att det innebär en avsevärd uppmjukning i förhållande
            till den formellt gällande ordningen men att det innebär ökad
            omständlighet i förhållande till den ord- ning, som i praktiken
            tillämpas. Den förhandling inför rätta, som måste anordnas för
            samtyckets registrering, kommer att med minst en eller annan dag
            fördröja utlämningens genomförande och på motsvarande sätt fördröja
            ev. pågående brottsutredning i gärningslandet. Just de myndigheter
            i Göte- borg och Malmö, vilka torde ha de största erfarenheterna
            på hithörande om- råde, ha — i huvudsak med instämmande av riksåklagarämbetet
            — uttalat sig för ett enklare och smidigare system för samtyckets
            upptagande. Deras synpunkter torde vara förtjänta av uppmärksamhet
            i detta fall. Förhandlingen inför rätta synes knappast fylla någon
            egentlig funktion. Detta nytillkomna komplicerande moment är icke
            påkallat av några er- farenheter från det nu i praktiken tillämpade
            förfarandet. Det formlösa hemsändandet har fungerat nu i åtskilliga
            år utan att vid något enda tillfälle klagomål förekommit, som
            skulle göra den i propositionen föreslagna dom- stolsförhandlingen
            påkallad. Det enda skälet till att åklagaren icke betrotts med
            att själv mottaga samtycket förefaller att vara misstron till
            dennes objektivitet. Denna miss- tro måste dock betecknas som
            obefogad. Icke minst under tiden efter nya RB:s ikraftträdande
            1948 har åklagarorganisationen byggts ut och mo- derniserats.
            Kraven på åklagarna ha höjts, och de ha tillagts nya betydelse-
            fulla uppgifter. Här behöver endast erinras om den mycket vittgående
            be- fogenheten åklagare fått att besluta om åtalseftergift. Då
            åklagaren hand- lar under samma ämbetsmannaansvar som domaren
            i rätten, saknas an- ledning att icke anförtro åklagaren uppgiften
            att mottaga samtycke till utlämning. I den mån fråga är om utlämning
            av misstänkt, berövas han icke härigenom förmånen att bliva ställd
            inför domstol. Så måste nämligen i regel ske, så snart han kommit
            till det land, som begärt hans utlämnande (i Finland dock ev.
            först efter visst tidsintervall). Att han dessförinnan skulle
            få kontakt även med svensk domstol, kan knappast sägas på något
            väsentligt sätt öka rättssäkerheten. Med hänsyn till det anförda
            synes det förenklade förfarandet enligt lagen icke böra kompliceras
            med anordnandet av en särskild domstolsförhand- ling. Därtill
            finns så mycket mindre anledning, som domstolens befattning med
            saken icke har till ändamål att åstadkomma någon rättslig prövning
            — för en sådan uppgift är domstol självfallet i allmänhet mera
            lämpad än
          </p>
          <pb facs="riksdagen-motions-pdf/data/1959/mot_1959__ak__493/mot_1959__ak__493-004.pdf"/>
          <fw xml:id="i-XSZCBtLFk4TvetHxFXtV2s">
            Motioner i Andra kammaren, nr 493 år 1959 15
          </fw>
          <p xml:id="i-V4aYaZUoN148D8kGsnMQo">
            administrativ myndighet — utan allenast en ren registreringsåtgärd.
            Dom- stolarna äro för närvarande synnerligen hårt belastade och
            böra därför icke åläggas uppgifter, där deras medverkan icke är
            erforderlig ur rätts- säkerhetssynpunkt. Vidhålles förslaget att
            samtycket tili utlämning skall upptagas inför rätta, fordrar konsekvensen
            att även reglerna i utlännings- lagen överses. I rent administrativ
            ordning fattade beslut om avvisning eller utvisning borde då icke
            få verkställas med mindre vederbörande inför rätta givit till
            känna att han inte vill komma i åtnjutande av exempelvis asyl.
            Sannolikt har vid Kungl. Maj:ts ställningstagande i denna fråga
            inver- kat att så stor enhetlighet som möjligt mellan de nordiska
            länderna efter- strävats även vad angår förfarandet vid utlämning.
            Emellertid är det icke möjligt att nå full sådan enhetlighet.
            Av vikt är självfallet att full över- ensstämmelse råder beträffande
            förutsättningarna för utlämning och rörande de grundläggande principerna
            i lagstiftningen. Däremot måste en- skildheterna i förfarandet
            utformas i första hand efter vederbörande lands interna organisation
            såvitt angår domstols-, åklagar- och polisväsendet. Några skiljaktiga
            meningar synas icke heller ha förekommit på denna punkt. Redan
            då frågan tidigare diskuterades inom Nordiska rådet, fram- kommo
            inga erinringar mot att man i Finland och Sverige anordnade för-
            farandet i vissa avseenden annorlunda än i Danmark och Norge.
            Vid ett den 26 februari 1959 hållet sammanträde med Nordiska rådets
            juridiska niomannakommitté har denna för sin del ånyo givit uttryck
            åt den upp- fattningen att, när det gäller detaljerna i utlämningsförfarandet,
            varje land får utforma dessa på det sätt som med hänsyn till organisatoriska
            och andra förhållanden är mest praktiskt. Ur nordisk synpunkt
            är det fram- för allt angeläget att trygga ett så effektivt samarbete
            som möjligt. För tillgodoseende av detta primära intresse få önskemålen
            om ett i detalj gå- ende förenhetligande stå tillbaka. Från danska
            justitieministeriet upplys- tes för övrigt vid samma tillfälle
            att ur ministeriets synpunkt några hin- der icke möta mot att
            låta samtycket i det svenska förfarandet avgivas inför åklagaren.
            Sverige får sålunda anses ha full handlingsfrihet på den punkt,
            varom nu är fråga. Att Danmark och Norge föredraga en ordning,
            där domstol kopplas in, har sin naturliga förklaring. I Danmark
            har man, med hänsyn till grund- lagens regler om att var och en
            som berövas sin frihet skall inom 24 tim- mar ställas inför domstol,
            måst träffa särskilda anordningar, så att det i varje domkrets
            finns tillgång till en domstol, som kan sammanträda så gott som
            när som helst under dygnet med mycket kort varsel. På liknande
            sätt finns i Norge en särskild forhorsret med enahanda funktioner.
            Dessa domstolar finnas sålunda redan till hands för att upptaga
            samtycke. Polis- och åklagarväsendet är också i dessa båda länder
            annorlunda utformat än
          </p>
          <pb facs="riksdagen-motions-pdf/data/1959/mot_1959__ak__493/mot_1959__ak__493-005.pdf"/>
          <fw xml:id="i-N5NUGBomr6iRygttM4ptXE">
            16 Motioner i Andra kammaren, nr 493 år 1959
          </fw>
          <p xml:id="i-A1EjfKMevvTViuB1BPZGHz">
            i Sverige. I Finland å andra sidan har en helt annan ordning
            måst tillämpas för utlämningsförfarandets del, då man där över
            huvud saknar enmansrätt. Att särskilt sammankalla fullsuttna domstolar
            blott för att registrera ett samtycke har i Finland ansetts uteslutet.
            I det till högsta domstolen remit- terade förslaget till lag i
            ämnet har därför beslutanderätten enligt det för- enklade förfarandet
            i princip anförtrotts den administrativa myndigheten, detta oavsett
            om utlämningsframställningen gäller samtycke till utläm- ningen
            eller ej. Regler om samtycke finnas därför ej. Vederbörande har
            emellertid full möjlighet att, om han så önskar, på egen begäran
            få det mera komplicerade förfarandet med domstolsbehandling tillämpat
            på sitt fall. Med hänsyn till svenska organisationsförhållanden
            synes det naturligt för oss att här välja en medelväg mellan den
            tänkta ordningen i Finland och vad som föreslagits i Danmark och
            Norge. Samtycke bör sålunda ford- ras, men detta avgives inför
            den myndighet, som tillagts beslutanderätt i saken. Härigenom
            skulle göras en påtaglig vinst ur effektivitetssynpunkt utan att
            fördenskull något går förlorat ur rättssäkerhetssynpunkt. Samtycke,
            varom här är fråga, bör sålunda av skäl som nu anförts av- givas
            inför åklagaren. Det bör emellertid på lämpligt sätt föreskrivas,
            att därvid en viss form skall iakttagas, som tillgodoser rimliga
            anspråk på rättssäkerhet, samtidigt som utlämningsärendets avgörande
            icke uppe- hålles. Lagtekniskt skulle vad här förordats föranleda,
            att 10 $ andra stycket i lagförslaget utginge, varjämte i 15 $
            första stycket orden ”inför rätten” böra bortfalla. I stället
            torde i de tillämpningsföreskrifter, som bliva er- forderliga,
            lämpliga bestämmelser om formen och sättet för upptagande av samtycke
            inför åklagaren böra intagas. Det kan erinras om att i det danska
            lagförslaget en uttrycklig bestämmelse upptagits om att det ålig-
            ger polis- och åklagarmyndigheten att upplysa den, om vars utlämnande
            är fråga, beträffande de möjligheter han har att begära att få
            sin sak be- handlad efter det mera vidlyftiga förfarandet. Därest
            under propositionens behandling i riksdagen önskemål om änd- ringar
            i själva förutsättningarna för utlämning skulle framkomma, torde
            något avgörande härom icke böra träffas, förrän kontakt tagits
            med de parlamentsutskott i grannländerna, som behandla motsvarande
            lagförslag. Full samstämmighet bör nämligen eftersträvas i denna
            del. Under åberopande av det anförda få vi hemställa, att riksdagen
            måtte besluta sådan ändring i det fram- lagda förslaget till nordisk
            utlämningslag, att samtycke till utlämning, varom där talas, skall
            avgivas inför åklagaren i stället för inför rätta.
          </p>
          <p xml:id="i-SCr3UanKJY1pgQfw7CtZgd">
            Stockholm i mars 1959 Nils G. Fröding Olov Rylander
          </p>
          <p xml:id="i-Dpobmsiypejaid3YrEn2w7">
            Alfa Boktr., Sthlm 1959
          </p>
        </div>
      </div>
    </body>
  </text>
</TEI>
