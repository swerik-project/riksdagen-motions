<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00299">
  <teiHeader>
    <fileDesc>
      <titleStmt>
        <title>Bohusbanan</title>
        <author corresp="i-RDeqY3mXLBtUS9bixjvHS">av Lars Tysklind (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bohusbanan</title>
          <idno type="rdwebb">GX02T299</idno>
          <rs type="number">T299</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T299/text</ref>
          <ref type="dokument_url_html">http://data.riksdagen.se/dokument/GX02T299</ref>
          <ref type="dokumentstatus_url_xml">http://data.riksdagen.se/dokumentstatus/GX02T299</ref>
          <ref type="doc">http://data.riksdagen.se/fil/61A54E1F-6CEC-4284-89D4-3012FE42FC61</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NuaqPF4PJ2VraWNaLX8pC3" type="signed"/>
        <correspContext corresp="i-NuaqPF4PJ2VraWNaLX8pC3">
          <note type="signatory" corresp="i-RDeqY3mXLBtUS9bixjvHS"/>
        </correspContext>
        <correspAction xml:id="i-KgpT4F5YqkPzm2js48yWsY" type="numbering">
          <date when="2009-10-06"/>
        </correspAction>
        <correspAction xml:id="i-LebPHYb7qAepuoDwokJyo8" type="submission">
          <date when="2009-10-02"/>
        </correspAction>
        <correspAction xml:id="i-Fc7FQmVmxGEYCnLWTPjjkd" type="transfer">
          <date when="2009-10-02"/>
        </correspAction>
        <correspAction xml:id="i-B7Mxa3xLqGgBi3Snx3LMC" type="assigned"/>
        <correspContext corresp="i-B7Mxa3xLqGgBi3Snx3LMC">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4xk189hH5wHeg5T6PudDmr" type="motBody">
        <div xml:id="i-9hRuRUt8wnS5YCoZkcWahr" type="motProposal" subtype="förslag">
          <head xml:id="i-QdTE7K3rFYPoGiKNatvJ3B">
            Förslag till riksdagsbeslut
          </head>
          <p xml:id="i-WD3HdGADgUfoXzTJBzPxLu">
            Riksdagen tillkännager för regeringen som sin mening vad som
            anförs i motionen om en långsiktig satsning på en upprustning
            och utveckling av Bohusbanan hela sträckningen från Strömstad
            till Göteborg.
          </p>
        </div>
        <div xml:id="i-JxA8M8fTZ3zaw62vpPU9QC" type="motContent">
          <head xml:id="i-5rBHshHW6pBjS5aMEtSb8V" type="h1">
            Motivering
          </head>
          <p xml:id="i-95y7k2ajCwWhxkudzXmjy9">
            Alliansregeringen gör nu historiskt stora satsningar på infrastruktur,
            både vad gäller vägar och järnvägar. En infrastrukturproposition
            har lagts, där 417 miljarder kronor avsätts för infrastruktur
            åren 20102021. Dessutom har en viktig närtidssatsning gjorts,
            där angelägna projekt har snabbats på eller tidigarelagts. I budgetpropositionen
            för 2010 avsätts ytterligare 1,6 miljarder kronor till både vägar
            och järnvägar. Det handlar om tidigareläggning av underhåll av
            väg och järnväg och att snabba på en del pågående järnvägsprojekt.
            Folkpartiet har länge pekat på att infrastrukturen är viktig för
            tillväxten. En väl utbyggd infrastruktur är en grundförutsättning
            för att bedriva företagsamhet och att åstadkomma en långsiktigt
            hållbar tillväxt i alla delar av landet.
          </p>
          <p xml:id="i-P6HG8m12ywZGAtbrAMxQZv">
            Bohusläns stora pulsåder, väg E6, kommer att vara utbyggd till
            motorväg i hela sin sträckning genom Bohuslän inom några år. Utbyggnaden
            av E6 innebär att vissa delar av Bohusbanan i norra Bohuslän byggs
            om på grund av att väg E6 samt infarten till Strömstad får nya
            sträckningar. Även efter raset i samband E6-utbyggnaden söder
            om Munkedal för några år sedan byggdes en sträcka med ny järnväg.
          </p>
          <p xml:id="i-NUhHmwFgDkueenGG9mCfpY">
            Kommunerna i mellersta och norra Bohuslän är tillväxtkommuner
            och om detta förhållande ska säkras måste också infrastrukturen
            i form av järnväg säkras. Därför måste nu satsningar också göras
            på underhåll och en rejäl upprustning av Bohusbanan längs hela
            sträckningen. Att det nu blir ny järnväg på vissa delar bör vara
            ett stort incitament för att även rusta mellanliggande delar.
          </p>
          <p xml:id="i-QXs9u9JNBDxGNucF8NbFy4">
            Pendeltågstrafiken mellan Uddevalla och Göteborg har också ökat
            avsevärt i omfattning under de senaste åren. Det är många som
            kan bo i Uddevalla, Ljungskile, Stenungsund och Kungälv och arbeta
            i Göteborg.
          </p>
          <p xml:id="i-MJpNP6Jhm1M1CszoEwKtp4">
            Den efterlängtade satsning på en ny älvförbindelse i Göteborg,
            som nu inletts, är naturligtvis en del av lösningen, men det måste
            också skapas ett realistiskt och miljövänligare alternativ till
            bilpendlingen.
          </p>
          <p xml:id="i-443KpDXuLdaRUomvZQrcBm">
            I framtiden kan sannolikt också ett dubbelspår mellan Göteborg
            och Uddevalla utveckla trafiken ytterligare så att många som idag
            pendlar med bil till och från Göteborg från norr skulle välja
            tåg och därigenom avlasta vägnätet betydligt. Den regionförstoring
            som blir resultatet stärker tillväxten i regionen som i sin tur
            leder till fler människor i arbete och bättre livskvalitet.
          </p>
          <p xml:id="i-S8ynjbddTvE6AZf1chwBGN">
            En upprustning av Bohusbanan norr om Uddevalla är också helt
            motiverad och nödvändig för att ytterligare stärka tåget som ett
            konkurrenskraftigt alternativ i kollektivtrafiken.
          </p>
          <p xml:id="i-LLqB8nVngCi6apGHTGHnoW">
            Även när det gäller godstrafiken finns stora utvecklingsmöjligheter.
            Hamnarna i Uddevalla och Göteborg knyts bättre samman med järnväg
            och kan därigenom komplettera varandra och dubbelinvesteringar
            undviks. Lysekils hamn är beroende av en väl fungerande järnväg.
            I Stenungsund finns möjligheter att utveckla hanteringen av gods
            på järnväg ytterligare med tanke på den stora petrokemiska industrin,
            som redan idag utnyttjar järnvägen för en hel del av sina transporter.
          </p>
          <p xml:id="i-BVLacSar3Kj6vBfmQePUoY">
            Närheten till Wallhamn på Tjörn, Sveriges enda stora privata
            hamn, är också en möjlighet för ökat utnyttjande av tågtransporter.
            Strömstad har idag ingen godstrafik på järnväg men även här finns
            utvecklingsmöjligheter.
          </p>
          <p xml:id="i-VcMHRZ1DQjoRUwd4LcQgfk">
            Närheten till Norge via färjetrafiken mot Vestfold och långtradartrafiken
            till och från Norge på väg E6 kan vara framtida möjligheter för
            att flytta godstransporter från väg till järnväg. Detta skulle
            vara önskvärt inte minst från klimatsynpunkt.
          </p>
          <p xml:id="i-Kf5EUhDYBCqdg83sjb52K5">
            Regeringens inriktning mot att infrastrukturinvesteringar ska
            bygga på samhällsekonomiska analyser borde också tala för en upprustning
            av Bohusbanan. Därtill kommer riksdagens transportpolitiska mål
            om tillgänglighet, transportkvalitet, säker trafik, god miljö,
            regional utveckling och jämställdhet.
          </p>
          <p xml:id="i-KteRX2QpAQkPneQdAKKTwq">
            För att värdera en linjes betydelse i det nationella nätet kan
            man inte endast utgå från trafikeringen. Medan de stora pendeltågslinjerna
            runt Stockholm används av hundratusentals människor varje dag
            är regionalbanan, som t.ex. Bohusbanan, en högkvalitativ kommunikationsled
            som ger även mer avlägsna orter en snabb, effektiv och mycket
            bekväm direktförbindelse till det nationella trafiknätets stora
            knutpunkter. Regionalbanan är således en kvalitetsprodukt med
            avgörande betydelse för mindre orters konkurrenskraft och utvecklingsförmåga.
            Ett bra exempel på detta är just Bohusbanans norra del, vilken
            efter omfattande diskussioner och stort regionalt engagemang räddats
            och fr.o.m. 2007 sommartid fått regelbunden persontrafik med X
            2000-avgångar från Stockholm via Herrljunga och Uddevalla.
          </p>
          <p xml:id="i-355giQtLVBkacjh3972MQf">
            Regeringen bör således ta särskild hänsyn till bibanornas regionalpolitiska
            och miljöstrategiska betydelse och dimensionera anslagen så att
            det sekundära järnvägsnätet inte uttunnas eller försvagas. Ett
            optimalt utnyttjande av Bohusbanan för både person- och godstrafik
            måste vara målsättningen.
          </p>
          <p xml:id="i-Q4tPfmvuMhScs4gAKtjHb6">
            Detta bör riksdagen som sin mening ge regeringen tillkänna.
          </p>
        </div>
        <div xml:id="i-2BxKpfFtYxpB1xbr1EMQS2" type="motSignatures">
          <list xml:id="i-NkyuKq3zj4XRyaqbofaUpn">
            <item xml:id="i-3mU3Qa1hsGzGAvdc7pHQEA" who="i-RDeqY3mXLBtUS9bixjvHS">
              Lars Tysklind (fp)
            </item>
          </list>
        </div>
      </div>
    </body>
  </text>
</TEI>
