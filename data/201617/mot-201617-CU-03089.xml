<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-03089">
  <teiHeader>
    <fileDesc>
      <titleStmt>
        <title>Egnahemsrörelse för självbyggeri</title>
        <author corresp="i-RSqbTnBBX6dtdvF5RUM8Lr i-FucmvyHZ22CXcKRGnfjaC4">av Ola Johansson och Anders Åkesson (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3089 av Ola Johansson och Anders Åkesson (båda C)</title>
          <idno type="rdwebb">H4023089</idno>
          <rs type="number">3089</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H4023089/text</ref>
          <ref type="dokument_url_html">http://data.riksdagen.se/dokument/H4023089</ref>
          <ref type="dokumentstatus_url_xml">http://data.riksdagen.se/dokumentstatus/H4023089</ref>
          <ref type="docx">http://data.riksdagen.se/fil/71F92F91-55F0-47D8-B305-6C4894335724</ref>
          <ref type="pdf">http://data.riksdagen.se/fil/BA90B1A1-4BA7-4CA2-8879-6E052BB4D8B3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ya9Rb8XM1emMVvbs2FQA26" type="signed"/>
        <correspContext corresp="i-Ya9Rb8XM1emMVvbs2FQA26">
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-FucmvyHZ22CXcKRGnfjaC4"/>
        </correspContext>
        <correspAction xml:id="i-UjiK3SZumEXuMdqujpPikX" type="submitted">
          <date when="2016-10-05"/>
          <time when="15:03:36"/>
        </correspAction>
        <correspAction xml:id="i-UQmf4i7fbMgMdm3ZdvFvrF" type="reviewed">
          <date when="2016-10-06"/>
          <time when="09:38:59"/>
        </correspAction>
        <correspAction xml:id="i-UutKw7NLDpQE87KTgFEM7a" type="referred">
          <date when="2016-10-14"/>
        </correspAction>
        <correspAction xml:id="i-NsuGAfDiHytADxiK7bBdYZ" type="assigned">
          <date when="2017-06-07"/>
          <time when="15:41:16"/>
        </correspAction>
        <correspContext corresp="i-NsuGAfDiHytADxiK7bBdYZ">
          <ref type="assignedTo">Civilutskottet</ref>
        </correspContext>
        <correspAction xml:id="i-3wSaK5owT5ffVn3ykCzScG" type="behandlas_i"/>
        <correspContext corresp="i-3wSaK5owT5ffVn3ykCzScG">
          <ref type="uppgift">2016/17:CU14</ref>
          <ref type="ref_dok_id">H401CU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU14</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DPeBZESKZXtYbtNhFinXac" type="motHeader">
        <div xml:id="i-2z3hgnxWubB5GmYsK6J1AN" type="motTitle">
          Motion till riksdagen 2016/17:3089 av Ola Johansson och Anders
          Åkesson (båda C) Egnahemsrörelse för självbyggeri
        </div>
      </div>
      <div xml:id="i-V8AsRm7KzxJw2wbigwcC4d" type="motBody">
        <div xml:id="i-6Vxw4LjEydmMiFSif7YygN" type="motProposal" subtype="förslag">
          <head xml:id="i-7fUMG4286Lt9oVtBoXvDVX">
            Förslag till riksdagsbeslut
          </head>
          <list xml:id="i-2vADnnfd2yTdRa3M75ic4Q">
            <item xml:id="i-8CzGHxrwuVXEcg4VCG4jHw" sortKey="Yrkande 1">
              Riksdagen ställer sig bakom det som anförs i motionen om att
              se över gällande byggnormer och lagstiftning för att med inriktade
              reformer ge en ökad möjlighet till den enskilda individen att
              förbättra sin boendesituation genom en egen arbetsinsats, och
              detta tillkännager riksdagen för regeringen.
            </item>
          </list>
        </div>
        <div xml:id="i-QAFeeDKdrVR8VHtUutNNFq" type="motContent">
          <head xml:id="i-A7bLB1ME3y5TGqbKCxU2mi" type="h1">
            Motivering
          </head>
          <p xml:id="i-BnJCwGHekNiNZ7HYaaDGd1">
            Sveriges befolkning har växt med i genomsnitt 0,7 % per år under
            2000-talet och i snabbare takt på senare tid. Statistiska centralbyrån
            (SCB) räknar med att befolkningen under kommande år växer med
            ungefär 150 000 personer per år. Befolkningstillväxten beror främst
            på en ökad invandring. Den oroliga situationen i omvärlden har
            lett till att flyktingströmmarna till Europa och Sverige har ökat
            kraftigt. Under 2015 sökte nära 163 000 människor asyl i Sverige.
            Det är mer än dubbelt så många som under 2014. I skrivande stund
            uppges det att det på landets asylboenden finns 14 000 personer
            med uppehållstillstånd och möjlighet att skaffa ett eget boende.
            Under första halvan av 2016 har dock antalet asylsökande minskat
            jämfört med 2015. Två andra faktorer som påverkar befolkningstillväxten
            är att vi blir äldre samt att fler personer föds än avlider.
          </p>
          <p xml:id="i-WidDvBvZiSye9jVK1MdBSA">
            Enligt SCB kommer Sveriges invånarantal passera 10 miljoner under
            2017, och under den kommande 10-årsperioden kommer invånarantalet
            öka med minst 1 miljon människor. Befolkningsökningen leder till
            att fler bostäder behöver byggas för att möta den ökande efterfrågan.
            Under stora delar av 1990-talet följde byggnationstakten befolkningsutvecklingen,
            men på 2000-talet minskade bostadsbyggandet samtidigt som befolkningen
            ökade i snabbare takt. Detta har orsakat ett kraftigt bostadsunderskott
            på den svenska bostadsmarknaden. Boverket spår att det behöver
            byggas 88 000 bostäder varje år de kommande åren för att komma
            ikapp det egentliga behovet. I Sverige kan man dela in bostadstyperna
            i framför allt villor och småhus, bostadsrätter och hyresrätter.
            Andelen som bor i villa som hushållet äger uppgår till hela 51
            %. Hyresrätten är den näst vanligaste boendeformen med 28 %, och
            i bostadsrätt bor 18 % av befolkningen. 3 % bor i övriga boendeformer
            som studentbostäder, äldreboenden m.m.
          </p>
          <p xml:id="i-5f6MzjAcYY2Q12XiubQthm">
            Sverige är idag i stort behov av att våga tänka djärvt för att
            få bukt på bostadskrisen. För att förenkla för människor att själva
            kunna lösa sin bostadssituation krävs att vi tänker nytt gällande
            såväl byggnormer som lagstiftning. Med konkreta politiska lösningar
            kan vi både stimulera olika branscher kopplade till byggsektorn
            och människors möjligheter att hitta hållbara alternativ.
          </p>
          <head xml:id="i-4HopNHQFL8P1NMiRpCznxi" type="h2">
            ROT-avdraget
          </head>
          <p xml:id="i-K4Ri4gKzfkQCEpdSbhR4QN">
            Införandet av ROT-avdraget har varit en lyckad reform för byggsektorn.
            Det var en välbehövlig insats för en sektor som är en av nycklarna
            till att kunna lösa bostadsunderskottet. ROT-avdraget har skapat
            både fler företag och fler jobb. Den nuvarande formen av ROT-avdrag
            infördes i december 2008 för att mildra den dåvarande ekonomiska
            krisen och för att minska incitamenten att anlita svart arbetskraft.
            Sedan juli 2009 har hushållen kunnat få del av avdraget redan
            vid köptillfället, vilket ökat hushållens betalningsförmåga. Grundläggande
            är ROT-avdraget ett avdrag för privatpersoner och avser renovering,
            ombyggnad och tillbyggnad. Från och med årsskiftet 2015–2016 sänktes
            avdraget från 50 % till 30 %.
          </p>
          <p xml:id="i-2U5KTuvDh6TpEwXxJHzpxf">
            Branschorganisationen Byggmaterialhandlarna har undersökt effekterna
            av sänkningen av ROT-avdraget. Det konstaterades i undersökningen
            att 2015 använde 10 % av Sveriges befolkning tjänsten. För den
            första delen av 2016 kan det nu konstateras att antalet registrerade
            köpare har minskat med hela 19 % som en direkt följd av sänkningen.
          </p>
          <head xml:id="i-K7YXfToQ6Kp8c2GTjTtTvX" type="h2">
            En ny egnahemsrörelse av självbyggare
          </head>
          <p xml:id="i-2vVajT5rFHsbg8XgdhtLgv">
            Vi vill att fler personer ska ha råd att äga sitt eget boende.
            Detta menar vi är en viktig del för att kunna bli etablerad i
            samhället och också kunna få kontroll på sina boendekostnader.
            En intressant idé är att privatpersoner skall kunna köpa sitt
            nya hus som en byggsats, för att kunna montera ihop huset själv.
            Grundtanken är att stimulera marknaden samt möjliggöra genom byggnormer
            och lagstiftning för att kunna ta fram ett antal typhus som är
            möjliga för en normalhändig privatperson att montera själv. Man
            kan jämföra med liknande modeller som har kommit fram genom det
            så kallade Attefallshuset som har en begränsning på 25 kvm. Här
            är tanken att husen skall ha en yta på 60 kvm och att det skall
            gå att bygga till efter hand som privatekonomin tillåter. Detta
            kan kombineras med att kommuner tar fram tomter som är anpassade
            för denna hustyp där man istället för att köpa tomten betalar
            arrende – en så kallad tomträttsavgäld. Det skulle innebära ett
            relativt lågt insteg ekonomiskt för personer som är på väg in
            i bostadsmarknaden och som ska skaffa sig sitt första boende.
            Tanken är också att ROT-avdraget kan användas i denna process
            för att bygga det egna huset, i de fall man behöver ta in extra
            hantverkshjälp eller byggherrekompetens.
          </p>
          <head xml:id="i-79dvoT35Bt7tUkep3xTTQ8" type="h2">
            Samverkan mellan hustillverkare och bygghandeln
          </head>
          <p xml:id="i-A6i37LiCx57Fg2VhEXvaPG">
            Tanken är att hustillverkarna samarbetar med byggmaterialbranschen
            och dess återförsäljare. Det finns också möjlighet att bygga upp
            nya kunskapscentra kring den lokala bygghandeln, som knyter till
            sig nödvändig hantverkskunskap som kan bistå vid byggnation av
            denna typ av byggnader.
          </p>
          <p xml:id="i-YVDWisXLaqrQNZtCHsLMfA">
            Byggmaterialbranschen är en etablerad del av den svenska handeln,
            och ca 10 % av hushållens detaljhandelskonsumtion går till denna
            sektor. I branschen finns 600 företag som sammanlagt sysselsätter
            närmare 18 000 människor. Genom denna insats skapas fler arbetstillfällen
            inom sektorn samtidigt som folk får möjlighet att skaffa sig ett
            boende till en rimlig kostnad.
          </p>
          <p xml:id="i-3RgsUZoeztyaFeKDg9uTTf">
            Vi vill få till en sund och långsiktigt fungerande bostadsmarknad,
            för att komma tillrätta med det otillräckliga byggandet och bristen
            på bostäder. Att ge folk möjlighet att själva bygga sitt första
            boende tror vi är en pusselbit bland många till att få en bättre
            fungerande bostadsmarknad. Vi behöver hitta nya lösningar för
            att lösa långvariga problem som vi i dagsläget inte rår på med
            gällande byggnormer och lagstiftning. Vi vill främja initiativ
            som gynnar viktiga näringar i landet och som ger den enskilde
            individen större makt att kunna förändra sin situation till det
            bättre.
          </p>
        </div>
        <div xml:id="i-5JuTryecDrkujs8dtarUrH" type="signatureBlock">
          <list xml:id="i-Yc5SoV1Eb9ZqNWGEaEDrxQ">
            <item xml:id="i-J1WrfrJsbwNdEhMBpaHDMZ" who="i-RSqbTnBBX6dtdvF5RUM8Lr" type="signature">
              Ola Johansson (C)
            </item>
            <item xml:id="i-RvyVH8iSR86iU9zZDr9Z9J" who="i-FucmvyHZ22CXcKRGnfjaC4" type="signature">
              Anders Åkesson (C)
            </item>
          </list>
        </div>
      </div>
    </body>
  </text>
</TEI>
