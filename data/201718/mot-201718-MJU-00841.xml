<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-00841">
  <teiHeader>
    <fileDesc>
      <titleStmt>
        <title>Miljöarbete i och runt Östersjön</title>
        <author corresp="i-SwCG7qehtiZEoxQcEgSRCW">av Suzanne Svensson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:841 av Suzanne Svensson m.fl. (S)</title>
          <idno type="rdwebb">H502841</idno>
          <rs type="number">841</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H502841/text</ref>
          <ref type="dokument_url_html">http://data.riksdagen.se/dokument/H502841</ref>
          <ref type="dokumentstatus_url_xml">http://data.riksdagen.se/dokumentstatus/H502841</ref>
          <ref type="docx">http://data.riksdagen.se/fil/D09F97A2-A4C9-435C-9CD1-10E3211CF25F</ref>
          <ref type="pdf">http://data.riksdagen.se/fil/24E806C2-3BEC-4429-9A7D-DAAD6943EC1A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SwCG7qehtiZEoxQcEgSRCW</idno>
            <name>Suzanne Svensson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YDnK8VSSiRoNGUj2EGkAeD</idno>
            <name>Peter Jeppsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3L2NmwsjEcuGo8fdwvHsQi</idno>
            <name>Magnus Manhammar</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-38jBhirK3Q2WpsVMafAn24</idno>
            <name>Hanna Westerén</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-EzoDPjZ7TyGoH598JiNfkL" type="signed"/>
        <correspContext corresp="i-EzoDPjZ7TyGoH598JiNfkL">
          <note type="signatory" corresp="i-SwCG7qehtiZEoxQcEgSRCW"/>
          <note type="signatory" corresp="i-YDnK8VSSiRoNGUj2EGkAeD"/>
          <note type="signatory" corresp="i-3L2NmwsjEcuGo8fdwvHsQi"/>
          <note type="signatory" corresp="i-38jBhirK3Q2WpsVMafAn24"/>
        </correspContext>
        <correspAction xml:id="i-8JmxYrdyNorngzXAU1QHcF" type="submitted">
          <date when="2017-09-29"/>
          <time when="16:26:28"/>
        </correspAction>
        <correspAction xml:id="i-VVuDPYgX5UbR8Ho29kWp3P" type="reviewed">
          <date when="2017-10-02"/>
          <time when="09:20:00"/>
        </correspAction>
        <correspAction xml:id="i-DaRs744nbNdNQ22SdjRjGY" type="referred">
          <date when="2017-10-13"/>
        </correspAction>
        <correspAction xml:id="i-8Jxu9x5EBaLK9n4v53ZBDN" type="assigned">
          <date when="2018-03-07"/>
          <time when="17:19:34"/>
        </correspAction>
        <correspContext corresp="i-8Jxu9x5EBaLK9n4v53ZBDN">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-7KYYiVuc9GbZcB7oZEnRPs" type="behandlas_i"/>
        <correspContext corresp="i-7KYYiVuc9GbZcB7oZEnRPs">
          <ref type="uppgift">2017/18:MJU11</ref>
          <ref type="ref_dok_id">H501MJU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU11</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LZPNDGEmMkM66Shuk28sKg" type="motHeader">
        <div xml:id="i-GFmAdSJC5RqbQf1yfzotv7" type="motTitle">
          Motion till riksdagen 2017/18:841 av Suzanne Svensson m.fl. (S)
          Miljöarbete i och runt Östersjön
        </div>
      </div>
      <div xml:id="i-7Suy7PdVmRrXXSHtfTfRdw" type="motBody">
        <div xml:id="i-WiRQHUFHsmnUthJDBncQmS" type="motProposal" subtype="förslag">
          <head xml:id="i-6fcAT3qy8TWYnDhm8zYDDk">
            Förslag till riksdagsbeslut
          </head>
          <list xml:id="i-R7Rdna1h3cgcpS5scFnnWL">
            <item xml:id="i-HCWBcj5Xp4bvs94cbLtCP1" sortKey="Yrkande 1">
              Riksdagen ställer sig bakom det som anförs i motionen om att
              verka för en fortsatt utveckling av miljöarbetet i och runt Östersjön
              och tillkännager detta för regeringen.
            </item>
          </list>
        </div>
        <div xml:id="i-6tWqoE1jWKzF8ntwqxVqdD" type="motContent">
          <head xml:id="i-Rv7Xv1GjVweyZ6cayRvi5p" type="h1">
            Motivering
          </head>
          <p xml:id="i-T2GJRrGnzG6ZxkGX4VJPZU">
            Egentliga Östersjön är i dag ett av världens mest förorenade
            havsområden. Det beror på dess utsatta läge, omringat av tättbefolkade
            landområden och med bara smala sund som förbindelse till världshaven.
            Östersjön rymmer ett unikt ekosystem med ett fantastiskt djur-
            och växtliv, men det krävs samordning, ny teknik, mer forskning
            och hårda politiska beslut för att vi ska skydda och restaurera
            havsmiljön.
          </p>
          <p xml:id="i-XSymwV75auJDVMdMzbmXs3">
            Det finns goda förutsättningar att rädda Östersjön. Under den
            senaste tiden har vi också sett en del positiva trender. Till
            exempel fiskbestånd som långsamt börjar återhämta sig och halter
            av övergödande ämnen i vattnet som minskar på vissa håll. I flera
            kustområden har vattenkvaliteten förbättrats genom åtgärder. Men
            utan samordning kan de framsteg som gjorts lätt gå förlorade och
            bottendöden fortsätta.
          </p>
          <p xml:id="i-PNqJ6KqdSZV16vXpNrVd8d">
            En ren och levande havsmiljö är ett betydelsefullt mål i sig
            men tillståndet i Östersjön påverkar även flera viktiga näringsverksamheter,
            exempelvis turist- och fiskerinäringen. Om vi vill ha en levande
            kust och skärgård och en lönsam fiskerinäring måste miljöarbetet
            i Östersjön intensifieras. Fiskenäringen i Blekinge befinner sig
            i en svår situation. Det svenska laxfisket till havs i Östersjön
            är kraftigt begränsat. Ålfisket får endast bedrivas av ett fåtal
            fiskare och tillstånd medges inte till nyetableringar. Torskfisket
            i vattnen utanför Blekingekusten är för närvarande mycket svagt.
            Östersjön är en unik miljö som det är vårt ansvar inför kommande
            generationer att bevara. Samarbete är nyckeln till framgång i
            miljöarbetet.
          </p>
          <p xml:id="i-35ZNo2ugMyocZxoYhNKU4E">
            Övergödning, eller eutrofiering, är ett allvarligt problem i
            Egentliga Östersjön. De senaste 60 åren har tillförseln av näringsämnena
            kväve och fosfor flerdubblats. Detta har orsakat stora miljömässiga
            förändringar. Många arter har fått det svårare att konkurrera
            och har minskat i omfattning eller försvunnit helt. För att få
            en Östersjö med samma näringsstatus som den hade på 40-talet måste
            tillförseln av övergödningsämnen minska med mer än hälften. En
            av övergödningens effekter anses vara att havsbottnarna drabbas
            av syrebrist. Idag är den syrefria bottenytan nära tre gånger
            större än vid millennieskiftet. Totalhalterna av näringsämnen
            i ytvattnet är högre än vad de var i början av 1970-talet.
          </p>
          <p xml:id="i-Nf3fWQifsyKRLKF3kkNYWo">
            Enligt en rapport från Havsmiljöinstitutet, Naturvårdsverket
            och Havs- och vattenmyndigheten har upp till 16 procent av bottnarna
            i Östersjön drabbats av bottendöd och 29 procent är syrefattiga.
            Julen 2014 försåg Nordsjön Östersjön med det största inflödet
            av syrerikt havsvatten på 60 år. Förhoppningen var att inflödet
            skulle förbättra Östersjöns syrefattiga bottnar, men så blev inte
            fallet. Dagens syrenivåer i Östersjön är enligt rapporten alarmerande
            låga trots det stora inflödet av salt och syrerikt vatten.
          </p>
          <p xml:id="i-Arhfremt2EGLwDu9kiv8UY">
            Enligt en studie från institutionen för biologi och miljövetenskap
            vid Göteborgs universitet kommer temperaturen att vara högre och
            salthalten att vara lägre i Östersjön i slutet av 2000-talet än
            någon gång tidigare. Temperaturökningen kommer att leda till att
            syrehalten i vattnet minskar, vilket gör effekterna av övergödningen
            än mer påtagliga. Ett tydligt tecken på övergödning är de återkommande
            algblomningarna i Östersjön, vilka i sin tur visar på vikten av
            att få ett kraftfullt stopp på jordbrukets näringsläckage. En
            lägre salthalt kan medföra att vissa arter försvinner, exempelvis
            blåmusslan som inte klarar av en lägre salthalt än den som finns
            i Östersjön idag. Även torskbeståndet kan minska till följd av
            temperaturförändringar och rubbningar i syrehalt och salthalt.
            Vi måste samverka kring Östersjön för att denna trend ska stoppas.
          </p>
          <p xml:id="i-V3dybnqcvqWijLNj3xY9ff">
            Förekomsten av mikroplast i hav och sjöar har uppmärksammats
            allt mer under senare år, inte minst på global nivå. Mikroplast
            är ett samlingsnamn för mycket små plastfragment som har olika
            ursprung. Mikroplast kan bildas oavsiktligt när plastföremål slits
            och plastpartiklar frigörs, eller när vi inte återanvänder, återvinner
            eller slänger plastmaterial på rätt sätt utan plasten blir skräp
            som successivt bryts ned till mindre och mindre bitar i naturen.
            Det finns också plast som från början tillverkas som små pellets
            eller korn.
          </p>
          <p xml:id="i-SQoi3VuvXbMBa3L69rQ89L">
            Naturvårdsverket har nyligen genomfört den första, övergripande
            kartläggningen av källor till och spridning av mikroplaster i
            Sverige.
          </p>
          <p xml:id="i-EWJMt8dd2RRewqKEC559p7">
            De största källorna till spridning av mikroplaster är: väg och
            däck, konstgräsplaner, industriell produktion och hantering av
            primärplast, tvätt av syntetfibrer, båtbottenfärg och nedskräpning.
            Vi måste verka för att reducera utsläppen av mikroplaster med
            utgångspunkt från Naturvårdsverkets kartläggning och verka för
            att öka kunskapen om mikroplaster.
          </p>
          <p xml:id="i-6K4AewXjnaEPM3yH2gsV71">
            I kustområdet kring Östersjön bor cirka 28 miljoner människor.
            Nära 70 procent av allt avloppsvatten passerar genom de 45 största
            reningsverken i kustområdet. Sveriges arbete med att bygga reningsverk
            i de baltiska länderna och Kaliningrad har gett positiva resultat.
            Vi måste agera tillsammans med våra grannländer runt Östersjön
            för att klara miljömålen, och kontakterna samt dialogen med EU
            och grannländerna måste kontinuerligt utökas och förstärkas. Det
            går att motverka effekterna av de globala klimatförändringarna
            på miljön i Östersjön, men åtgärderna måste sättas in snabbt och
            vara långsiktiga. Den ryska staden Kaliningrad har varit en av
            dessa stora föroreningskällor. Där har runt 450 000 invånare varit
            anslutna till ett reningsverk byggt på 1920-talet som varken var
            dimensionerat för eller hade den teknik som krävdes för att rena
            utsläppen. Avloppsvattnet har fram tills nu i princip gått orenat
            ut i Kaliningradbukten och vidare ut i Östersjön. Det nya avloppsreningsverk
            som nu tas i drift kommer att resultera i stora förbättringar
            för vattenkvaliteten i sydöstra Östersjön. Sverige har, som största
            utländska bidragsgivare, varit med sedan 1996 och arbetat fram
            Kaliningrads nya reningsverk. Sverige har sedan slutet av 1990-talet
            gett stöd till ett drygt 30-tal VA-projekt i Östersjöregionen.
            Men det behövs mer.
          </p>
          <p xml:id="i-VqU2UoDa17UkbwB7Xmm8Xa">
            Dagens anläggningar är inte heller byggda för att ta bort organiska
            kemikalier eller metaller. Om dessa anläggningar moderniserades
            och utrustades med avancerad avloppsrening skulle de kemiska utsläppen
            kunna halveras, enligt en rapport från Baltic Sea Center. Avloppsreningstekniken
            måste prioriteras i syfte att kunna hålla jämna steg med de nya
            och mer komplexa ämnen som ständigt tas fram.
          </p>
        </div>
        <div xml:id="i-RuHdVA9gKTq2fCNbzrFmDk" type="signatureBlock">
          <list xml:id="i-BXhkDHgMVEi11yhXVDW3pb">
            <item xml:id="i-QTib6skzJJFwWAZwh1EZGP" type="signature">
              Suzanne Svensson (S)
            </item>
            <item xml:id="i-3EitYJRXbKMKKSBaUYvp3a" type="signature">
              Peter Jeppsson (S)
            </item>
            <item xml:id="i-81SEryqRH7Za29X4r8JGei" type="signature">
              Magnus Manhammar (S)
            </item>
            <item xml:id="i-5Ww2oxdaFBfmgz91vyGyYG" type="signature">
              Hanna Westerén (S)
            </item>
          </list>
        </div>
      </div>
    </body>
  </text>
</TEI>
