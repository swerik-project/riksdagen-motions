<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-04067">
  <teiHeader>
    <fileDesc>
      <titleStmt>
        <title>Släpp barnen fria</title>
        <author corresp="i-MUiNDqW5Ev9My8aekLct9L">av Karolina Skog (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4067 av Karolina Skog (MP)</title>
          <idno type="rdwebb">H9024067</idno>
          <rs type="number">4067</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H9024067/text</ref>
          <ref type="dokument_url_html">http://data.riksdagen.se/dokument/H9024067</ref>
          <ref type="dokumentstatus_url_xml">http://data.riksdagen.se/dokumentstatus/H9024067</ref>
          <ref type="docx">http://data.riksdagen.se/fil/708D5352-C715-4571-92E4-E5F40235CF22</ref>
          <ref type="pdf">http://data.riksdagen.se/fil/ADBE7EF7-820C-4AB5-BBED-DA92D4A1DF56</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MUiNDqW5Ev9My8aekLct9L</idno>
            <name>Karolina Skog</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-BghvLRncRdxuv5zZougr3B" type="signed"/>
        <correspContext corresp="i-BghvLRncRdxuv5zZougr3B">
          <note type="signatory" corresp="i-MUiNDqW5Ev9My8aekLct9L"/>
        </correspContext>
        <correspAction xml:id="i-W1Tj6hPzaQAHA9myrBMGYa" type="submitted">
          <date when="2021-10-05"/>
          <time when="16:36:54"/>
        </correspAction>
        <correspAction xml:id="i-DngHUieAcp6WwSjvhA3zgV" type="reviewed">
          <date when="2021-10-05"/>
          <time when="22:10:20"/>
        </correspAction>
        <correspAction xml:id="i-Spf2i7kfwFcy9af6MmZ5Tp" type="referred">
          <date when="2021-10-14"/>
        </correspAction>
        <correspAction xml:id="i-4tY7aBPjjgy2i85LjG2feg" type="assigned">
          <date when="2022-05-18"/>
          <time when="16:57:33"/>
        </correspAction>
        <correspContext corresp="i-4tY7aBPjjgy2i85LjG2feg">
          <ref type="assignedTo">Trafikutskottet</ref>
        </correspContext>
        <correspAction xml:id="i-VuhsjH83rmRaAHwV57k8Dg" type="behandlas_i"/>
        <correspContext corresp="i-VuhsjH83rmRaAHwV57k8Dg">
          <ref type="uppgift">2021/22:KrU5</ref>
          <ref type="ref_dok_id">H901KrU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU5</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PPbhrvtqQujAT47WozJ356" type="behandlas_i"/>
        <correspContext corresp="i-PPbhrvtqQujAT47WozJ356">
          <ref type="uppgift">2021/22:TU7</ref>
          <ref type="ref_dok_id">H901TU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU7</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-geaosfXBC2xT4zbo9vy9R" type="behandlas_i"/>
        <correspContext corresp="i-geaosfXBC2xT4zbo9vy9R">
          <ref type="uppgift">2021/22:MJU23</ref>
          <ref type="ref_dok_id">H901MJU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU23</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PK65s8kMMVqhFtE8K3fZNx" type="behandlas_i"/>
        <correspContext corresp="i-PK65s8kMMVqhFtE8K3fZNx">
          <ref type="uppgift">2021/22:CU12</ref>
          <ref type="ref_dok_id">H901CU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-L5YB48nm3G8dBeE4hvQFbQ" type="behandlas_i"/>
        <correspContext corresp="i-L5YB48nm3G8dBeE4hvQFbQ">
          <ref type="uppgift">2021/22:TU11</ref>
          <ref type="ref_dok_id">H901TU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU11</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MryUBwrx1VAiAhqg8ijYCD" type="behandlas_i"/>
        <correspContext corresp="i-MryUBwrx1VAiAhqg8ijYCD">
          <ref type="uppgift">2021/22:KrU8</ref>
          <ref type="ref_dok_id">H901KrU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU8</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2LFoNsTZtsC2iiHaC8dBcd" type="behandlas_i"/>
        <correspContext corresp="i-2LFoNsTZtsC2iiHaC8dBcd">
          <ref type="uppgift">2021/22:MJU24</ref>
          <ref type="ref_dok_id">H901MJU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU24</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JSUd97LTRDyQnk7qZtG6V1" type="motHeader">
        <div xml:id="i-Bh2fmBp8X2CXSJYxDubRQb" type="motTitle">
          Motion till riksdagen 2021/22:4067 av Karolina Skog (MP) Släpp
          barnen fria
        </div>
      </div>
      <div xml:id="i-BU4EdWdtc7u9xz4xcf4Qp7" type="motBody">
        <div xml:id="i-WLU3Dy6dhjxqHFxEMduHMn" type="motProposal" subtype="förslag">
          <head xml:id="i-LjT6j4ub5fUb4Z3kxePXmh">
            Förslag till riksdagsbeslut
          </head>
          <list xml:id="i-J7pyGGR8soWjhTGYr2iitr" style="ol">
            <item xml:id="i-CAMsEheqhqWVogewFWKTuj">
              Riksdagen ställer sig bakom det som anförs i motionen om skärpta
              riktlinjer och förbättrad uppföljning för utformning av gårdar
              vid förskolor och skolor och tillkännager detta för regeringen.
            </item>
            <item xml:id="i-UZC3iqDE9SkfS58phkstB7">
              Riksdagen ställer sig bakom det som anförs i motionen om tillgång,
              kvalitet och tillgänglighet vad gäller lokaler för barns aktiviteter
              och tillkännager detta för regeringen.
            </item>
            <item xml:id="i-EcKDdQhFxKud6yUyaom6wg">
              Riksdagen ställer sig bakom det som anförs i motionen om att
              utgå från barnperspektiv i den fysiska planeringen och utöka barns
              inflytande över den fysiska miljön och tillkännager detta för
              regeringen.
            </item>
            <item xml:id="i-GMoTAV9EHZoxN5ERw7wwmo">
              Riksdagen ställer sig bakom det som anförs i motionen om att
              se över det statliga stödet till friluftsorganisationerna och
              tillkännager detta för regeringen.
            </item>
            <item xml:id="i-Sj8XXq2eEaXqvJdQd4mWAx">
              Riksdagen ställer sig bakom det som anförs i motionen om att
              bevara tätortsnära natur och tillkännager detta för regeringen.
            </item>
            <item xml:id="i-NCy8qF6FKFkv57EpYkmgov">
              Riksdagen ställer sig bakom det som anförs i motionen om att
              förändra styrningen av Trafikverket och tillkännager detta för
              regeringen.
            </item>
            <item xml:id="i-LbUpCiFf3WBgNdVm5YK4aR">
              Riksdagen ställer sig bakom det som anförs i motionen om att
              byta parkeringsnorm till transportplaner och tillkännager detta
              för regeringen.
            </item>
            <item xml:id="i-Kke5b4k1hNAfBJouyoRiEc">
              Riksdagen ställer sig bakom det som anförs i motionen om att
              öka investeringarna i infrastruktur för gång och cykel och tillkännager
              detta för regeringen.
            </item>
            <item xml:id="i-HQU1cZtsraqzuPo4qCYWxS">
              Riksdagen ställer sig bakom det som anförs i motionen om bilfria
              zoner vid skolor och tillkännager detta för regeringen.
            </item>
          </list>
        </div>
        <div xml:id="i-SMPCxfTHm4RkkiHoKtPWyh" type="motContent">
          <head xml:id="i-8h89mgtHVmx8qqe9M4QQt9" type="h1">
            Motivering
          </head>
          <p xml:id="i-VqZQdzZp2rga5vmsGWwkU7">
            Sambandet mellan fysisk aktivitet och barns välbefinnande är
            väl beskrivet. Likaså att barn rör sig mindre är rekommendationerna
            och att utvecklingen går åt fel håll. Barn får mycket av sin fysiska
            aktivitet som en del av vardagslivet genom att ta sig mellan olika
            målpunkter eller genom lek, men dessa aspekter inom arbetet för
            barns hälsa och välmående får inte den uppmärksamhet som krävs
            för att vända utvecklingen.
          </p>
          <head xml:id="i-LUW1Uay4222NuaPUXhoQRG" type="h2">
            Barn vill röra på sig
          </head>
          <p xml:id="i-MwE5M5sBkcBKkBYGCWMPW5">
            BRIS visar i rapporten De säger att vi inte rör på oss barn i
            Sverige känner till att det är bra att röra på sig och att de
            vill röra på sig, men att yttre faktorer, som hur den fysiska
            miljön är utformad, hämmar. Det är vi vuxna som begränsar barnens
            värld.
          </p>
          <p xml:id="i-Wb2uJoXo1BahpPynghAmQa">
            Bris visar också på en ojämlikhet. Att vara flicka, att ha en
            eller flera funktionsnedsättningar eller att leva i socioekonomisk
            utsatthet är enligt rapporten de tre av de vanligaste anledningarna
            till att barns förutsättningar för fysisk aktivitet begränsas.
          </p>
          <head xml:id="i-JwYGfgwEuY1h1NTBWkxwWL" type="h2">
            Barnets rätt till hälsa börjar med lek
          </head>
          <p xml:id="i-3YEpkYLgrXt2HMWabEdqTS">
            Hur gårdar och andra miljöer där barn rör sig är utformade påverkar
            hur mycket och hur de leker. Flera studier har visat att barn
            leker och rör på sig mer i naturlika miljöer än vid fast lekutrustning.
            På fria ytor formar barnen leken själva. De strikta säkerhetskraven
            på fast lekutrustning har hämmande effekt. Barn behöver kunna
            utmana sig för att utvecklas och det sker inte om alla risker
            är bortbyggda.
          </p>
          <head xml:id="i-3PVCkifuEdfvCAeivez3E8" type="h2">
            Förskolor och skolor byggda för hälsa och rörelse
          </head>
          <p xml:id="i-DtAwyHfbmjkDdYQ3RixXbK">
            Det finns gott om forskning och kunskap om hur förskolor och
            skolor kan utformas för att främja hälsa och rörelse. Denna visar
            att samma miljöer som främjar rörelse också främjar jämställdhet
            och goda sociala interaktioner. Trots detta utformas inte de miljöer
            vi skapar för våra barn utifrån kunskap och evidens. Allt för
            ofta är det motsatta fallet då ekonomi, normer kring säkerhet
            eller enkel skötsel blir styrande och går ut över barnens behov
            av frihet och rörelse.
          </p>
          <p xml:id="i-Y9QQ8MSRfQAepJgTHJdxPy">
            Gårdar bör ligga i anslutning till verksamheten, vara rymliga
            samt innehålla gröna partier. Trots detta visar en kartläggning
            från Boverket att skolgårdarna krymper och ansvaret för att gårdarna
            utformas väl är otydligt. Statens riktlinjer för gårdar vid förskolor
            och skolor bör skärpas både vad gäller kvantitet och kvalitet.
          </p>
          <p xml:id="i-V1XeaHNwRAquR73uqPcbQP">
            Barn är känsliga för solexponering varför gårdar på förskolor
            och skolor ska erbjuda skugga, lämpligen från träd där ljuset
            kan strila igenom. Här finns tydliga nationella riktlinjer som
            varken följs upp eller tillämpas på ett ordnat sätt. Här bör ansvariga
            myndigheter bli mer aktiva och tydliga.
          </p>
          <p xml:id="i-N6LQUp54sTsHgpGfVMDxan">
            Det finns många skäl att lägga stor vikt vid utformning av barnens
            arbetsmiljö i skolan och där se till möjligheten att röra på sig.
            Tillräckligt utrymme för rörelse och möbler som går att använda
            varierat viktigt. Ljud och ljus har stor påverkan på barnens välbefinnande.
          </p>
          <p xml:id="i-Xa2Wt2Xe79t6f9wrJDBhSW">
            Många lokaler och utemiljöer för lek och idrott är slitna och
            många kommuner brottas med ekonomiska utmaningar och har svårt
            att upprätthålla de reinvesteringar och investeringar som krävs.
            Eller prioriterar inte barns miljöer tillräckligt högt när trycket
            från de vuxnas elitidrotter blir allt högre. Många idrottslokaler
            lever inte upp dagens krav på tillgänglighet, vilket utestänger
            barn och unga från att fritt välja fritidsaktivitet. Bristen på
            bra lokaler innebär att de föreningar som vill erbjuda aktiviteter
            för barnen har svårt att hitta bra lokaler. Det finns anledning
            att överväga en statlig insats för att öka investeringarna i lokaler
            för barns aktiviteter.
          </p>
          <head xml:id="i-T2addqP3bRFGyP89KVVhCo" type="h2">
            Lyssna på barnen
          </head>
          <p xml:id="i-TBMMxqpBzccXWTLGm3NAxv">
            Utemiljöer kan erbjuda platser där barn kan styra själva, där
            de kan röra på sig och interagera på sina egna premisser. Utformningen
            av utemiljöer erbjuder också en möjlighet att ge barn och unga
            makt och inflytande, vilket i sig har en positiv inverkan på hälsa.
            Det finns en rad metoder för att ta reda på hur barn och unga
            använder olika miljöer och för att ge dem inflytande över planering
            och utformning. I detta är de ojämlikhetsfaktorer som nämns ovan
            centrala. Hur utemiljöer kan utformas för tjejer, för barn med
            funktionsnedsättning och med insikt om socioekonomiska faktorer
            är viktigt att ha med sig.
          </p>
          <head xml:id="i-S4cYhmxGWJ7y1zVvxaD7XB" type="h2">
            Naturklyftan
          </head>
          <p xml:id="i-XgBQLLxusVANQwXMh9wwuL">
            Att vistas i naturen har en avstressande effekt och stimulerar
            till rörelse. Den avstressande effekten verkar vara särskilt påtaglig
            för barn som lever i utsatta miljöer. Men denna grupp har tyvärr
            lägst tillgång till naturen. I rapporten Naturklyftan visar Svenska
            turistföreningen på stora socioekonomiska skillnader tillgång
            till naturen. Trots att det inte kostar något är det personer
            som saknar ekonomiska resurser som i lägst utsträckning kommer
            ut i naturen. Den faktor som många föräldrar uppger som begränsande
            är tid. En annan är kunskap. Friluftsorganisationerna erbjuder
            möjligheter för barn och unga att komma ut i naturen och att lära
            sig mer om natur och friluftsliv. Att deras verksamhet är fri
            från tävlingsmoment gör att den fungerar för många och lätt kan
            anpassas efter barnens förmåga.
          </p>
          <p xml:id="i-U4frvdX8NpEWfohPeNEBFa">
            I detta ljus är det märkligt att staten har valt att ge Friluftsorganisationerna
            sämre förutsättningar än de organisationer som erbjuder idrottsaktiviteter.
            Bidragen till friluftsorganisationerna har under lång tid utvecklats
            sämre än de till idrottsföreningarna. Idrottsföreningarna har
            också möjlighet att anställa ledare med skatterabatt, vilket friluftsorganisationerna
            inte kan. Regeringen har aviserat stora höjningar av bidragen
            till friluftsorganisationerna, men detta löser inte hela situationen.
            Idrottsföreningarna gör fantastiska insatser och är värda det
            stöd som de får, men de strukturella skillnaderna är inte motiverade
            utan bör arbetas bort.
          </p>
          <p xml:id="i-DTkoG2dh8mRxznh7f5pQ3K">
            Tillgång till naturen hänger också på enkel tillgång till natur
            nära bostad och skola. Att barn kan röra sig fritt och göra platser
            i naturen till sina egna är av stort värde. Där kan barnen styra
            sin lek och utvecklas till självständighet. För detta är det viktigt
            att bevara och skydda tätortsnära natur samt att värna allemansrätten
            och strandskyddet.
          </p>
          <head xml:id="i-Ejk3DyZ6GKthwGpubu3UKd" type="h2">
            Den försoffande bilnormen
          </head>
          <p xml:id="i-QB8vhpfZtgRiZeCuXUK19r">
            Våra städer och tätorter växte fram som miljöer där närhet och
            täthet gjorde gång och cykel till självklara transportmedel. Idag
            är nästan alla städer ombyggda i syfte att trycka ut detta och
            pressa in bilen. I stort sett alla tätorter och städer är anpassade
            efter bilen. Bilnormen trycktes ut genom central styrning och
            möjligheten att gå och cykla på ett enkelt och tryggt sätt byggdes
            bort. Med detta förändrades beteende, bilåkande tog över med minskad
            fysisk aktivitet och social interaktivitet som följd.
          </p>
          <p xml:id="i-JrbmLVCBVNLmXRkkugSzLy">
            Bilnormen är utöver en bestämd syn på städer ska utformas en
            social norm som tar sig många uttryck och en del märkliga föreställningar.
            Det är exempelvis en vanligt förekommande uppfattning att barn
            inte kan hantera blandade trafikmiljöer före tolv års ålder. Detta
            saknar grund i evidens och ger uttryck av ett perspektiv att barnens
            är gäster i de miljöer som skapats för bilen snarare än egna individer
            med egna rättigheter. Självklart går det att skapa trafikmiljöer
            där barn kan röra sig fritt och säkert och lika självklart bör
            detta vara målet. Kan inte barn röra sig fritt och exempelvis
            gå till skolan själv är den fysiska miljön dåligt utformad. Vi
            måste bestämma oss för vem vi bygger.
          </p>
          <p xml:id="i-K5f3GvvXm41dLMntaLQKxe">
            Vuxna har tryckt in bilen i barns närmiljö. Nu är det dags att
            trycka ut den igen.
          </p>
          <head xml:id="i-SM7abWDLCK7QYiLSSjikhY" type="h2">
            Från bilnorm till aktiv mobilitet
          </head>
          <p xml:id="i-3FNk4objg9NhvrRMBgk96r">
            Barn cyklar och går betydligt mindre nu än tidigare och de blir
            i allt högre grad skjutsade till skolan. Detta leder till att
            miljön precis runt skolan blir otrygg. Stressade föräldrar parkerar
            och kör i strid med gällande regler, vilket utsätter de barn som
            går och cyklar för fara. Området runt en skola bör istället vara
            trygg och inbjuda till aktiv mobilitet. För att uppnå detta bör
            miljön runt varje skola vigas åt de trafikslag som barnen själva
            behärskar, gång och cykel. Det betyder bilfria zoner runt varje
            skola, där endast motorfordon som bistår barn och lärare med funktionsnedsättning
            släpps in. Skolorna har ansvar för att barnen kan ta sig till
            skolan på tryggt sätt och kan påverka föräldrarna genom information
            och genom att uppmuntra det som kallas gående och cyklande bussar.
          </p>
          <p xml:id="i-TBWUAknBeUcjBsgpGfDLGd">
            Tillgången till säkra möjligheter att gå och cykla behöver nu
            byggas tillbaka. I den täta bebyggelsen sker detta genom aktivt
            arbete i många kommuner och det blir då tydligt att där infrastrukturen
            är tillräckligt bra så väljer många att gå och cykla. Strukturerna
            styr beteende. En majoritet av Sverige befolkning har ett cykelbart
            avstånd till arbetet vilket gör potentialen till aktiva transporter
            mycket stort.
          </p>
          <p xml:id="i-XfJt4uJ8h9L8BQe4pbC2DV">
            Mellan våra tätorter, på de vägar staten är ansvarig för är det
            värre, tillgången till säkra möjligheter att gå och cykla är ofta
            mycket dåliga, inte sällan obefintliga. Detta gör att många barn
            som bor utanför tätorter blir helt beroende av att bli skjutsade
            i bil. Deras frihet är begränsad. Detta syns i siffror, då både
            barn och vuxna i gles bebyggelse rör sig mindre är de som bor
            tätare. Här sker förfärande nog en negativ omstrukturering. Trafikverket
            bygger systematisk bort vägrenar och gör det omöjligt att cykla.
            Att detta sker i trafiksäkerhetens namn vore parodiskt, om de
            var roligt. Nollvisionen är i sin praktik en del av bilnormen
            och behöver arbetas om i grunden, utifrån ett bredare hälsoperspektiv.
            Styrningen av Trafikverket behöver på motsvarande sätt omformas
            mot aktiv mobilitet och folkhälsa. En väg dit kan vara att ta
            utgångspunkt i Agenda 2030.
          </p>
          <p xml:id="i-TgXVbr65wRYzQJDZSijbt4">
            Till bilnormen hör att stora ytor reserveras till bilparkering.
            Ytor kring bostäder och gemensamma miljöer asfalteras och vigs
            åt bilen. Vid uppförande av ny bebyggelse ställs ofta krav på
            bilparkering, medan tillgång till ytor som det går att leka på
            inte är reglerat. Medan det till varje bil finns fem parkeringsplatser
            så har vi 45 kvadratmeter skolgård per barn, vilket motsvarar
            ungefär tre parkeringsplatser. Det visar på ett tydlig, och skev
            prioritering. Parkeringsnormen är inte reglerad i lag, men hanteras
            som om den vore det, därför behövs en översyn och reglering som
            gör det tydligt att det är tydligt att det är transporter i en
            bredare bemärkelse som behöver regleras, inte bara bilparkering.
          </p>
          <head xml:id="i-HCsJJ6m8X5rWbziPok14sV" type="h2">
            Att bra utemiljö kan ge förutsättningar för hälsa
          </head>
          <p xml:id="i-TwxmDHGETt9ZHdt14HtsGr">
            Verkligheten är inte så enkel att tillgång till bra cykelvägar
            och skogsområden gör barn friska och glada. Alltför många barn
            upplever stress och problem med psykisk hälsa.
          </p>
          <p xml:id="i-PRECfQVXRMyM7JRfR9RsQq">
            Bris skriver i ovan nämnd rapport att många barn uppger att det
            inte orkar gå ut och att de känner press att motionera på ett
            visst sätt för att nå upp till samhällets skönhetsideal eller
            för att nå tävlingsresultat som är uppsatta av andra. Föräldrar
            och lärare sliter med att hitta fram till ett fungerande förhållningsätt
            till barnens användning av skärmar. Brå kan visa på att många
            unga är rädda för att utsättas för brott och att det innebär begränsningar
            för deras vardag och sociala liv.
          </p>
          <p xml:id="i-Br6PaqpnoXuhK3VxfVrU2">
            Denna motion fokuserar inte på dessa faktorer av barns hälsa
            utan på en rad faktorer som avgör barnens möjlighet att röra sig
            fritt. För utan en säker cykelväg finns inte möjligheten att ta
            sig till skola och fritidsaktiviteter själv. Om förskolor och
            skolor saknar bra skolgårdar och om det inte enkelt att komma
            ut i naturen så ger vi inte barnen möjligheten att röra på sig.
            Barn vill röra på sig och det är dags att vi vuxna slutar sätta
            upp hinder för dem att göra det.
          </p>
        </div>
        <div xml:id="i-62j5fVhPKpxsk6FH9v5oLR" type="signatureBlock">
          <list xml:id="i-RdUEMybN9dFQEj8EW2VZFG">
            <item xml:id="i-BFPHfmfRoHV9mPhWErDwEJ" type="signature">
              Karolina Skog (MP)
            </item>
          </list>
        </div>
      </div>
    </body>
  </text>
</TEI>
