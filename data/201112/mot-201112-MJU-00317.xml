<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00317">
  <teiHeader>
    <fileDesc>
      <titleStmt>
        <title>Nya mål för återvinning av avfall</title>
        <author corresp="i-SS4MgL3HhkwCjKYAxgBPkd">av Karin Granbom Ellison (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nya mål för återvinning av avfall</title>
          <idno type="rdwebb">GZ02MJ317</idno>
          <rs type="number">MJ317</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ317/text</ref>
          <ref type="dokument_url_html">http://data.riksdagen.se/dokument/GZ02MJ317</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ317</ref>
          <ref type="doc">http://data.riksdagen.se/fil/EFB3982F-7BA8-4073-BBAE-DAB92DEFAB21</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom Ellison</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-R7f7X1J8CJoV7KPzMDv6GW" type="signed"/>
        <correspContext corresp="i-R7f7X1J8CJoV7KPzMDv6GW">
          <note type="signatory" corresp="i-SS4MgL3HhkwCjKYAxgBPkd"/>
        </correspContext>
        <correspAction xml:id="i-pt7G2uPcuc4rESsJQibRi" type="numbering">
          <date when="2011-10-06"/>
        </correspAction>
        <correspAction xml:id="i-PgW5dRUXEJNkkXYazAdCwE" type="submission">
          <date when="2011-10-04"/>
        </correspAction>
        <correspAction xml:id="i-S1tyryvVQZv9SnYFPsNxaq" type="transfer">
          <date when="2011-10-04"/>
        </correspAction>
        <correspAction xml:id="i-78DpH5aLNjQx161aXoButL" type="assigned"/>
        <correspContext corresp="i-78DpH5aLNjQx161aXoButL">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LrLLbRfn9akAg3gWzLoecr">
            Förslag till riksdagsbeslut
          </head>
          <list style="ol">
            <item xml:id="i-5Pe3ahAXgUYAUSvkpgzfeN">
              Riksdagen tillkännager för regeringen som sin mening vad som
              anförs i motionen om behov av att se över mål för avfallsåtervinning.
            </item>
            <item xml:id="i-2VAKzfvcEz5mQqGAtUinDS">
              Riksdagen tillkännager för regeringen som sin mening vad som
              anförs i motionen om behov av en strategi för att minska avfallet
              i form av fullgoda livsmedelsprodukter.
            </item>
            <item xml:id="i-AS1hp5LfMrWXw8XjZ6p7hM">
              Riksdagen tillkännager för regeringen som sin mening vad som
              anförs i motionen om behov av att åstadkomma mer återbruk och
              återvinning av textilier.
            </item>
          </list>
        </div>
        <div type="motContent">
          <head xml:id="i-ACNtTAzh3vYMoHZpb8A724" type="h1">
            Motivering
          </head>
          <p xml:id="i-QFnt4E2QF4Zg5JzAdpGr2t">
            Konsumtionen i samhället ökar, liksom avfallsmängderna. Med tanke
            på att naturresurserna är begränsade, att klimatet förändras och
            att efterfrågan på råvaror ökar är det viktigt att ta tillvara
            avfallet. Genom återvinning kan vi skydda hälsa och miljö och
            spara energi och råvaror. I ett internationellt perspektiv är
            vi i Sverige bra på att återvinna. Vi är emellertid inte så bra
            att vi inte kan bli bättre.
          </p>
          <p xml:id="i-TKis8Z3EyTmuPkz3wiiKQi">
            Målen för insamling av förpackningar ges i förordningen (2006:1273)
            om producentansvar för förpackningar. Förordningen (1994:1205)
            om producentansvar för returpapper uttrycker målen för returpapper.
            När man går igenom uppfyllelsen av dessa mål ser man att vi når
            målen i många fall med råge. Det enda undantaget är plast där
            vi är långt från målet.
          </p>
          <p xml:id="i-GxQGQTpVWocqF8qYhV8qzM">
            Målet är att 60 procent av allt förpackningsavfall ska återvinnas
            från och med år 2009. Den totala återvinningen (material- och
            energiutnyttjande) för samtliga förpackningsslag för år 2008 låg
            på 81 procent. Vi har alltså nått en bra bit över det målet. När
            det gäller returpapper är målet att producenterna ska se till
            att 75 procent av de tidningar som konsumeras i Sverige ska samlas
            in. Enligt statistik från FTI (Förpacknings- och tidningsinsamlingen)
            samlades 91 procent av alla tidningar in under år 2009. Även här
            når vi alltså långt över målet.
          </p>
          <p xml:id="i-MPjbsg21gTWutkVoGvmECs">
            Värre är det ställt med plastförpackningar där återvinningsmålet
            är 70 procent, varav 30 procent ska vara materialutnyttjande.
            År 2009 återvanns enbart 30,8 procent av alla plastförpackningar
            på marknaden. Vi var alltså långt från att nå målet. Det är rimligt
            att anta att en stor del av plasten hamnar i hushållssoporna.
            När det gäller metallförpackningar nåddes målet om 70 procent
            år 2009, men inte år 2008.
          </p>
          <p xml:id="i-QqjnhpR14kETDCjXAtF7Y4">
            År 2009 materialåtervanns 49 procent av hushållsavfallet, vilket
            motsvarar ungefär 236 kg per person. Därmed nådde vi nästan upp
            till miljökvalitetsmålet om att år 2010 återvinna 50 procent av
            hushållsavfallet
          </p>
          <p xml:id="i-Rrvpwhc14jmd43StZV71oa">
            När det gäller matavfall från hushåll, restauranger, storkök
            och butiker anger miljökvalitetsmålen att 35 procent ska återvinnas
            genom biologisk behandling. Återvinningen av matavfall ökar, men
            ligger runt 20 procent, vilket är långt från det uppsatta målet.
            I detta sammanhang är det värt att nämna att alltför stora mängder
            fullgoda livsmedelsprodukter idag blir till avfall. Vi måste hitta
            strategier för att undvika att denna typ av matavfall uppkommer.
            När väl matavfall uppstår ska det tillvaratas och återvinnas för
            att exempelvis användas till energi. På detta område kan vi också
            bli bättre.
          </p>
          <p xml:id="i-Qr5kbPhvapMZY2nx3vG4M5">
            Ett material som idag återvinns i mycket låg utsträckning är
            textil. Ungefär 8 kg textilier per person och år slängs i soporna.
            Det förekommer ingen materialåtervinning av textila material.
            Samtidigt bedöms textil vara bland de materialslag som har högst
            klimatpåverkan om man slår ihop utsläpp från produktion och avfallshantering.
            I framställningen används oftast stora mängder kemiska ämnen som
            kan vara hälso- och miljöfarliga.
          </p>
          <p xml:id="i-9bdeX9eVFfmqma8WE6ykHY">
            Förbrukningen av textil ökar för varje år. Mål behövs för återbruk
            och återvinning av textilier. En översyn bör göras av hur producenterna
            kan ta större ansvar för kläder och andra hushållstextilier och
            hur samhället kan underlätta för konsumenterna att både minska
            och återvinna sitt textilavfall.
          </p>
          <p xml:id="i-GouTfFviBj7p2ZgdraBAw4">
            Sammanfattningsvis visar detta att det är dags att se över målen.
            Flera återvinningsmål behöver höjas för att leda till nya prestationer.
            På de områden där vi inte når uppsatta mål bör en analys genomföras
            för att kunna vidta åtgärder. Nya mål behöver tillkomma för nya
            materialslag. Detta skulle bidra till att Sverige blir ännu bättre
            på återvinning.
          </p>
        </div>
        <div type="motSignatures">
          <list>
            <item xml:id="i-9dF8RRDxjEDvhLRGGB6pEy" who="i-SS4MgL3HhkwCjKYAxgBPkd">
              Karin Granbom Ellison (FP)
            </item>
          </list>
        </div>
      </div>
    </body>
  </text>
</TEI>
