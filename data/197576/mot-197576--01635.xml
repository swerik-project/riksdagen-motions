<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--01635">
  <teiHeader>
    <fileDesc>
      <titleStmt>
        <title>om miljöpolitiken</title>
        <author>av fru Anér </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om miljöpolitiken</title>
          <idno type="rdwebb">FZ021635</idno>
          <rs type="number">1635</rs>
          <ref type="dokument_url_text">http://data.riksdagen.se/dokument/FZ021635/text</ref>
          <ref type="dokument_url_html">http://data.riksdagen.se/dokument/FZ021635</ref>
          <ref type="dokumentstatus_url_xml">http://data.riksdagen.se/dokumentstatus/FZ021635</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QPD6DWwmqRWX51YYDUMZdx" type="signed"/>
        <correspContext corresp="i-QPD6DWwmqRWX51YYDUMZdx">
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__1635/mot_197576__1635-001.pdf"/>
      <fw xml:id="i-T5XH7PzLwhynseJfwTCwe3">
        Motion 1975/76: 1635
      </fw>
      <div type="motHeader" xml:id="i-3AeMoqyuejqy1cej2jJwwz">
        <div type="motTitle" xml:id="i-PcQXbCemP5LooVFVi3T2SS"/>
        <div type="motSubmissionInfo" xml:id="i-U2JhLoK3c5x1Bwd1PCpmfM"/>
      </div>
      <div type="motBody" xml:id="i-Pq8QD5wpS3J9FqXeivN2Ld">
        <div xml:id="i-WmRkV2275YyK1e4Qv9avFG">
          <p xml:id="i-4qPt8jq4n9HeKbQTRPSYMw">
            av fru Anér om miljöpolitiken
          </p>
          <p xml:id="i-17MfeP1r7DhVi1e2VaYBpJ">
            Att skydda miljön är att skydda människan. Men det blir vanligen
            mycket dyrt och besvärligt att göra det när miljöskadorna börjar
            pocka på uppmärksamhet. Då är redan sjöarna förstörda, fabriksarbetarna
            döva, fiskarna förgiftade och marken sur. Att verkligen skydda
            miljön och därmed människan är därför att tänka i förväg. Hur
            påverkar den här bebyggelsen och de här vägarna, den här soptippen
            och den här flygplatsen allt det levande liv som fanns eller finns
            där? Ännu längre fram måste vi tänka. Hur kommer den här tekniska
            upp- finningen att påverka människorna, som tillverkar, köper,
            hanterar den? Vad blir den verkliga summan välfärd, som den tillför
            sina ägare och användare? Jag vill i denna motion peka på två
            områden, där denna förtänksam- het i ordets verkliga mening borde
            kunna tillämpas mycket mera radi- kalt än i dag. Det ena gäller
            tillämpningen av de miljölagar vi redan har, den fysiska planering
            vi redan utför. Där måste hänsynen till den levande miljön, mänsklig
            och icke-mänsklig, byggas in från början. Det andra gäller värderingen
            av den tekniska utvecklingen på vissa samhällsområden, där det
            med icke oöverkomligt dyra studier går att värdera, vilken verklig
            tillväxt i den mänskliga välfärden som har blivit resultatet;
            en ny sorts värdering av nationalinkomsten på vissa väsent- liga
            punkter. Det första kravet kan i någon mån tillgodoses genom att
            länsstyrelser och kommuner får tillgång till vad de i dag i ytterst
            ringa mån har, näm- ligen ekologisk och över huvud taget naturvetenskaplig
            sakkunskap. Det finns lagar om hur miljön skall skyddas — men
            alltför få människor som faktiskt kan mäta föroreningarna, studera
            och förutsäga vad som verkligen händer med djur och växtlighet,
            bedöma inverkan av vissa ingrepp på landskapet som helhet. Med
            ett ord: Ge en grund av fakta åt lagens åtgärder i de enskilda
            fallen. Vidare behövs att den fysiska planeringen i verklig mening
            blir eko- logisk. I dag faller miljökraven ofta bort i konflikten
            med mer handfasta, ekonomiska kortsiktsintressen. Vi saknar fortfarande
            en genomtänkt ekologisk planering. Visserligen sägs den pågående
            fysiska riksplane- ringen vara baserad på ett ekologiskt synsätt,
            men den är än så länge
          </p>
          <pb facs="riksdagen-motions-pdf/data/197576/mot_197576__1635/mot_197576__1635-002.pdf"/>
          <fw xml:id="i-HsYxVHvMFzQaqoAi5NoZeE">
            Mot. 1975/76: 1635 3
          </fw>
          <p xml:id="i-ReZZtgnhTsjRrsALrJuuqB">
            mest en sammanställning av en mängd kommunala planer och ett
            antal relativt vaga allmänna planeringsriktlinjer. En grundlig
            ekologisk inventering av Sverige har aldrig genomförts, endast
            punktinsatser. Vi har där en del att lära av andra länder. Bl.
            a. i Canada pågår en mycket omfattande och detaljerad naturresursinven-
            tering. I USA krävs särskilda ekologiska undersökningar för alla
            federala projekt och för en del delstatliga, vilka medför påtagliga
            effekter på mil- jön. Undersökningarna går ut på beskrivning av
            nuvarande förhållanden, redovisning av olika alternativ — status
            quo, alternativt läge, alternativ teknik, alternativt genomförande
            — beskrivning av hur förhållandena kommer att bli och kvantifiering
            av vilka förändringar som blir följden vid olika alternativ, detaljerad
            beskrivning av konsekvenserna av det valda alternativet och redovisning
            av skälen för valet samt redovisning av de åtgärder som skall
            vidtas för att minska de negativa konsekvenser- na. Utredningen
            av de ekologiska konsekvenserna skall påbörjas sam- tidigt med
            de tekniska och ekonomiska beräkningarna. Arbetet skall ske tvärvetenskapligt.
            De här exemplen visar att det finns möjlighet att få fram nya
            och viktiga fakta som behövs vid avgöranden om bl. a. explo- atering.
            Den nuvarande svenska miljöpolitiken bygger på kompromissprinci-
            pen. Den är inte hållbar i längden. Vi måste inse att miljöpolitiken
            måste baseras på ekologins krav och ta konsekvenserna av det.
            Ett första steg är åtminstone att vid avgöranden om naturexploatering
            och industri- lokalisering de ekologiska förutsättningarna och
            konsekvenserna verk- ligen tas fram i ljuset. Då är i alla fall
            miljöintressena inte utslagna i för- väg. Ytterligare en metod
            som borde övervägas vore tillskapandet av ett organ som, i brist
            på bättre namn, kunde kallas Sveriges biologiska un- dersökning.
            Det skulle kunna fungera på i princip samma sätt som Sveriges
            geologiska undersökning eller riksantikvarieämbetet. Det skulle
            kunna gå in när miljön är hotad och när exploateringskrav ställs
            på ett visst område för att undersöka de ekologiska och biologiska
            förutsätt- ningarna samt konsekvenserna av en genomförd exploatering.
            Det borde ha möjligheter att föreskriva vissa undersökningar och
            kanske också under vissa förutsättningar inlägga veto. Dess veksamhet
            skulle i viss mening vara parallell till naturvårdsverkets, men
            en av vinsterna skulle vara att vi fick en officiell instans som
            inte behöver väga och kompro- missa utan renodlat kan företräda
            ekologin. Det andra kravet jag anser bör ställas på ett samhälle
            som vill vara levbart, uthärdligt och hållbart för alla sina medborgare
            och över många generationer är en reell stadardvärdering. Jag
            vill illustrera detta med tre exempel, tagna från forskning som
            redan existraer: 1. Hur mycket bidrar en befolknings föda till
            dess verkliga välbefin-
          </p>
          <pb facs="riksdagen-motions-pdf/data/197576/mot_197576__1635/mot_197576__1635-003.pdf"/>
          <fw xml:id="i-3wQqn72LExn4pjJmt4nhHF">
            Mot. 1975/76: 1635 4
          </fw>
          <p xml:id="i-JBSfjnXZ95ZkMZLyqq8TnY">
            nande? Hur mycket av födan åstadkommer i själva verket sjukdomar
            eller bristtillstånd, därför att den innehåller fel näringsämnen
            eller för få av en viss sort och för många av en annan? Med andra
            ord, hur mycket av både sjukvård och matpengar skulle vi kunna
            spara, om vi värderade vår näring efter mera förnuftiga normer?
            2. Hur mycket bidrar fordonsbeståndet i ett land faktiskt till
            att för- flytta medborgarna och hur fort? Här finns chockerande
            beräkningar gjorda (i Frankrike, USA och Mexico) som visar att
            om man räknar in i transporttiden all tid som går åt för att tjäna
            ihop till resan resp. for- donet, för att köpa, vårda, tanka,
            reparera, parkera etc. samma fordon, vidare för att vänta i köer,
            ligga på sjukhus efter trafikolyckor — och andra svårundvikliga
            förseningar — och om man sedan dividerar denna tid med antalet
            körda kilometer, så blir den farten oerhört låg. Ingen bil, den
            må vara aldrig så snabb, kommer i denna beräkning fortare fram
            än en cykel. Och för låginkomsttagare är cykeln flera gånger snabbare
            än bilen. Jämförelser med kollektiva transportmedel, med all väntetid
            med- tagen, är inte gjorda men kan naturligtvis göras. Här finns
            rika fält för reella jämförelser mellan transporters kostnader
            och tidsvinster, som kanske ställer många självklara föreställningar
            på huvudet. De behöver göras för hela landet och för regioner
            med olika typer av bebyggelse. De skulle ge oss helt nya underlag
            för en debatt om vad människor verkligen betalar för — och verkligen
            får. 3. Slutligen: I vilket förhållande står medborgarnas energiförbrukning
            till deras reella levnadsstandard? Vissa internationella studier
            har redan visat att förhållandet är mycket komplicerat. Somliga
            länder har ungefär lika hög levnadsstandard som vissa andra, där
            energiåtgången är dubbelt så hög. Jämförelser av denna art, kanske
            också uppspaltade på regioner, kan ge helt nytt underlag för medborgarnas
            val mellan olika typer av energikonsumtion — inte bara typer av
            produktion, vilket naturligtvis också kommer in i bilden. Dessa
            tre exempel är sådana som redan finns utprövade och som det alltså
            finns metoder för. Andra kan säkert upptäckas. Men redan en undersökning
            av de tre välfärdskomponenter jag här nämnt — föda, transporter
            och energi — skulle antagligen ge vår diskussion om väl- färdens
            pris och välfärdens innehåll ett helt nytt ansikte. Det skulle
            vidare ingå i en sådan studie att avväga det pris som med- borgarna
            får betala genom social anpassning till tekniska förändringar
            mot det motsatta priset: oförändrad eller alternativ teknik, med
            helt andra sociala följder. Det är nämligen så i vår generation
            och i vår typ av kultur, att tekniken och dess existerande eller
            förväntade redskap (inkl. organisationer) ofta undviker, uppskjuter
            eller fördunklar sociala problem i stället för att lösa dem. Teknikernas
            ständigt ökade användning leder till obalanser i samhället, som
            inte längre kan botas på teknisk väg.
          </p>
          <pb facs="riksdagen-motions-pdf/data/197576/mot_197576__1635/mot_197576__1635-004.pdf"/>
          <fw xml:id="i-Xs3hfjEA3STnSxqMLr5sdp">
            Mot. 1975/76: 1635 5
          </fw>
          <p xml:id="i-XYzVebJdKjYFtX5GdAmBYG">
            Vidare: om tekniska förändringar alltid medför samhälleliga förändring-
            ar, måste snart snabbheten i de sociala förändringarna bli outhärdlig.
            Alla samhällen blir alltmer beroende av snabbt uppfunna och utnytt-
            jade tekniska hjälpmedel, vilkas komplicerade bieffekter är oförutsebara
            och vanligen ignoreras. Men denna oro utkristalliseras sällan
            i en uttrycklig vilja att även se teknisk återhållsamhet som en
            tänkbar möjlighet. Allstå: att man för- söker komma åt det verkliga
            sociala problemet, i stället för att söka be- mästra dessa symtom
            med tekniska åtgärder. Man nöjer sig vanligen med att jämföra
            fördelar och nackdelar i kortsiktiga tekniska handlingssätt. Teknologerna
            går vanligen helt förbi tanken att man kunde söka sti- mulera
            fram värden och mål i samhället, i stället för att med tekniska
            medel undertrycka de effekter som de existerande värdena och målen
            medför. Samtidigt är man alltid fullt övertygad om att den minst
            lika svåra anpassning som de tekniska förändringarna ovillkorligen
            hela tiden kräver av människorna kommer att äga rum i rätt tid
            av sig själv. Med hänvisning till det anförda hemställs 1. att
            riksdagen hos regeringen begär utredning och förslag om metoder
            för att få fram bättre ekologiskt underlag för beslut i samhället
            i enlighet med vad som anförs i motionen, 2. att riksdagen hos
            regeringen begär att studier utförs för be- dömning av välfärdskomponenter
            i enlighet med vad som före- slås i motionen.
          </p>
          <p xml:id="i-Dd4sQGZuza8R667LB9mpJP" type="date">
            Stockholm den 23 januari 1976 KERSTIN ANEÉR (fp)
          </p>
        </div>
      </div>
    </body>
  </text>
</TEI>
