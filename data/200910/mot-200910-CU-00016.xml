<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00016">
  <teiHeader>
    <fileDesc>
      <titleStmt>
        <title>med anledning av prop. 2009/10:170 En enklare plan- och bygglag</title>
        <author corresp="i-D9iCNaqxQvuHFjK2SSEFvT">av Carina Moberg m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:170 En enklare plan- och bygglag</title>
          <idno type="rdwebb">GX02C16</idno>
          <rs type="number">C16</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C16/text</ref>
          <ref type="dokument_url_html">http://data.riksdagen.se/dokument/GX02C16</ref>
          <ref type="dokumentstatus_url_xml">http://data.riksdagen.se/dokumentstatus/GX02C16</ref>
          <ref type="doc">http://data.riksdagen.se/fil/F1A326FF-D924-427F-9E67-41D2E530EB22</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ATZ4c9wj5d9SLcDbhruF89" type="basedOn"/>
        <correspContext corresp="i-ATZ4c9wj5d9SLcDbhruF89">
          <ref>Proposition 2009/10:170</ref>
        </correspContext>
        <correspAction xml:id="i-LPHVrScbnhQKZtKkWAQ385" type="signed"/>
        <correspContext corresp="i-LPHVrScbnhQKZtKkWAQ385">
          <note type="signatory" corresp="i-D9iCNaqxQvuHFjK2SSEFvT"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-BNs9NctwwvjUQnQxyESNVd"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-KCyyRs9HnkQhss61gii5F7"/>
        </correspContext>
        <correspAction xml:id="i-UjtrBcgCJCTRv5zjfFJo1D" type="referral">
          <date when="2010-04-16"/>
        </correspAction>
        <correspAction xml:id="i-RCboAz4RtCmoYeT9xc5HAT" type="dismissal">
          <date when="2010-04-15"/>
        </correspAction>
        <correspAction xml:id="i-6RL6RngcGKPRwTGq7eUZvZ" type="dismissal">
          <date when="2010-04-15"/>
        </correspAction>
        <correspAction xml:id="i-MEWvpUR9ijpsyfvbFb7VSj" type="transfer">
          <date when="2010-04-14"/>
        </correspAction>
        <correspAction xml:id="i-UWJJ8JqNz7HBg8UzoA7vAH" type="submission">
          <date when="2010-04-14"/>
        </correspAction>
        <correspAction xml:id="i-49Uun3smLzP44ahb6hyGwX" type="assigned"/>
        <correspContext corresp="i-49Uun3smLzP44ahb6hyGwX">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Srasgxdie3vqkJCQRhGJhA">
            Förslag till riksdagsbeslut
          </head>
          <list style="ol">
            <item xml:id="i-VEdknMujsH3MwzCF1igUXK">
              Riksdagen tillkännager för regeringen som sin mening vad som
              anförs i motionen om att tiden fram till den 2 maj 2011 tas till
              vara för att uppmärksamma och rätta till fortsatta brister i regeringens
              förslag till ny plan- och bygglag.
            </item>
            <item xml:id="i-EsrZ3wzv8VA8pjZXPESLPj">
              Riksdagen tillkännager för regeringen som sin mening vad som
              anförs i motionen om att den digitala tekniken i planprocessen
              tillvaratas.
            </item>
            <item xml:id="i-VXjSZvdwvhaxJpQ71MHite">
              Riksdagen tillkännager för regeringen som sin mening vad som
              anförs i motionen om att stärka klimat- och miljöhänsynen i översiktsplaneringen.
            </item>
            <item xml:id="i-WLdes5Dk5wCLmFoSexZSmy">
              Riksdagen tillkännager för regeringen som sin mening vad som
              anförs i motionen om förutsättningar för kommunerna att i detaljplan
              eller genom markanvisning föreskriva viss upplåtelseform.
            </item>
            <item xml:id="i-DsbiWe8SN9YU9ZctLiCtvL">
              Riksdagen tillkännager för regeringen som sin mening vad som
              anförs i motionen om skärpta energikrav för nybyggnation.
            </item>
            <item xml:id="i-Ah5Kt4WumUANrsSwKa4ryq">
              Riksdagen tillkännager för regeringen som sin mening vad som
              anförs i motionen om möjligheter för kommunerna att ställa energikrav
              och krav på uppvärmningssätt i detaljplan.
            </item>
            <item xml:id="i-QJyPENRfzj4ikE7j9KMM7J">
              Riksdagen tillkännager för regeringen som sin mening vad som
              anförs i motionen om energikrav vid ombyggnad.
            </item>
            <item xml:id="i-VXhjSqrvvFHfFYYKuSadGN">
              Riksdagen tillkännager för regeringen som sin mening vad som
              anförs i motionen om krav på arbetsansvarig.
            </item>
            <item xml:id="i-4jddjzEUZR6fuR1WG2FLn8">
              Riksdagen tillkännager för regeringen som sin mening vad som
              anförs i motionen om obligatoriska klimat- och sårbarhetsplaner.
            </item>
          </list>
        </div>
        <div type="motContent">
          <head xml:id="i-DA7Hi6i58rHevmTzAHVxwN" type="h1">
            Motivering
          </head>
          <p xml:id="i-L5dGzHfXFxpuo8rTfnxg26">
            I propositionen föreslås en ny plan- och bygglag som ersätter
            den nuvarande plan- och bygglagen (1987:10) och lagen (1994:847)
            om tekniska egenskapskrav på byggnadsverk, m.m. Propositionen
            är ett resultat av en lång tids utredning med flera betänkande-
            och utredningsförslag, däribland den parlamentariska PBL-kommitténs
            betänkande (SOU 2005:77). Regeringens förslag innebär att plan-
            och bygglagstiftningen förenklas och moderniseras. Plan- och byggprocessen
            effektiviseras.
          </p>
          <p xml:id="i-QDiRUnmBB9irFtM3aCD3MF">
            Vi har under flertalet år efterlyst en reformerad plan- och bygglag.
            Lagen är i stort behov av att förenklas och förtydligas samtidigt
            som plan- och byggprocessen behöver effektiviseras. Detta är nödvändigt
            för att lösa krisen i bostadsbyggandet och öka produktionsnivåerna.
            Vi står bakom flera delar av den nya lagen men anser att förslaget
            är otillräckligt på flera områden. Vi efterlyser exempelvis tydligare
            krav på klimat- och energisnål bebyggelseplanering, möjligheter
            för kommunerna att föreskriva upplåtelseform i detaljplan och
            skärpta krav på byggnaders energieffektivitet vid såväl nybyggnation
            som vid ombyggnad.
          </p>
          <head xml:id="i-9nxzQzVm8PQUeL3eHW6D4U" type="h2">
            Lagförslagens kvalitet
          </head>
          <p xml:id="i-DaXyjrdU4fDaDFXxJrCT59">
            Frågan om en reformerad plan- och bygglag har beretts under ett
            flertal år. Tyvärr har beredningsarbetet kännetecknats av en splittrad
            process som medfört stora svårigheter för berörda att skapa sig
            en helhetssyn över lagförslagen. Remisser som skickats ut har
            dessutom varit av låg kvalitet och innehållit såväl språkliga
            som lagtekniska brister som försvårat granskningen under remissförfarandet.
          </p>
          <p xml:id="i-72qMPjHGBHJEuWWGhXm7BR">
            Trots den långa beredningstiden har regeringen haft stora svårigheter
            att få fram förslagen. När ett samlat lagförslag sändes till Lagrådet
            för granskning resulterade detta i mycket hård kritik i ett 153
            sidor långt lagrådsyttrande. Lagrådet skriver bl.a. följande.
          </p>
          <p xml:id="i-RVE7fjH2fEp4LyMVPyCwjH">
            Lagrådsremissen har utarbetats under tidspress. Den saknar nästan
            helt sedvanliga författningskommentarer. I sammanhanget vill Lagrådet
            anmärka att det i författningskommentaren ofta anges att paragrafen
            motsvarar ett visst lagrum i 1987 års lag med språkliga ändringar,
            när den föreslagna paragrafen i själva verket innebär också sakliga
            ändringar i förhållande till den gamla lagen.
          </p>
          <p xml:id="i-HmdMpjzQrRnnrR8e8wsuT5">
            Trots att Lagrådet har gjort stora ansträngningar att bringa
            klarhet i svårbegripliga passager i lagtexten kan inte uteslutas
            att oklarheter kvarstår. Under den fortsatta beredningen, som
            bör omfatta bl.a. avfattande av författningskommentarer till alla
            paragrafer som innebär en saklig ändring i förhållande till gällande
            rätt, bör uppmärksamheten riktas mot eventuella kvarstående oklarheter
            som naturligtvis måste avhjälpas innan propositionen lämnas till
            riksdagen.
          </p>
          <p xml:id="i-Fd7UykBixwtWabT1N2vSrS">
            Det är dock uppenbart att det i ett projekt av den storlek som
            det är fråga om här inte varit möjligt för Regeringskansliet att
            hinna ge den nya lagen den optimala struktur som avsetts. Inte
            heller har det varit möjligt att i lagtext och allmänmotivering
            upprätthålla den kvalitet som uppenbarligen varit avsikten från
            början.
          </p>
          <p xml:id="i-RRXJbFqQJM2rbQbpZBrUqn">
            Den höga ambitionen har alltså inte alltid kunnat förenas med
            den tidspress som tydligt förelegat i ärendet. Detta har i sin
            tur lett till att lagtexten på flera punkter enligt Lagrådets
            mening innehåller ofullkomligheter och otydligheter som lämpligen
            bör rättas till
          </p>
          <p xml:id="i-A8J45x6Q9EteV9tLeTjJt1">
            På grund av materialets omfattning har dock denna genomgång med
            nödvändighet blivit tämligen översiktlig, varför det inte kan
            uteslutas att det finns kvarstående brister. 1
          </p>
          <p xml:id="i-2yjJ1vksaoEyA2iDSLNSbp">
            Regeringen påtalar i propositionen att man följt Lagrådets förslag.
            Vi kan konstatera att förslaget språkligt sätt har fått en förbättrad
            kvalitet. Vi menar dock att det är ytterst tveksamt om regeringen
            på lämpligast sätt lyckats ta till vara alla de synpunkter Lagrådet
            framförde i sitt yttrande. Därutöver kvarstår Lagrådets varningar
            angående att det kan finnas ytterligare brister och oklarheter
            som ännu inte är avhjälpta samt att lagen inte fått en optimal
            struktur.
          </p>
          <p xml:id="i-LqD3JJynWzbJpEFYkJvMnW">
            Detta väcker givetvis frågor huruvida kvaliteten i den lagstiftning
            regeringen nu föreslår verkligen svarar upp mot de krav som bör
            ställas och om lagstiftningen i praktiken kommer att motsvara
            regeringens och riksdagens intentioner.
          </p>
          <p xml:id="i-Bm3V6mJgosoYKSZq9XptZE">
            Vi ser även att det i flera stycken kvarstår oklarheter och att
            det är svårt att se vilka konsekvenser regeringens förslag kommer
            att få. Delar av förslaget är luddigt beskrivna och oklarheter
            kvarstår, exempelvis vad gäller användandet av områdesbestämmelser
            samt definition och krav gällande fritidshus. Därtill kan läggas
            att regeringen inte klarat lägga fram förslag vad gäller samordningen
            av överklagandeprocessen mellan miljöbalken och plan- och bygglagen,
            och där det funnits en stor förväntan på effektivitet.
          </p>
          <p xml:id="i-2NRktGtsKQ8qxvBgWY8Qfr">
            Vi välkomnar att regeringen tagit intryck av den kritik som förts
            fram under remissförfarandet om att den nya plan- och bygglagen
            föreslogs börja gälla alltför snabbt. Tid måste nu ges för att
            utbilda alla berörda i den nya lagstiftningen, och organisation
            och rutiner måste ges möjlighet att utvecklas. Vi menar att tiden
            fram till den 2 maj 2011 även måste tas till vara för att uppmärksamma
            fortsatta brister i regeringens förslag för att så snabbt som
            möjligt rätta till dessa.
          </p>
          <head xml:id="i-SvQRfw3XK8mbCvZpz5587Y" type="h2">
            Behov av modern plan- och bygglag för ökat bostadsbyggande
          </head>
          <p xml:id="i-4r47zzDtB5wmCaCPADvEAi">
            De rödgröna partierna har tidigare under riksdagsåret lagt fram
            förslag för riksdagen om ett nytt bostadspolitiskt mål som styr
            bostadspolitiken åt en mer hållbar inriktning. Vårt förslag till
            nytt bostadspolitiskt mål lyder:
          </p>
          <p xml:id="i-3afJw2RHYTcobtQVrYSHMJ">
            Alla ska ges förutsättningar att leva i goda bostäder till rimliga
            kostnader och i en stimulerande och trygg miljö inom långsiktigt
            hållbara ramar. Boende- och bebyggelsemiljön ska utgå ifrån människors
            efterfrågan och behov och bidra till jämlika förhållanden och
            särskilt främja en god uppväxt för barn och ungdomar. Vid planering,
            byggande och förvaltning ska en ekologiskt, ekonomiskt och socialt
            hållbar utveckling vara grund för verksamheten.
          </p>
          <p xml:id="i-Ng2nHthFpNFSZjiWvAAsEg">
            Vi kan konstatera att det behöver vidtas en rad åtgärder för
            att samhällsplanering och bostadsförsörjning ska svara upp mot
            den rödgröna målsättningen. En reformering av plan- och bygglagen
            i syfte att uppnå demokratiska och effektiva planprocesser med
            tydligare krav på klimat- och energisnål bebyggelseplanering är
            en viktig del för detta.
          </p>
          <p xml:id="i-LBGFinh2gYGRtHMhYhceYE">
            Bostadsbyggandet har fallit kraftigt under mandatperioden. Under
            2009 påbörjades endast ca 15 250 bostäder. Sverige behöver en
            ny hållbar bostads- och samhällsbyggnadspolitik som kan vända
            utvecklingen. De rödgröna partierna har en gemensam bostadspolitik
            med höga ambitioner för bostadsbyggandet. Vi vill skapa hållbara
            gröna bostadsområden. Boendemiljöerna måste förbättras och bostädernas
            energiförbrukning minska. Grönområden och närhet till rekreationsområden
            är viktiga inslag för att öka livs- och boendekvaliteten och skapa
            attraktiva bostadsområden.
          </p>
          <p xml:id="i-FrWeZyvg5oYkP1iVRPmx1h">
            Med dessa utgångspunkter ställer vi oss bakom huvuddragen i propositionen.
            Det gäller inte minst de delar som innebär förtydliganden och
            förenklingar för den enskilde såsom rätt till snabbare besked
            om bygglov, möjlighet till villkorsbesked, avskaffande av bygganmälan
            samt rätt till planbesked. Samtidigt är det angeläget att även
            annan lagstiftning som har påverkan på området förenklas och tydliggörs
            i samma riktning. Exempelvis är det viktigt att stärka konsumenternas
            rätt inom byggsektorn, vilket sker mest effektivt genom förbättringar
            i lagstiftningen inom konsumenträtten.
          </p>
          <p xml:id="i-X4r563m43KBTNkuwzaFUdh">
            Vi är vidare positiva till att regeringen nu påstår sig lägga
            fram ett förslag som innebär att ett beslut om bygglov ska kunna
            vinna laga kraft. Vi ser även positivt på att bestämmelserna kring
            överklaganden förtydligas.
          </p>
          <p xml:id="i-JX5fzMcm7vx9Yo4rJ1a7AM">
            Vi saknar dock en rad viktiga delar i regeringens förslag. I
            denna motion tar vi upp några av de åtgärder som vi efterlyser
            och som bör åtgärdas.
          </p>
          <head xml:id="i-BroANYhKw3WRUL95htewDz" type="h2">
            Modern teknik i planprocessen
          </head>
          <p xml:id="i-D37bBMUxcrtGccCdh5cbZK">
            En ny plan- och bygglag bör ta till vara möjligheterna att kommunicera
            med hjälp av den digitala tekniken. Detta har framhållits av såväl
            Byggprocessutredningen som en rad tunga remissinstanser.
          </p>
          <p xml:id="i-WwhnPTLnJiTj1j8Kr8YmFV">
            Byggprocessutredningen har föreslagit att publicering på kommunens
            webbplats ska ersätta dagens krav på utställning samt kungörelse
            på anslagstavla och i ortstidning under och efter den s.k. granskningstiden,
            som motsvarar utställning enligt dagens regler, samt efter antagandet.
            Bestämmelserna om utställning skulle då ersättas med bestämmelser
            om att planförslaget ska hållas tillgängligt för granskning på
            kommunens webbplats under minst tre veckor. Utredningen föreslog
            vidare att både kommunens förslag till detaljplan och den antagna
            planen ska läggas ut på kommunens webbplats och att denna publicering
            ska ersätta nuvarande bestämmelser om underrättelse.
          </p>
          <p xml:id="i-YZDyMJ67JSTGUE2HVsN6VQ">
            Det är anmärkningsvärt att regeringen inte ser fördelarna med
            en modernisering av planförfarandet som skulle öka tillgängligheten
            på information för medborgarna. Vi anser därför att regeringen
            bör återkomma med förslag till hur den digitala tekniken i planprocessen
            kan utvecklas.
          </p>
          <head xml:id="i-BuLF4Yd2tE8rzwnMv66DqB" type="h2">
            Hållbar och strategisk översiktsplanering
          </head>
          <p xml:id="i-Dx5sDvnVDLsTqDrmcWpGu">
            Vi menar att det finns ett stort behov av en enklare och mer
            strategisk översiktsplanering som tar hänsyn till kommunala, mellankommunala
            och statliga intressen. Den regionala och mellankommunala utvecklingen
            får en allt viktigare betydelse, vilket bör beaktas i kommunernas
            översiktsplanering. Länsstyrelserna har en viktig uppgift i att
            samordna och i viss mån även sammanväga statens intressen.
          </p>
          <p xml:id="i-LdajQbhzggNRvRhYyMCeeo">
            Krav på klimat- och miljöhänsyn bör ingå som en självklar del
            i en modern plan- och bygglag. Regeringens förslag på detta område
            är otillräckliga och saknar ambitioner om att på ett verkningsfullt
            sätt påverka samhälls- och bebyggelseplaneringen i en mer ekologiskt
            hållbar inriktning.
          </p>
          <p xml:id="i-2yqLmhTGNtqQWzdErW7qyK">
            Vi efterlyser skärpta krav på klimat- och energisnål bebyggelseplanering.
            Samhällsplaneringen bör i större grad än i dag ta hänsyn till
            transportbehov. En översyn av plan- och bygglagen bör därför göras
            i syfte att stärka klimat- och miljöhänsynen i översiktplaneringen.
            För detta krävs tydliga krav på kommunerna att i översiktsplanen
            redovisa alternativ med minsta möjliga klimat- och miljöpåverkan
            samt krav på klimatkonsekvensbeskrivningar och kollektivtrafikförsörjning
            för nya bostads- och handelsområden.
          </p>
          <head xml:id="i-QD86BeDpo1WLLfbb9c1ueH" type="h2">
            Föreskriva upplåtelseform i detaljplan
          </head>
          <p xml:id="i-Hug7fLWd5Ti5L3rjUREVaJ">
            Vi vill stärka människors möjligheter att välja hur de vill bo.
            Satsningar på att bygga bra bostäder som människor har råd att
            bo i, god och framsynt samhällsplanering och en blandning av olika
            bostadstyper med olika upplåtelseformer har stor betydelse för
            att bryta segregationen.
          </p>
          <p xml:id="i-K1Ut8bBtK5DikCrjxv1udb">
            Sverige behöver fler bostadsområden med blandade boende- och
            upplåtelseformer. Det är angeläget att kommunerna genom aktiva
            åtgärder bidrar till ett varierat utbud på de lokala bostadsmarknaderna.
            På så vis förbättras möjligheterna för den enskilde att bo i en
            bra bostad, vilket är ett viktigt välfärdspolitiskt mål, samtidigt
            som utveckling inom näringsliv och arbetsmarknad främjas.
          </p>
          <p xml:id="i-VnrSrZBGyLBWhqAVPq8J5r">
            Vi vill utveckla kommunernas verktyg för att påverka bebyggelseutvecklingen.
            Vi vill utreda möjligheterna att föreskriva viss upplåtelseform
            när kommunerna fattar beslut i detaljplan eller genom markanvisning.
            Möjligheterna att använda översiktsplaner på motsvarande sätt
            bör även ses över. I samband med översynen bör även regler utvecklas
            som säkerställer att hyresrätter som möjliggörs på detta sätt
            inte kan omvandlas till bostadsrätter.
          </p>
          <head xml:id="i-R2KbTmeSaphLQbgPWY8Adz" type="h2">
            Byggnadsverkens utformning för en mer energisnål bebyggelse
          </head>
          <p xml:id="i-Rt5q8zyzsFmecPoWihUVGf">
            En ökad energieffektivisering i bostäder är ett prioriterat område
            i de rödgröna partiernas energi- och klimatpolitik. Bostadssektorn
            står i dag för en dryg tredjedel av Sveriges energianvändning.
            För att rejält minska bostäders energianvändning måste både nybyggda
            och befintliga bostäder bli avsevärt mer energieffektiva.
          </p>
          <p xml:id="i-CsjPM1vnzZTGm1ejCjdZzn">
            Boverket bör ges i uppdrag att skärpa energikraven med inriktningen
            att kraven vid nybyggnation senast 2011 ska vara 70 kWh/m 2 respektive
            90 kWh/m 2 beroende på geografisk zon. Nybyggda hus ska inte få
            uppvärmas med el. Undantag ska kunna göras för mindre fritidsfastigheter.
            Förbud mot direkt fossil uppvärmning bör införas vid nybyggnation
            och åtgärder vidtas för att fossil uppvärmning i befintlig bebyggelse
            fasas ut.
          </p>
          <p xml:id="i-9fViGfMSPQ6qWfdWX8xeCU">
            Vi vill därutöver göra det möjligt för kommunerna att ställa
            ytterligare energikrav och krav på uppvärmningssätt i detaljplan.
            På detta sätt skapas möjligheter för kommuner att ta täten i arbetet
            för en mer hållbar och energieffektiv bebyggelse.
          </p>
          <p xml:id="i-NTp5LhA16FHFaxDr8VHDeS">
            På kort och medellång sikt finns den största effektiviseringspotentialen
            i den redan befintliga bebyggelsen. Många äldre byggnader har
            ofta sämre klimat- och energistatus. Det är då viktigt att alla
            möjligheter till energieffektivisering tillvaratas, vilket oftast
            är särskilt aktuellt i samband med större ombyggnads- och upprustningsåtgärder.
            Därför bör energikrav ställas även i samband med ombyggnad. En
            utredning om hur dessa krav ska utformas bör tillsättas med inriktning
            på att ombyggda hus i genomsnitt i landet inte ska förbruka mer
            än 90100 kWh/m 2 . Det rödgröna ROT-programmet är även en viktig
            del liksom investeringar i upprustning av miljonprogrammens bostadsbestånd
            för att stimulera en sådan utveckling.
          </p>
          <head xml:id="i-Qnu6HxxUoPHh9TQiQWUvCx" type="h2">
            Ansvar och kontroll under byggprocessen
          </head>
          <p xml:id="i-KyJQ5LxbJZvfGr3X3ojLC4">
            Byggprocessutredningen föreslog i sitt betänkande (SOU 2008:68)
            att krav på arbetsansvarig införs. Den arbetsansvarige skulle
            enligt utredningen i första hand ansvara för att arbetet på plats
            utförs på föreskrivet sätt. Utredningen framhåller bl.a. behovet
            av en ansvarig som kontinuerligt under hela byggtiden kan följa
            bygget och bevaka att samhällets krav efterlevs för att därmed
            öka kvaliteten i byggandet. Med en arbetsansvarig på bygget finns
            även förutsättningar till att en fungerande kommunikation med
            kontrollansvarig upprätthålls.
          </p>
          <p xml:id="i-AWfotyLWnJmbyEVucvzpnv">
            Trots att Byggprocessutredningens förslag om arbetsansvarig fått
            stöd av flera tunga remissinstanser, bl.a. Sveriges Kommuner och
            Landsting och Sveriges Byggindustrier, avvisar regeringen förslaget.
          </p>
          <p xml:id="i-KnYsN3NjQcqw4zr1eHWVAM">
            Vi menar att inte minst vintern 2009/10 visar på att det krävs
            åtgärder för att öka kvaliteten i byggandet. Experter pekar på
            att de omfattande takras som skett under den gångna vintern i
            många fall har sin förklaring i slarv och monteringsfel. Detta
            är en oacceptabel utveckling. Kvaliteten och säkerheten i våra
            byggnader måste ges ökad uppmärksamhet.
          </p>
          <p xml:id="i-ARuS5QqNtrfvymQkrLcgGy">
            Att införande av en arbetsansvarig skulle innebära ökade byggkostnader
            anser vi vara marginellt då det inte handlar om ytterligare en
            person på bygget utan snarare att en befintlig person får ett
            utpekat ansvars- och kompetensområde. Med en arbetsansvarig på
            plats under hela byggtiden kan fel och misstag undvikas, vilket
            ökar kvaliteten och minskar kostnaderna på sikt. Vi anser därför
            att regeringen bör återkomma med förslag för hur krav på en arbetsansvarig
            skulle kunna införas.
          </p>
          <head xml:id="i-H9cDXtdWD5m3r3GYQdhAfE" type="h2">
            Klimat och sårbarhet
          </head>
          <head xml:id="i-Gyx41CtA2G4urBoNiepLvE" type="h3">
            Strandskyddet
          </head>
          <p xml:id="i-22Wi1Ng3kjjhAruYC9aA4S">
            Vi har i de rödgröna partiernas gemensamma motion om strandskyddet
            föreslagit att länsstyrelserna, på grund av översvämningsrisker,
            bör ges större möjligheter att överpröva dispenser som ges av
            kommunerna.
          </p>
          <p xml:id="i-512pGrAF97NEXZD969XMTP">
            Ett viktigt sätt att minska sårbarheten är att ny bebyggelse
            anläggs med god marginal från strandkanter för att minska översvämningsrisken.
            Klimat- och sårbarhetsutredningen rekommenderar att nybyggnation
            kring Vänern under nivå ca +47,4 m ska undvikas tills vidare.
            För Mälaren gäller att nybyggnation kring Mälaren under nivå +230
            cm ska undvikas. Vi ser därför med oro på den uppluckring av strandskyddet
            som regeringen genomfört. Vad som krävs är ett stärkt strandskydd,
            både som skydd mot kommande klimatförändringar och för att säkra
            strandlinjerna från exploatering. Att stärka strandskyddet bör
            därför ingå i en samlad strategi för minskad sårbarhet inför kommande
            klimatförändringar. Länsstyrelsernas rätt att upphäva planer som
            strider mot strandskyddet måste stärkas. Möjligheterna att ge
            dispens från strandskyddet måste minska.
          </p>
          <head xml:id="i-4xStTjZA1sMzrXgicgtSnj" type="h3">
            Klimat- och sårbarhetsplaner
          </head>
          <p xml:id="i-H26GhQZvCv49fmJURRbCct">
            Trots ökad sårbarhet fortsätter många kommuner att bevilja bygglov
            på tomter som riskerar att översvämmas. Kommunerna måste börja
            planera utifrån de kommande klimatförändringarna samtidigt som
            de arbetar för att minska klimatpåverkande utsläpp i kommunen.
          </p>
          <p xml:id="i-SK9KvAZLe8dyfLr5ybN5KF">
            Regeringen föreslår i propositionen tydliggöranden av att kommunen
            i en detaljplan ska kunna reglera skyddsåtgärder för att motverka
            markförorening, olyckor, översvämning och erosion. Vidare införs
            möjligheter för kommunen att i detaljplanen bestämma att bygglov
            inte får ges till åtgärder som innebär en väsentlig ändring av
            markens användning förrän en skydds- eller säkerhetsanläggning
            har genomförts på tomten, om markens lämplighet för byggande kan
            säkerställas med det.
          </p>
          <p xml:id="i-VivChBgx5Ls671PbbrrLv9">
            Vi föreslår därutöver att plan- och bygglagen skärps med krav
            på att kommunerna ska upprätta klimat- och sårbarhetsplaner. Kommunala
            klimat- och sårbarhetsplaner ska ta ett helhetsgrepp på klimatfrågan,
            både genom att beskriva förebyggande åtgärder för att minska riskerna
            vid kommande klimatförändringar och genom att minska kommunens
            egen klimatpåverkan. Att kombinera dessa två aspekter lämpar sig
            väl eftersom det till stor del handlar om samhällsplanering, där
            man t.ex. i nybyggnation av bostäder både kan planera för minskad
            klimatpåverkan och minskad sårbarhet. De kommunala klimat- och
            sårbarhetsplanerna bör innehålla en strategi för hur dammar, öppen
            dagvattenhantering och våtmarker, i kombination med minskad andel
            hårdgjord yta, ska kunna bidra till att öka markens infiltrationsförmåga
            i närheten av bebyggelse.
          </p>
        </div>
        <div type="motSignatures">
          <list>
            <item xml:id="i-LDp8oiKQgGxXLZmtP2Yw78" who="i-D9iCNaqxQvuHFjK2SSEFvT">
              Carina Moberg (s)
            </item>
            <item xml:id="i-6NxJowhashyz5i8PJ37boN" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-E3HBjN86NPzLj37ysgLyBU" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-1725b81XEtwCJxUcnGJhpN" who="i-GDFdKPNRdaGpkLXrouuiC1">
              Johan Löfstrand (s)
            </item>
            <item xml:id="i-GE59yeTJzkDYR6JyAwUGyL" who="i-XavvkneSj1497htyNRcpv6">
              Christina Oskarsson (s)
            </item>
            <item xml:id="i-LjHYnSJaT3fyPwxH3LSjru" who="i-BNs9NctwwvjUQnQxyESNVd">
              Eva Sonidsson (s)
            </item>
            <item xml:id="i-RdUBuwJQiKkzvXrDfYkhfj" who="i-EgqHRHVoW5y9USDYuNoYuA">
              Hillevi Larsson (s)
            </item>
            <item xml:id="i-2rWJfYvkxEabfKji9VsmpE" who="i-8gcKLg8FFeh9DR71R7zcMv">
              Gunnar Sandberg (s)
            </item>
            <item xml:id="i-WGR4du4M8onrFfDzVJJCiZ" who="i-KCyyRs9HnkQhss61gii5F7">
              Fredrik Lundh Sammeli (s)
            </item>
          </list>
        </div>
      </div>
    </body>
  </text>
</TEI>
