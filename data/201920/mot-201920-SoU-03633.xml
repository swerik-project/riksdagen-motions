<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-03633">
  <teiHeader>
    <fileDesc>
      <titleStmt>
        <title>med anledning av prop. 2019/20:164 Inriktningen för en nära och tillgänglig vård - en primärvårdsreform</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3633 av Karin Rågsjö m.fl. (V)</title>
          <idno type="rdwebb">H7023633</idno>
          <rs type="number">3633</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7023633/text</ref>
          <ref type="dokument_url_html">http://data.riksdagen.se/dokument/H7023633</ref>
          <ref type="dokumentstatus_url_xml">http://data.riksdagen.se/dokumentstatus/H7023633</ref>
          <ref type="docx">http://data.riksdagen.se/fil/98DAC229-F240-4435-91A9-2224149AFACB</ref>
          <ref type="pdf">http://data.riksdagen.se/fil/DA8854E9-FB3F-4CFC-BD5C-CF78DD12F918</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NG4Jnz1i4G6xpiqPauVwrH" type="basedOn"/>
        <correspContext corresp="i-NG4Jnz1i4G6xpiqPauVwrH">
          <ref>Proposition 2019/20:164</ref>
        </correspContext>
        <correspAction xml:id="i-SvrcK7DFewJgn7ikdk8TrY" type="signed"/>
        <correspContext corresp="i-SvrcK7DFewJgn7ikdk8TrY">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-Qs4kRSNWkmZhus57QbSznQ" type="submitted">
          <date when="2020-06-15"/>
          <time when="13:20:04"/>
        </correspAction>
        <correspAction xml:id="i-VXpyJ7r5jh6PYNQKtmvVVV" type="dismissed">
          <date when="2020-06-16"/>
        </correspAction>
        <correspAction xml:id="i-LC74HX1n7FApdCUit54AUA" type="reviewed">
          <date when="2020-06-16"/>
          <time when="15:08:49"/>
        </correspAction>
        <correspAction xml:id="i-8UoZB7T49krRj7ufAkFtQy" type="referred">
          <date when="2020-06-17"/>
        </correspAction>
        <correspAction xml:id="i-ARoRQprd9ezFfxNZ3oh7UC" type="assigned">
          <date when="2020-11-18"/>
          <time when="16:34:22"/>
        </correspAction>
        <correspContext corresp="i-ARoRQprd9ezFfxNZ3oh7UC">
          <ref type="assignedTo">Socialutskottet</ref>
        </correspContext>
        <correspAction xml:id="i-U26zyhu5ZwJAEaVHecQfwc" type="behandlas_i"/>
        <correspContext corresp="i-U26zyhu5ZwJAEaVHecQfwc">
          <ref type="uppgift">2020/21:SoU2</ref>
          <ref type="ref_dok_id">H801SoU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU2</ref>
          <ref type="ref_dok_titel">Inriktningen för en nära och tillgänglig vård - en primärvårdsreform</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LTyykeM3K61zJ6TmVYVLHu" type="motHeader">
        <div xml:id="i-ViJjJKBogrRcjvPJvUQRw8" type="motTitle">
          Motion till riksdagen 2019/20:3633 av Karin Rågsjö m.fl. (V)
          med anledning av prop. 2019/20:164 Inriktningen för en nära och
          tillgänglig vård – en primärvårdsreform
        </div>
      </div>
      <div xml:id="i-6ShuCxJuZADx7jKgf7R36U" type="motBody">
        <div xml:id="i-GFsVfwpYbxYe21zz7ftz83" type="TOC">
          <head xml:id="i-DRm8NEctkeX8KZbJizYx5i">
            1 Innehållsförteckning
          </head>
          <list xml:id="i-QSykyFKyzyndVUgczv5w8A">
            <item xml:id="i-9zdAZL3gLY2VPaDMhpRNzn" style="indent-level: 1">
              2 Förslag till riksdagsbeslut
            </item>
            <item xml:id="i-FxH2zNc32y67XD6Undoxck" style="indent-level: 1">
              3 Regeringens förslag
            </item>
            <item xml:id="i-AfzKFMRUrRdnTc158tiocS" style="indent-level: 1">
              4 Vänsterpartiets övergripande kommentarer om inriktningen
            </item>
            <item xml:id="i-BVL3cAMsk31TbHrDNvMwRc" style="indent-level: 1">
              5 Vänsterpartiets förslag
            </item>
            <item xml:id="i-8jvd4zQEWv2sRv35qZEcei" style="indent-level: 2">
              5.1 Mål för reformen
            </item>
            <item xml:id="i-5uNHy99gSXUWumjLsmj9yy" style="indent-level: 2">
              5.2 Prioritering av det förebyggande arbetet
            </item>
            <item xml:id="i-RzJ6rCBcNpKJJwB7aCvaE3" style="indent-level: 2">
              5.3 Vikten av rehabilitering och habilitering
            </item>
            <item xml:id="i-9KTqp8PbLMZ3VtmvxeuVFo" style="indent-level: 2">
              5.4 Nationell uppföljning
            </item>
            <item xml:id="i-L2e7jKafBaQcEF22asJDXK" style="indent-level: 2">
              5.5 Specialisttjänster
            </item>
            <item xml:id="i-Li1MG2QcSbuSTeCe7g673G" style="indent-level: 2">
              5.6 Primärvårdens grunduppdrag
            </item>
            <item xml:id="i-89Z7EtrJieJATtZiyvwUGq" style="indent-level: 2">
              5.7 Förslaget om hur Vårdval primärvård ska organiseras
            </item>
            <item xml:id="i-Uqk2tWh3W8doKghoXMDjwR" style="indent-level: 2">
              5.8 Fördelning av patientansvar per fast läkarkontakt i primärvården
            </item>
          </list>
        </div>
        <div xml:id="i-7qzq2ai2ifq42uBRV4kPCh" type="motProposal" subtype="förslag">
          <head xml:id="i-SeJoD6r6JTHKpcDp9A4A7K">
            2 Förslag till riksdagsbeslut
          </head>
          <list xml:id="i-ABEBa9p6BUBroLjbzdbBp3" style="ol">
            <item xml:id="i-RqnY8rKC89BTGcUbSgsP9t">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att lagen
              om valfrihet inte längre ska vara obligatorisk inom primärvården
              och tillkännager detta för regeringen.
            </item>
            <item xml:id="i-E9DgcLQpBuUzbE4PFxjaUc">
              Riksdagen ställer sig bakom det som anförs i motionen om att
              regeringen bör ge lämplig statlig myndighet i uppdrag att kartlägga
              var behoven av primärvårdsenheter och vårdcentraler är som störst
              och att ta fram kriterier för hur behoven av nya primärvårdsenheter
              och vårdcentraler ska kunna uppfyllas och tillkännager detta för
              regeringen.
            </item>
            <item xml:id="i-HS6S1HCBxdeo7HfevqE1Lw">
              Riksdagen ställer sig bakom det som anförs i motionen om att
              regeringen bör återkomma med ett förslag om hur ett uppdrag för
              primärvården rörande uppsökande arbete kan utformas och tillkännager
              detta för regeringen.
            </item>
            <item xml:id="i-HMQQPnnkvvQYQfNHo83icj">
              Riksdagen ställer sig bakom det som anförs i motionen om att
              det bör göras en översyn av hur rehabiliteringsinsatserna i primärvården
              ser ut i Sverige och vilka resultat som finns samt att det bör
              tas fram ett förslag för hur en delaktig rehabilitering kan utformas
              och tillkännager detta för regeringen.
            </item>
            <item xml:id="i-JpKpw1LsuCmaKjYs1AmHNL">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att nationella
              samråd kring genomförandet av färdplanen genomförs och tillkännager
              detta för regeringen.
            </item>
            <item xml:id="i-VPnnZXSEPyj5UemCigm1pA">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att stöd
              ges även till distriktssköterskor för specialisering i allmänmedicin
              och tillkännager detta för regeringen.
            </item>
            <item xml:id="i-CPDF8XuK9wUWo58G4yfWPy">
              Riksdagen ställer sig bakom det som anförs i motionen om att
              regeringen bör utreda hur behovet av geriatriska mottagningar
              ser ut och hur primärvården bör ta in detta i sin verksamhet och
              tillkännager detta för regeringen.
            </item>
            <item xml:id="i-MgoEn6pHtG8wdyGUn7q6Vo">
              Riksdagen ställer sig bakom det som anförs i motionen om att
              regeringen bör se till att utredningens förslag om Vårdval primärvård
              genomförs och tillkännager detta för regeringen.
            </item>
          </list>
        </div>
        <div xml:id="i-2aCKwBd1yYGkhnQLJ6xHzk" type="motContent">
          <head xml:id="i-PUC13fszpGD4fQXP7yFCk" type="h1">
            3 Regeringens förslag
          </head>
          <p xml:id="i-2RdmyHtzmyapK2XQ5U2SjY">
            Regeringen anger i propositionen att hälso- och sjukvården bör
            ställas om så att primär­vården är navet i vården och samspelar
            med annan hälso- och sjukvård och med social­tjänsten. En reformering
            av primärvården har inletts, med särskilt fokus på tillgänglighet,
            delaktighet och kontinuitet. Regeringen föreslår att definitionen
            av primärvård ska ändras på så sätt att primärvården svarar för
            behovet av sådana åtgärder i form av medicinsk be­dömning och
            behandling, omvårdnad, förebyggande arbete och rehabilitering
            som inte kräver särskilda medicinska eller tekniska resurser eller
            någon annan särskild kompetens. Vidare föreslås en bestämmelse
            om vad som ska ingå i primärvårdens grunduppdrag. Regeringen föreslår
            också att signeringskravet ska ändras på så sätt att journalanteck­ningar,
            förutom då det finns något synnerligt hinder, inte heller måste
            signeras om det är obehövligt.
          </p>
          <head xml:id="i-S6hdj8VaJpKbGHfQVaz9yx" type="h1">
            4 Vänsterpartiets övergripande kommentarer om inriktningen
          </head>
          <p xml:id="i-SLpvBbPXYn112VZm29VbbP">
            Vänsterpartiet vill ha en sjukvård som utgår från en social helhetssyn
            och skapar en jäm­lik tillgång till vård. Hälso- och sjukvården
            ska aktivt samarbeta med andra samhällsak­törer för minskade klassklyftor
            när det gäller hälsa. Det finns i dag stora skillnader som behöver
            utjämnas i Sverige. De stora hälsoklyftorna tenderar att bli större.
            Klyftan i me­dellivslängden har ökat. Exempelvis lever män som
            tillhör de tio procenten i samhället som har högst inkomster i
            genomsnitt nio år längre än de män som har de tio procent lägsta
            inkomsterna. För kvinnor är skillnaden sju år. Vi vet också att
            de som bor i kom­muner med större andel människor med högre utbildningsnivå
            lever längre än personer i kommuner med en högre andel personer
            som har lägre utbildning. Statistik visar att an­delen personer
            som dör till följd av hjärt-kärlsjukdomar har minskat i hela befolkningen
            men med en mer betydande minskning hos personer som är höginkomsttagare.
            Det är viktigt att ta dessa siffror på allvar och att skapa en
            politik som inte drar isär vårt samhälle mer. Det blir tydligt
            att vi håller på att bygga in en orättvisa i vårt grundläggande
            välfärds­system; detta måste enligt Vänsterpartiet förändras.
            Den pågående privatiseringen av väl­färden innebär att ojämlikheten
            och ohälsan ökar. Det blir ohållbart att skattepengar göder riskkapitalister
            och inte återinvesteras i det gemensamma. Det enda sättet att
            klara fram­tidens vårdbehov är att slå vakt om en skattefinansierad
            vård.
          </p>
          <p xml:id="i-JZUtAXfqMPVjFBSpHbzHzh">
            Välfärden lider i dag av personalbrist som beräknas öka än mer
            över tid. Centralt för att klara vårdens arbetskraftsbrist är
            att de anställda har bra arbetsvillkor och inflytande över sitt
            arbete. Det krävs riktade insatser för att förstärka personalens
            villkor inom hälso- och sjukvården.
          </p>
          <p xml:id="i-72ScC5T9tgoWm4JiDfZiqK">
            Vården måste vara organiserad och bemannad för att kunna möta
            behovet av allt från en kunnig medicinsk bedömning till hjälp
            med skräcken inför sprutan. Det handlar om fler utbildade undersköterskor,
            dietister, specialistläkare, specialistsjuksköterskor och distriktsläkare
            eller fler lokalvårdare med goda kunskaper i hur städning på sjukhus
            ska gå till. Det behövs en ökad statlig styrning över resurs-
            och kompetensutvecklingen. Vid­are måste det även skapas förutsättningar
            för att få den erfarna personalen att stanna och göra ett bra
            jobb med det de är utbildade för och vill arbeta med. I dag får
            den personal som finns kvar arbeta övertid och skjuta upp sina
            sommarsemestrar och sedan, när de har lämnat arbetsplatsen för
            att de inte står ut med de dåliga villkoren, måste arbetsgivaren
            hyra in dem i korta perioder för en markant högre kostnad från
            ett bemanningsbolag. Därför krävs riktade insatser för att förstärka
            personalens villkor inom hälso- och sjuk­vården. Det behövs även
            ett stärkt stöd för sjukvård i de mest glest befolkade regionerna
            samt ett aktivt uppsökande arbete i socialt utsatta områden och
            fler familjecentraler. Detta för att kunna erbjuda hälsoundersökningar
            till människor som annars inte nås, inte minst kvinnor med kort
            utbildning.
          </p>
          <p xml:id="i-67GHQT2jk5VST4hrGmQakw">
            Enligt Världshälsoorganisationen riskerar psykisk ohälsa att
            bli den största globala sjukdomsorsaken för världens befolkning
            2030. Sverige utgör inget undantag. Under de senaste åren har
            stort fokus och politiska insatser lagts på att definiera och
            förtydliga att primärvården ska bli basen inom svensk sjukvård,
            vilket ju även är huvudfokuset för aktuell proposition. Vänsterpartiet
            ställer sig positivt till att primärvården ska utgöra basen i
            vårdkedjan, men för att det verkligen ska bli så och även fungera
            på ett tillfredsställande sätt krävs det en rad förändringar.
            Om primärvården ska kunna bära detta ansvar fullt ut även när
            det gäller exempelvis psykisk sjukdom eller psykiatriska diagnoser
            krävs en fort­satt förstärkning av primärvårdens resurser. Det
            bör därför finnas god tillgång till personal med lämplig utbildning
            och erfarenhet som kan erbjuda psykologisk behandling inom primärvården.
            Det är även viktigt att ha tillgång till psyko­social kompetens
            i form av kuratorer som kan ge stödsamtal samt sjuksköterskor
            och annan vårdpersonal som kan skapa möjligheter till en god vård
            för patienterna. Om fler får tillgång till behandling i ett tidigt
            skede ökar chanserna att förebygga allvarligare tillstånd. Det
            är även av stor vikt att stärka beroendevården, t.ex. med insatser
            för de som i dag har samsjuklighet.
          </p>
          <p xml:id="i-SYFZdxinbyGssMBvXs2gMP">
            Den sjukhusdrivna sjukvården är i dag väldigt belastad. En reform
            om förstärkt pri­märvård behöver och kommer förhoppningsvis att
            leda till att det skapas luft i systemen. En reformering av primärvården
            får dock inte leda till en nedmontering av övrig sjuk­vård eller
            att den pågående nedprioriteringen av antalet vårdplatser och
            IVA-platser får fortgå. Mot bakgrund av att både befolkningen
            och livslängden generellt sett ökar så behövs det fler, inte färre,
            vårdplatser samt högre kapacitet i stort för sjukvårdens olika
            delar.
          </p>
          <p xml:id="i-GbjXsCgmnCZDranGkajWoF">
            När det gäller den nära vården anser vi att det är av särskilt
            stor vikt att den organi­seras på ett sätt som inte innebär att
            anhöriga – i större utsträckning än vad som redan sker i dag –
            blir vårdare och täcker upp när sjukvården brister. Det finns
            redan i dag en överlastning på anhöriga. Fackförbundet Kommunal
            har visat på att många kvinnor går ner i arbetstid för att ge
            äldre släktingar omsorg, den omsorg som vi gemensamt borde stå
            för. Vänsterpartiet är tveksamt till att allt fler och sjukare
            patienter ska vårdas i hemmet. Om det är tanken behöver den kommunala
            sjukvården förstärkas betänkligt, både avseende resurser och kompetens.
          </p>
          <p xml:id="i-Qu9YH9fgtRmQTFHC1ziwUM">
            Vänsterpartiets uppfattning är att primärvården inte kan eller
            bör vara navet i all sjukvård just när det gäller den nära vården.
            Att lyfta fram de ekonomiska aspekterna, såsom regeringen gör
            i propositionen, skapar en bild av att primärvården ska ta över
            för att det ska sparas pengar och bli billigare. Vänsterpartiet
            är inte emot att onödig resurs­förbrukning undviks. Besparingar
            får dock inte ske på bekostnad av exempelvis vårdens utbud och
            kvalitet eller de anställdas villkor.
          </p>
          <p xml:id="i-WwQgQ18avqsE1DtvPjvUZ9">
            Vänsterpartiet anser vidare att det är en brist i propositionen
            att det inte tillräckligt tydligt anges hur de som står längst
            bort från vården ska få ökad tillgång till vård. Mål­sättningen
            om en mer tillgänglig och nära vård bör väl rimligtvis innefatta
            även dessa människor. Annars blir det svårt att överbrygga de
            skillnader som finns och skapa en mer jämlik vård.
          </p>
          <p xml:id="i-WV48j76CQgdDTHGjBpqJ3q">
            Primärvården behöver även använda sig av ny teknik, inte minst
            i glesbygden. Det har i debatten varit diskussion om de s.k. nätläkarna,
            vilket Vänsterpartiet varit väldigt kritiskt till. Det beror inte
            på att vi skulle vara emot ny teknik, utan det vi kritiserat är
            affärsmodellen som dränerar offentlig verksamhet på resurser samtidigt
            som den ytter­ligare bidrar till mindre koordinerad och strukturerad
            vård. Därför är det väsentligt att de digitala tjänsterna regleras.
          </p>
          <p xml:id="i-RukWhbPnHEQDKjbPAc9iNU">
            Marknadsutsättningen av vården är en starkt bidragande faktor
            till att hälsoskillnad­erna ökar. Privatiseringarna har skapat
            en oöverblickbar marknad, där det är upp till den som behöver
            vård att försöka navigera i en uppsjö av vårdgivare. Hälso- och
            sjukvårds­lagens portalparagraf stipulerar att vård ska ges efter
            behov. Så blir det inte när vård­centraler företrädesvis etablerar
            sig i välbärgade områden och prioriterar resursstarka grupper
            med lindriga sjukdomar i stället för mer vårdtunga patienter.
          </p>
          <head xml:id="i-GaYwC3EDQ3wsYmXPG2PjLd" type="h1">
            5 Vänsterpartiets förslag
          </head>
          <p xml:id="i-5UkDdVqaGc4B3D8VLWWCpp">
            Vänsterpartiet står i huvudsak bakom propositionen och de bedömningar
            som regeringen gör. Nedan redovisas de förslag till förtydliganden
            och förändringar som Vänsterpartiet förordar.
          </p>
          <head xml:id="i-zRfpwhXJz85JFNPxuQneA" type="h2">
            5.1 Mål för reformen
          </head>
          <p xml:id="i-FR6cXgShKUAGYD9bXjvWpM">
            Det första målet som regeringen anger för reformen är att öka
            tillgängligheten till pri­märvården. Det är en målsättning som
            Vänsterpartiet delar. Målsättningen om att konti­nuiteten i primärvården
            ska öka delar vi också och här vill vi särskilt understryka att
            det vid behov ska vara möjligt att få en fast läkarkontakt om
            den enskilde patienten önskar det. Det är även bra att det ska
            finnas möjlighet till andra fasta kontakter inom primär­vårdsenheterna,
            såsom sjuksköterska, psykolog m.m.
          </p>
          <p xml:id="i-WhRQuAm9PiBeJ9qLSuLmyJ">
            När det gäller just tillgängligheten så kan vi konstatera att
            i dag upphandlas verksam­heter nästan uteslutande genom lagen
            om valfrihetssystem (LOV). Dessutom har det in­förts en kundvalsmodell
            för primärvården i hela landet som innebär att alla landsting
            och regioner i Sverige är skyldiga att ha vårdvalssystem med full
            etableringsfrihet inom sin primärvård. Landstingen har inte längre
            möjlighet att fritt välja system – privatiseringen av den svenska
            primärvården har därigenom fått totalt lagstöd och blivit norm.
            I och med den lagstiftningen är det inte heller möjligt att demokratiskt
            styra var vårdcentralerna ska etablera sig. Lönsamhetskriterier
            har överordnats befolkningens behov av jämlik vård.
          </p>
          <p xml:id="i-VdVq41vJoYMG5XnV34DEJs">
            LOV handlar inte om valfrihet för patienten utan om den totala
            etableringsfrihet som har tvingats fram inom primärvården. Det
            är inte vårdbehoven utan de ekonomiska inci­tamenten som styr.
            Ojämlikheten i vården ökar kraftigt i vårt land på grund av reformer
            som öppnat upp för privatiseringar och marknadsanpassningar. Flera
            rapporter visar att vårdcentraler eller andra verksamheter etableras
            i områden där det är mest ekonomiskt lönsamt för ägaren. Detta
            innebär i praktiken att mer vård ges till rika och relativt friska,
            medan det är glest med verksamheter både i glesbygd och i fattiga
            utsatta stadsdelar. De äldre, multisjuka, arbetsskadade, alla
            de som skulle behöva vården bäst får i stället mindre av vårdens
            resurser. I och med etableringsfriheten har exempelvis Region
            Stockholm fått en hög andel vårdcentraler och primärvårdsverksamheter
            i de centrala delarna medan andra stadsdelar långt från citykärnan
            inte alls har samma täckning. En jämlik vård bör utgå från principer
            om vård efter behov och inte från principer om lönsamhet och vinster.
          </p>
          <p xml:id="i-ByBkBb6R5eT46Q5UpvhVML">
            Dessa brister har blivit helt uppenbara under pandemin. Dessa
            problem är strukturella sedan lång tid och kräver tydliga och
            kraftfulla politiska beslut i Sveriges riksdag. I pro­positionen
            skriver regeringen att ”En annan patientgrupp är äldre personer
            som har många sjukdomar och behov av insatser under lång tid.
            Ofta ges dessa patienter insatser från flera huvudmän vilket kräver
            strukturer för ett samlat och väl koordinerat omhändertagande
            mellan såväl olika insatser som olika aktörer.” Det är bra att
            regeringen adresserar behov­et. Samtidigt är det svårt att se
            hur hälso- och sjukvården så länge vi har LOV ska kunna organiseras
            och struktureras på ett sätt som kan erbjuda ett samlat och väl
            koordinerat om­händertagande mellan såväl olika insatser som olika
            aktörer.
          </p>
          <p xml:id="i-7zTXNCUazH2X4zq8rjrfEC">
            Vi har återkommande lyft problematiken med LOV och bl.a. påpekat
            det självklara i att så stora reformer som påverkar ett helt lands
            infrastruktur för hälso- och sjukvården måste utvärderas för att
            tydliggöra vilka konsekvenser reformerna lett till avseende exem­pelvis
            förutsättningarna för en jämlik och tillgänglig vård.
          </p>
          <p xml:id="i-6kXgMxgCYdK1mwik15CgkC">
            LOV och den fria etableringsrätten står i direkt strid mot ett
            väl strukturerat och koordinerat omhändertagande. För regionernas
            primärvård är LOV obligatorisk. Denna tvångslagstiftning bör avskaffas
            och ersättas med ett väl strukturerat och koordinerat omhändertagande,
            där patienternas behov av vård står i centrum och utgångspunkten
            är att erbjuda en tillgänglig och jämlik hälso- och sjukvård.
            Regeringen bör återkomma med ett förslag som innebär att lagen
            om valfrihet inte längre ska vara obligatorisk inom primärvården.
            Detta bör riksdagen ställa sig bakom och ge regeringen till känna.
          </p>
          <p xml:id="i-Ju5Hd943AM5Ni7PNkyCUYT">
            För att uppnå en tillgänglig vård anser vi även att det behöver
            finnas en större flexibilitet genom att exempelvis den öppna primärvården
            även är tillgänglig på helger och kvällar. Hur och på vilket sätt
            det bör ske får dock anpassas efter regionernas olika behov och
            förutsättningar. Vi anser även att det skulle vara önskvärt med
            en översyn av vilka förutsättningar och möjligheter det finns
            för olika digitala lösningar och mobila team i primärvården samt
            att åtgärder sedan vidtas för att stimulera en ökad digitalise­ring,
            mobila team och insatser för en fast personalbemanning i primärvården.
          </p>
          <p xml:id="i-LuKNTZJHQ7Ktpi5TEfZE1J">
            Det behöver finnas en nationell struktur rörande vilka specialiteter
            en vårdcentral måste kunna härbärgera och placeringen av vårdcentraler.
            Med det inte sagt att det ska vara helt lika överallt utan det
            måste finas utrymme för lokal anpassning. Där ska även beaktas
            andra regioners förutsättningar och möjligheter till samverkan,
            närheten till slutenvård, tillgång till akutvård m.m. Detta för
            att säkerställa att det finns ett visst mått av likvärdig vård
            i hela landet.
          </p>
          <p xml:id="i-PP3EBD6yFHfvbWUQniAaid">
            Regeringen bör ge lämplig statlig myndighet i uppdrag att kartlägga
            var behoven av primärvårdsenheter och vårdcentraler är som störst
            och att ta fram kriterier för hur be­hoven av nya primärvårdsenheter
            och vårdcentraler ska kunna uppfyllas. Detta bör riks­dagen ställa
            sig bakom och ge regeringen till känna.
          </p>
          <head xml:id="i-MvYU8zUbV2JPB1amFadvHH" type="h2">
            5.2 Prioritering av det förebyggande arbetet
          </head>
          <p xml:id="i-BdGdfCpgfN4szafRGzMsLY">
            Det förebyggande folkhälsoarbetet prioriteras ofta bort trots
            att det är en viktig del i arbetet med en jämlik vård. Personer
            med låga inkomster har generellt en högre ohälsa men söker sjukvård
            i betydligt lägre utsträckning än de som har högre inkomster och/eller
            är välutbildade. Hälso- och sjukvården måste därför arbeta för
            att motverka klasskillnader vad gäller ohälsa. Personer med psykisk
            ohälsa har en betydligt kortare livslängd, främst på grund av
            kroppsliga sjukdomar som hjärt- och kärlsjukdomar. Ett sätt att
            arbeta förebyggande kan vara att primärvården får ansvar för ett
            uppsökande arbete där man t.ex. erbjuder regelbundna hälsoundersökningar
            för dem som inte själva söker sig till hälso- och sjukvården.
            Regeringen bör därför återkomma med ett förslag om hur ett sådant
            uppdrag för primärvården rörande uppsökande arbete kan utformas.
            Detta bör riksdagen ställa sig bakom och ge regeringen till känna.
          </p>
          <head xml:id="i-RBnLDyqckgRKD5wGeRYSGW" type="h2">
            5.3 Vikten av rehabilitering och habilitering
          </head>
          <p xml:id="i-7FoW7mMMxLH7HxYycHqVuF">
            Rehabilitering kännetecknas av olika insatser som kan behövas
            för att den som varit sjuk eller skadad ska få tillbaka så mycket
            som möjligt av sin fysiska och psykiska för­måga. I rehabilitering
            ingår även olika hjälpmedel för att kompensera förmågor som påverkats
            av sjukdom eller skada. Insatserna ska självklart vara individuella
            efter behov. Rehabilitering innefattas av både psykisk, fysisk
            och social rehabilitering. Habilitering är också av central vikt
            för personer med medfödda ohälsoproblem eller senare hän­delser
            som kräver habilitering.
          </p>
          <p xml:id="i-T4zeNZkY24zYQaPy2Pvedz">
            Dagens hälso- och sjukvård är mer fokuserad på att bota och lindra
            än att rehabili­tera. Genom rehabiliteringsinsatser kan patienter
            närma sig ett socialt välfungerande liv igen. Vänsterpartiet får
            signaler om att rehabiliteringen i dag efter sjukdomar med svåra
            tillstånd haltar nationellt. Rätten till individuell vårdplan
            och individuell plan för rehabi­litering måste kunna garanteras.
            Behoven av rehabilitering ska utgå från patienten och personens
            egna resurser och situation. Målen och åtgärderna ska följas upp
            regelbundet med patienten. Eftersom behovet av rehabilitering
            kan ändras över tid är det viktigt att det med jämna mellanrum
            görs nya bedömningar.
          </p>
          <p xml:id="i-M2LT7vuYhnsazeKHUZajwP">
            Hur rehabiliteringen genomförs i de 21 landstingen/regionerna
            är svårt att få en över­blick av. Samma sak gäller rehabiliteringens
            resultat i fråga om skador och problem re­laterat till sjukdom/tillstånd,
            det sociala livet, möjligheterna till arbete samt samverkan med
            Försäkringskassan och Arbetsförmedlingen. Vänsterpartiet ser därför
            ett stort be­hov av att en översyn av hur rehabiliteringsinsatserna
            inom primärvården ser ut och hur en delaktig rehabilitering kan
            utformas.
          </p>
          <p xml:id="i-EgV3fwNgSoemuEFrEDCFpC">
            Det bör göras en översyn av hur rehabiliteringsinsatserna i primärvården
            ser ut i Sverige, vilka resultat som finns samt att det tas fram
            ett förslag för hur en delaktig rehabilitering kan utformas. Detta
            bör riksdagen ställa sig bakom och ge regeringen till känna.
          </p>
          <head xml:id="i-AUFWHXviYmgeAgkCyUJNvm" type="h2">
            5.4 Nationell uppföljning
          </head>
          <p xml:id="i-NGHt2MFHSEjhnVpjv1mGTc">
            Det finns ett stort behov av systematisk nationell uppföljning
            av primärvården på aggre­gerad nivå. I utredningen föreslås bl.a.
            att nationella samråd kring genomförandet av färd­planen hålls
            vid tre tillfällen fram t.o.m. 2027 och att Myndigheten för vård-
            och omsorgs­analys får uppdraget att bistå med underlag för att
            ge möjlighet att följa omställningen mot en god och nära vård.
            Regeringens bedömning är att en ändamålsenlig uppföljning av omställningen
            till en god och nära vård är ett viktigt verktyg för den fortsatta
            utvecklingen av hälso- och sjukvården. Regeringen bedömer dock
            inte, och föreslår därför inte heller, att förslaget om att hålla
            nationella samråd kring genomförandet av färdplanen bör ge­nomföras.
            Enligt Vänsterpartiet bör sådana nationella samråd genomföras.
            Regeringen bör återkomma med ett förslag som innebär att nationella
            samråd kring genomförandet av färdplanen genomförs. Detta bör
            riksdagen ställa sig bakom och ge regeringen till känna.
          </p>
          <head xml:id="i-T5M2fjCbSavd7ej87JFqyX" type="h2">
            5.5 Specialisttjänster
          </head>
          <p xml:id="i-MFEr1YEdHDwZXpMfwqPLtX">
            Regeringen (5.4.1) föreslår att staten på ett ändamålsenligt
            sätt bör stödja att fler läkare kan specialisera sig i allmänmedicin,
            men anser inte att utredningens förslag om att staten under perioden
            2019–2027 ska finansiera 1 250 specialiseringstjänster i allmän­medicin
            bör genomföras. Enligt Vänsterpartiet bör även distriktssjuksköterskor
            omfattas av stödet. Regeringen bör återkomma med ett förslag som
            innebär att stöd ges även till distriktssköterskors specialisering
            i allmänmedicin. Detta bör riksdagen ställa sig bakom och ge regeringen
            till känna.
          </p>
          <p xml:id="i-PcmygQqdhsgMsKmAy5E6Si">
            Statens bidrag till regionerna bör framöver täcka kostnaderna
            för detta.
          </p>
          <head xml:id="i-UegzA16m5DBKwWuwsTmgrK" type="h2">
            5.6 Primärvårdens grunduppdrag
          </head>
          <p xml:id="i-MWSnw9WLMxD6KpNuSKon5v">
            Regeringen föreslår att primärvårdens grunduppdrag formuleras
            enligt följande: ”Regioner och kommuner ska inom ramen för verksamhet
            som utgör primärvård särskilt tillhandahålla de hälso- och sjukvårdstjänster
            som krävs för att tillgodose vanligt före­kommande vårdbehov,
            se till att vården är lätt tillgänglig, tillhandahålla förebyggande
            insatser utifrån såväl befolkningens behov som patientens individuella
            behov och förut­sättningar, samordna olika insatser för patienten
            i de fall det är mest ändamålsenligt att samordningen sker inom
            primärvården samt möjliggöra medverkan vid genomförande av forskningsarbete.”
          </p>
          <p xml:id="i-C7Ao9qwnnLGmihMUMTbx8t">
            Utredningens förslag har i stort sett samma beståndsdelar som
            regeringens, men inne­håller dessutom bestämmelser om brådskande
            hälso- och sjukvård, sakkunnig informa­tion, rådgivning och stöd
            samt rehabilitering.
          </p>
          <p xml:id="i-3u5gR94mGYu8g35NrjWbky">
            Vänsterpartiet ansluter sig till regeringens förslag om hur primärvårdens
            grundupp­drag ska formuleras. Det behöver dock ytterligare utredas
            behovet av geriatriska mot­tagningar och hur primärvården kan
            ta in det i sin verksamhet. Regeringen bör utreda hur behovet
            av geriatriska mottagningar ser ut och hur primärvården bör ta
            in detta i sin verksamhet. Detta bör riksdagen ställa sig bakom
            och ge regeringen till känna.
          </p>
          <head xml:id="i-8SnRAnFqG4bfZ6ZzDu95Hm" type="h2">
            5.7 Förslaget om hur Vårdval primärvård ska organiseras
          </head>
          <p xml:id="i-8Ruq2KQK3KYxzLC3q7PcZJ">
            Utredningen har förslag om att regionen ska organisera Vårdval
            primärvård så att en utförare ensam eller i samverkan med andra
            särskilt tillhandahåller de kompetenser och hälso- och sjukvårdstjänster
            som krävs för att primärvårdens grunduppdrag ska full­göras. Regeringen
            föreslår dock inte att utredningens förslag genomförs. I stället
            före­slår regeringen att en översyn bör genomföras bl.a. av möjligheten
            för olika utförare att tillsammans delta i ett vårdvalssystem
            och av förutsättningarna för mindre utförare att etablera sig
            i primärvården.
          </p>
          <p xml:id="i-iYg9r53rwj2mJGxEiGor6">
            I propositionen föreslås ett förtydligande av primärvårdens uppdrag,
            vilket Vänster­partiet biträder. Primärvård bör ha en viss kvalitet
            och innehåll. Vänsterpartiet är mycket kritiskt till hur vård
            och omsorg fragmentiserats genom vinstjagande privata företag.
            Det har som ovan redan berörts resulterat i överetablering i mer
            välbärgade områden och skapat svårigheter att överblicka och få
            en helhetsbild av vårdkedjan där patienten inte längre är i centrum.
            När dessa bolag tagit det de kan av offentlig finansiering har
            det offentliga fått hantera det som blivit över, det som inte
            varit privatekonomiskt lika lön­samt. Det har inneburit att även
            de idéburna non-profit-verksamheterna har hamnat i skuggan.
          </p>
          <p xml:id="i-YMKwDTDsP8fbvyptqT9Shm">
            Ett minimum för att få en lite bättre helhet med patienten i
            centrum i stället för vinst­syftande bolag är att genomföra utredningens
            förslag avseende hur Vårdval primärvård bör genomföras. Gräddfiler
            och fragmentisering måste motverkas. Regeringen bör där­för tillse
            att utredningens förslag avseende Vårdval primärvård genomförs.
            Detta bör riksdagen ställa sig bakom och ge regeringen till känna.
          </p>
          <head xml:id="i-BeUX9YPwXMvZptvqVyanxr" type="h2">
            5.8 Fördelning av patientansvar per fast läkarkontakt i primärvården
          </head>
          <p xml:id="i-55pioYiEbqgifMokhfbJ12">
            En fungerande primärvård kräver en balans mellan arbetsuppgifter
            och förutsättningar att utföra dem. Med ett utökat ansvar för
            bl.a. samordning bedömer remissinstansen SFAM att ett betydligt
            lägre genomsnittligt antal listade patienter per heltidsläkare
            är nödvändigt om primärvårdsreformen ska uppfylla sina mål. Vänsterpartiet
            instämmer i denna bedömning. Utredningen föreslår ett bemyndigande
            för regeringen eller den myn­dighet som regeringen bestämmer att
            meddela de föreskrifter om patientansvar för fast läkarkontakt
            i primärvården som behövs för att garantera en god och säker vård.
            Reger­ingens bedömning är att råd eller riktlinjer som stöder
            verksamheter och vårdgivare i hur patientansvar lämpligast kan
            fördelas på funktionen fast läkarkontakt i primärvården bör tas
            fram. Regeringen avser att ge Socialstyrelsen i uppdrag att formulera
            ett sådant nationellt stöd. Vänsterpartiet har inga invändningar
            mot detta men vill understryka att det krävs betydligt mer än
            en fast läkarkontakt för att garantera en god och säker vård samt
            stabilitet i vårdkedjan.
          </p>
        </div>
        <div xml:id="i-Xqb8D8tn8WDTomQE8YSkeN" type="signatureBlock">
          <list xml:id="i-YP1YFKzUHCFYJACgySiE2U">
            <item xml:id="i-E9hz3aEuCoP9GUVd22wE7D" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-3f84oXScVnqXKsUXu7JWwk" who="i-8voj19hLWTGJHkxNP79tRb" type="signature">
              Nooshi Dadgostar (V)
            </item>
            <item xml:id="i-7Xn2doWDM9Xp2jigH7sv23" who="i-Xte2hVf6qgEgJA6sWB1cDH" type="signature">
              Momodou Malcolm Jallow (V)
            </item>
            <item xml:id="i-TEaRArm2BWuaqUDmcRYSPY" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-MuredfCNBhcndR5YdjLmcB" who="i-Xbq1HVkxhCYVmfPLN63HRo" type="signature">
              Daniel Riazat (V)
            </item>
            <item xml:id="i-G4BPoyFDeM2TDrQAFfokXu" who="i-L3t2URPAv9iLWgdCvbz7Uv" type="signature">
              Ilona Szatmari Waldau (V)
            </item>
            <item xml:id="i-5nJuaFKNvH37N8Gskcp6co" who="i-EgXqeVnPhVAxu5tLpK9F8M" type="signature">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
