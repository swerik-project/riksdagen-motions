<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-KU-00412">
  <teiHeader>
    <fileDesc>
      <titleStmt>
        <title>Liberal datapolitik</title>
        <author corresp="i-H6rrzni8wdNEWHUXz4FTEZ">Margitta Edgren m. fl. (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Liberal datapolitik</title>
          <idno type="rdwebb">G902K412</idno>
          <rs type="number">K412</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/G902K412/text</ref>
          <ref type="dokument_url_html">http://data.riksdagen.se/dokument/G902K412</ref>
          <ref type="dokumentstatus_url_xml">http://data.riksdagen.se/dokumentstatus/G902K412</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H6rrzni8wdNEWHUXz4FTEZ</idno>
            <name>Margitta Edgren</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>Björn Molin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-5FsdBgp7zC1W8jXSUkwwDq</idno>
            <name>Birgit Friggebo</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4BfdTWABvwYtdUHg7su5aZ</idno>
            <name>Lars De Geer</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-CP1NFcCA4knd73wq3oaYZW</idno>
            <name>Börje Stensson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-9J1gmLVJSnGBRMzrAVvtvR</idno>
            <name>Anne Wibble</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-GmSFH9fmi5xjm5ydcN6R1m</idno>
            <name>Ingela Mårtensson</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4Q8JtXvxy8LpJi682TQG3m" type="signed"/>
        <correspContext corresp="i-4Q8JtXvxy8LpJi682TQG3m">
          <note type="signatory" corresp="i-H6rrzni8wdNEWHUXz4FTEZ"/>
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-5FsdBgp7zC1W8jXSUkwwDq"/>
          <note type="signatory" corresp="i-4BfdTWABvwYtdUHg7su5aZ"/>
          <note type="signatory" corresp="i-CP1NFcCA4knd73wq3oaYZW"/>
          <note type="signatory" corresp="i-9J1gmLVJSnGBRMzrAVvtvR"/>
          <note type="signatory" corresp="i-GmSFH9fmi5xjm5ydcN6R1m"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_k_412/mot_198586_k_412-001-001.pdf"/>
      <div type="motHeader" xml:id="i-JHFqjemQZhg8jcUUntRmvS">
        <div type="motTitle" xml:id="i-8yabHsdbbrto49zbL51XTY"/>
        <div type="motSubmissionInfo" xml:id="i-B9pt1a4kUBxwsmbVj2Y9GM"/>
      </div>
      <div type="motBody" xml:id="i-BRynuCYUvRZqAUB4hKLAtF">
        <div xml:id="i-Tci8t8nenfMp9q7ce1sueL">
          <p xml:id="i-SrrLBJgDGWwMqVBC3cgbq">
            CC
          </p>
          <pb facs="riksdagen-motions-pdf/data/198586/mot_198586_k_412/mot_198586_k_412-001.pdf"/>
          <p xml:id="i-LFbccGTe9DZgsj9dsaFpQu">
            Motion till riksdagen 1985/86:K412 Margitta Edgren m. fl. (fp)
            Liberal datapolitik
          </p>
          <p xml:id="i-4XZ3eAgUt4eDBYpSFaFuXn">
            Mot. 1985/86 K412—415
          </p>
          <p xml:id="i-89ueczVczQnjoatN34Xe2u">
            Datorer och datasystem bör i ett liberalt samhälle användas till
            att öka medborgarnas kunnande och medborgarnas insyn i samhällsprocesserna
            — samt för att öka spridningen av makt i samhället. Möjligheter
            att med datatekniska hjälpmedel distribuera information underlättar
            förverkligan- det av liberala intressen. Datateknisk rationalisering
            inom industri och offentlig förvaltning bör kompletteras av satsningar
            på att göra arbetsuppgifter mer innehållsrika och varierade. Datorsystem
            fungerar bäst i en verksamhet som tillåter de berörda människorna
            delta i utvecklingen av systemen. När system pådyv- lats människor,
            riskerar man att de känner sig som slavar under systemet i stället
            för att vara systemets herrar. Då blir datorn inte det hjälpmedel
            till ökad effektivitet som det var tänkt. Ansvaret för omdömen
            och beslut bör ligga på människor och inte på maskiner — de må
            vara hur välprogrammerade och ”intelligenta” som helst. Kerstin
            Anér har formulerat följande:
          </p>
          <p xml:id="i-9efmwRC2ie8Z4rcx6mzcCT">
            Datorer och vi människor har olika egenskaper, och kompletterar
            varandra fint, om var och en gör det den är bäst på. Datorn har
            gott minne, arbetar snabbt och pålitligt, blir inte uttråkad av
            enformighet. Men den är inte i stånd till skapande arbete, tycker
            inte om kvalitativa nyanser, och är dålig på att anpassa sig till
            nya situationer. Vi människor har dåligt minne, är långsamma,
            gör sällan samma saker på samma sätt två gånger i rad, och är
            opålitliga. I stället är vi anpassbara och kreativa, och är experter
            på kvalitativa skillnader. Misslyckas samarbetet mellan människa
            och maskin, är det vanligen för att människan tvingas in på datorns
            område i stället för att stolt hålla på sitt eget.
          </p>
          <p xml:id="i-YRVKdPk9iKwBqRBFdVK9dH">
            De som arbetar i viss verksamhet skall stimuleras till att känna
            ansvar för att använda teknik som ger verksamhetsfördelar, ekonomiska,
            arbetsmiljö- mässiga, konkurrensmässiga osv. Det behövs forskning
            kring sambanden människa —teknik och utveckling av hjälpmedel
            som underlättar för an- vändarna att medverka i systemutvecklingsprocessen.
          </p>
          <p xml:id="i-5JEPu62NZJRP5A3nWTSEp2">
            Integritet
          </p>
          <p xml:id="i-6JGzyK8BmtJBBbN1NW78um">
            Folkpartiet har sedan slutet på slutet på 1960-talet särskilt
            uppmärksammat riskerna för ökade hot mot människors personliga
            integritet. Vår svenska datalag har ett liberalt ursprung.
          </p>
          <p xml:id="i-KVYmEJfQG4rSWvEfLBvY3X">
            I Riksdagen 1985/86. 3 saml. Nr K412—415
          </p>
          <pb facs="riksdagen-motions-pdf/data/198586/mot_198586_k_412/mot_198586_k_412-002.pdf"/>
          <p xml:id="i-ApxjRaeimJJJD3H3kk7K8v">
            Med mänsklig integritet menar folkpartiet rätten till en privat
            och skyd- dad sektor i varje människas liv. Integritet är i mycket
            fråga om att skydda den enskildas möjlighet att bestämma över
            sitt eget liv, och bl. a. över de uppgifter som lagras i databaser
            om henne. Folkpartiet vill minska männi- skors makt att manipulera
            varandra — vare sig dessa andra är statliga myn- digheter, företag,
            organisationer eller andra enskilda. Inför stora byråkrati- er
            känner många människor maktlöshet. Därför är det angeläget att
            möta en ökad datorisering med åtgärder som förstärker människors
            rätt och möj- ligheter att själva reagera och bestämma. Vi har
            i tidigare motioner föresla- git en rad åtgärder för att skydda
            integriteten; de kraven kommer folkparti- et att bevaka i det
            arbete som data- och offentlighetskommittén för närva- rande utför
            med frågorna runt: Integritet, Offentlighet/sekretess, Tillgäng-
            lighet, Minskat användande av personnummer, Register bl. a. sjukvårdens,
            Grundlagsfäst dataskydd för medborgarna, Myndigheters rätt att
            sälja adresser ur sina register, Behov av skärpning av datalagen
            m. m.
          </p>
          <p xml:id="i-FNMMULi5wyXWs8Aqw5yXPA">
            Offentlighet och tillgänglighet
          </p>
          <p xml:id="i-FaCbLWHrCQzmu8vGzoRSMR">
            Balansen är svår mellan att ur integritetssynpunkt skydda datorlagrade
            per- sonuppgifter och att i offentlighetsprincipens anda öka tillgängligheten
            till samhälleliga databaser. Denna tillgänglighet har på senare
            tid förstärkts i och med att antalet hemdatorer med telefonanknytning
            ökat. Data- och offentlighetskommittén har enligt sina direktiv
            att analysera offentlighetsprincipens tillämpning på s. k. ADB-upptagningar.
          </p>
          <p xml:id="i-8xUrwUQ7XA5heWPmXz6vav">
            Utbildning och arbete
          </p>
          <p xml:id="i-8hYBmog71Zw87DpNkiekij">
            En god allmänbildning i datafrågor blir i ökande grad en förutsättning
            för att på olika sätt kunna delta i samhällslivet. Utbildning
            — från grundskola till forskarnivå — har också avgörande betydelse
            för hur vi som nation kommer att utvecklas. Ett av våra viktigaste
            konkurrensmedel är att befolkningen har en genomsnittligt högre
            utbild- ningsnivå än omvärldens. Våra utbildningssatsningar måste
            ge oss kompe- tens att efter våra resursförutsättningar dels kunna
            utveckla, dels kunna anpassa och tillämpa teknikutveckling och
            annan utveckling som kommer utifrån. För stora grupper av vuxna
            arbetstagare kan utbildning i och om databe- handling vara skillnaden
            mellan att ha ett arbete och att vara arbetslös. De stora utbildningsinsatser
            som görs för att ge alla elementär utbildning om datasystem har
            två samtidiga effekter, dels minskar antalet outbildade inom datateknik,
            dels blir det än viktigare att kunna något om datorer. Komvux
            kan även inom detta område ge lågutbildade, både äldre och yngre,
            chansen att stärka sina möjligheter på arbetsmarknaden. Datadelegationens
            förslag om förstärkt breddutbildning på dataområdet bör förverkligas
            i den takt som finansiella resurser medger. Folkpartiet har haft
            och har en negativ inställning till förnyelsefonderna. När nu
            den socialdemokratiska regeringen ändå förverkligat dessa fonder,
            kan finansieringen av breddutbildningen ske med medel från dessa
            fonder.
          </p>
          <p xml:id="i-ByvUjk6AgzANTBQvnSqVdk">
            Mot. 1985/86 K413
          </p>
          <pb facs="riksdagen-motions-pdf/data/198586/mot_198586_k_412/mot_198586_k_412-003.pdf"/>
          <p xml:id="i-KUQXH6Vh2sDeAob9FmQEDG">
            Arbetsmarknaden kan inte heller räkna med att få i alla delar
            färdigutbil- dad arbetskraft, utan får ta på sig ett stort ansvar
            för att ge kompletterande utbildning. En konsekvens av detta är
            att folkpartiet gärna ser att lärlingssy- stem och flera industriskolor
            växer upp. Av det utbildningsutbud som nu dominerar kan man tro
            att programme- ring är nödvändigt i breddutbildning. Det huvudsakliga
            syftet med bredd- utbildningen måste emellertid vara att ge ökade
            kunskaper om datorise- ringens möjligheter och begränsningar,
            inte göra oss alla till programmera- re it. ex. Basic. Skolan
            behöver genomtänkta och pedagogiskt anpassade programvaror för
            grundläggande datautbildning. Det är i första hand lärarna som
            bör formulera pedagogiska önskemål, och delta i metodikutvecklingen.
            Detta i sin tur förutsätter att lärarna haft möjlighet att inhämta
            egna kunskaper inom dataområdet. Det är tid för pedagoger att
            träda fram och tala om hur de vill att programvaran skall fungera
            i samspelet mellan lärare, elev och maskin. Detta skulle driva
            på utvecklingen, så att det kan växa upp pro- grambibliotek inom
            olika ämnesområden där lärare och elever kan välja lämpliga program.
            Det är viktigt att tidigt i skolan ge kunskap om datateknik och
            industrins betydelse för samhällsutvecklingen. De lärare som har
            ansvar för undervis- ningen på lägre nivåer har ofta begränsad
            egen erfarenhet av industriellt arbete. Industrin och dess branschorgan
            bör aktivt kunna samverka med skolan i sådan undervisning. Särskilda
            åtgärder för att intressera flickor för tekniska yrken bör intensi-
            fieras. Exempel är sommarkurser i datakunskap som riktar sig bara
            till flickor, med ett utbildningsinnehåll som intresserar dem
            (s. k. enkönade kurser). Dessutom bör utbildning om datasystem
            särskilt betonas på utbild- ningslinjer med många flickor, t.
            ex. vårdlinjerna. De linjerna skall också utrustas med datorer
            så tidigt som möjligt. Flickor har fortfarande få kvinnliga förebilder
            med teknisk utbildning eller tekniska yrken. Så mycket som möjligt
            måste därför göras för att få flera kvinnliga lärare i tekniska
            ämnen, eftersom mycket visar att förebilder är viktiga. Arbetsförmedlingarna
            bör också uppmuntra flickor till att göra mera okonventionella
            val av kurser och beredskapsarbeten. Under 1970-talet fanns i
            stora grupper en markant teknikfientlighet. Da- torisering fick
            symbolisera allt ont som kunde tänkas i framtiden. Från ansvarigt
            håll talades om ”datorstopp” och ”datorskatt”. I början på 1980-talet
            förändrades emellertid debatten, inte bara i Sverige utan i hela
            Europa. Den nya tekniken började ses som en möjlighet att få i
            gång de ekonomiska hjulen. Man började också inse att arbetslösheten
            i Europa inte var en följd av för stora investeringar i personal
            och ny teknik, utan tvärtom. Samtidigt kan konstateras att bristen
            på kvalificerade tekniker var och är allvarlig. Teknikerbristen
            och bristen på datasystemkunskaper fokuserar på vikten av strukturella
            branschförändringar, och att detta även långsiktigt kräver ännu
            flera tekniker. Nya branscher behöver utvecklas, och inte bara
            de traditionella. Även andra faktorer bidrar till att behovet
            av tekniker ökar — t. ex. att en
          </p>
          <p xml:id="i-9fz9dMgyujTVX4v5BXFZrh">
            I" Riksdagen 1985/86. 3 saml. Nr K412—415
          </p>
          <p xml:id="i-9ycrgK9TJtzUMPhHz1Ckdu">
            Mot. 1985/86 K413
          </p>
          <pb facs="riksdagen-motions-pdf/data/198586/mot_198586_k_412/mot_198586_k_412-004.pdf"/>
          <p xml:id="i-KPNkuywHJeg7PsuHNHatrt">
            önskvärd decentralisering av nu centrala datasystem leder till
            att behovet av tekniker ökar. En utveckling med allt snabbare
            strukturella förändringar, som berör allt flera människor, ställer
            stora och nya krav på teknikerutbildningen inom datasystemområdet.
            Folkpartiet har i årets partimotion angående högskola och forskning
            när- mare utvecklat tankegångar om teknisk utbildning. Samverkan
            mellan utbildning och näringsliv är nödvändig och har bety- delse
            på både lång och kort sikt. Den ökar förståelsen för varandras
            möjlig- heter inom dataområdet. De samverkansformer som finns
            i dag bör kunna utvecklas mera. Ett exempel är adjungerade professorer,
            som bör kunna tillsättas snabbare inom elektronik- och dataområdet
            när högskolorna be- höver förstärka sin kompetens. Förhållandet
            mellan humaniora och teknik diskuteras livligt. Ofta frågas om
            det finns någon plats för humanister i datavärlden. På det svarar
            folk- partiet ja, och tillägger att det är människan som skall
            styra datorerna och råda över tekniken. I dagens datasystemutveckling
            och forskning finns frågor av humanistisk och moralisk karaktär
            som borde lyftas fram. Utvecklingen av datoriserade ”expertsystem”
            är ett sådant område. I expertsystem försöker man mata in sådana
            kunskaper att systemet skall kunna fungera i rollen som expert
            och rådgivare. Ett exempel är att man försökt använda datorer
            som samtalspart- ner till patienter inom psykiatrin — i stället
            för läkare eller annan personal. Ännu så länge är det endast fragment
            av mänsklig erfarenhet och mänsk- ligt omdöme och sunt förnuft
            som kan programmeras i språk som datorer ”förstår”. Denna fragmenterade
            kunskap kan inte ersätta sammanhängan- de mänsklig kunskap. I
            en studie som behandlar ingenjörers framtida yrkesroll sägs att
            ”de studenter som har läst samhällsorientering, språk, historia
            och biologi har en bättre grund för sina nya tekniska kunskaper
            än de som inte har dessa ämnen i sin bakgrund — — — bristen på
            språk och perspektivskapande ämnen uppvägs inte av kunskaper i
            teknik från gymnasiet”. Slutsatsen är att tekniker såväl som humanister
            behöver förmåga till per- spektiv och förmåga att med sunt förnuft
            och breda kunskaper avgöra om resultat är rimliga.
          </p>
          <p xml:id="i-SBvTuBy9JhZRbHeFMNk5sT">
            Forskning och tillämpningsprojekt
          </p>
          <p xml:id="i-R6sidnoaudQrBCa9QFnonM">
            I vår partimotion angående högskola och forskning har vi närmare
            utveck- lat vår syn på bl.a. förhållandet mellan grundforskning
            och tillämpad forskning. Vi hänvisar till denna motion, men vill
            i detta sammanhang särskilt fästa uppmärksamhet på televerkets
            nya s. k. sektorsansvar för tele- forskning. Enligt vår mening
            är det onaturligt att en myndighet som också själv bedriver affärsverksamhet
            har tilldelats sådant ansvar. Det önskvärda är i stället att forskningsansvar
            ligger hos STU och andra forskningsråd. Televerkets forskningsansvar
            — och därvid tillgängliga medel — bör över- föras till dessa organ.
            I och med detta bör STU kunna genomföra en vidgad kunskapsutveck-
          </p>
          <p xml:id="i-5UP132qz3UPJDAmAYB4MqF">
            Mot. 1985/86 K413
          </p>
          <pb facs="riksdagen-motions-pdf/data/198586/mot_198586_k_412/mot_198586_k_412-005.pdf"/>
          <p xml:id="i-VWwUMtmW2sfrmdEArEnhuK">
            ERA
          </p>
          <p xml:id="i-WfyBJF4C2qgRZNBhLYzkim">
            ling inom svensk informationsbehandling. Detta är utan tvekan
            till stor fördel för universiteten och vår industriella utveckling.
            Som en vidareutveckling av dessa insatser bör tillämpningsprojekt
            av större informationssystem med sociala effekter kunna genomföras
            inom områden där avancerad telekommunikation används. Detta kan
            röra distri- buering av arbetsmöjligheter (t. ex. i grannskapscentraler),
            distansutbild- ning m. m.
          </p>
          <p xml:id="i-4LBwceX61ASepFTF3bRbpC">
            Teknikupphandling
          </p>
          <p xml:id="i-JVF3m3zNKGw6EvrDcmMm4Z">
            Instrumentet teknikupphandling bör enligt vår mening användas
            i första hand inom områden där marknaden inte fungerar med full
            kraft och flexi- bilitet. Teknikupphandling inom produktgrupper
            där marknaden är snabbt för- änderlig och fungerar i full konkurrens
            leder, på grund av teknikupphand- lingens långa cykeltid, ofta
            till försenade produkter som inte är helt up-to- date. Teknikupphandling
            bör enligt vår mening användas på områden som inte har dessa kännetecken,
            t. ex. där målgruppen är skarpt definierbar, och avståndet mellan
            konsument och producent är litet.
          </p>
          <p xml:id="i-PGDg1yE9dxJuAaMtzsq9Qg">
            Telemonopolet
          </p>
          <p xml:id="i-XgnGnNJRxLQmpsQWuwNuZo">
            I vår motion om telepolitik har vi presenterat de reformer som
            enligt vår mening är nödvändiga på telekommunikationsområdet.
            Detta utgår från att det är nödvändigt att dela upp televerket
            i en myndig- hetsdel och en affärsverksdel. Den senare kan därefter
            till en del successivt privatiseras. En ökad konkurrens kan åstadkommas
            genom att underlätta etablering av alternativa telenät, som t.
            ex. använder satellitteknik. Televerkets nuvarande monopol på
            modemer för högre hastigheter, samt för företagsväxlar, bör upphävas.
            Vi hänvisar vidare till den nämnda motionen.
          </p>
          <p xml:id="i-FdtjpW4r2peScSHNN83qfB">
            Datautrustningars hälsoeffekter
          </p>
          <p xml:id="i-TEocjRe6rqGQncW7HUvjNm">
            Debatten om bildskärmars eventuella negativa hälsoeffekter har
            preciserats genom den expertrapport som publicerats av datadelegationen.
            Det har visat sig att viss information i den förda debatten sannolikt
            varit överdri- ven, medan fakta saknats i andra sammanhang. Det
            är särskilt kring eventuell s. k. elektromagnetisk strålning från
            bild- skärmar som kunnandet visat sig otillräckligt bland experter
            inom och utanför vårt lands gränser. Vidgad forskning om dessa
            problem är därmed nödvändig. Arbetarskyddsfonden har här goda
            möjligheter att på ett riktigt sätt disponera tillgängliga forskningsmedel.
            Provning av datautrustningar av hälsoskäl kan komma i fråga efter
            klart och entydigt definierade riktlinjer. Dessa riktlinjer bör
            skarpt avgränsa de skäl för vilka provning bör genomföras.
          </p>
          <p xml:id="i-AWssh5s42CNhE23qBR2jJ7">
            Mot. 1985/86 K413
          </p>
          <pb facs="riksdagen-motions-pdf/data/198586/mot_198586_k_412/mot_198586_k_412-006-001.pdf"/>
          <pb facs="riksdagen-motions-pdf/data/198586/mot_198586_k_412/mot_198586_k_412-006.pdf"/>
          <p xml:id="i-Ri62kTkpbxgyE7FrXi4arb">
            Upphovsrätt
          </p>
          <p xml:id="i-LQNTForte8e7ZaGknwSNiG">
            För närvarande diskuteras hur de upphovsrättsliga lagarna skall
            tillämpas för datorprogram. Programmen drar oftast stora utvecklingskostnader
            eftersom de tar lång tid att utveckla och kräver kvalificerad
            datorkompetens dvs. människor med lång utbildning och stor erfarenhet.
            Samtidigt är det mycket enkelt att kopiera program och kopiorna
            blir lika bra som originalen. Det är också mycket svårt att kontrollera
            ”kopiering för eget bruk”. Kan inte upphovs- rätten garanteras
            så hämmas människors motivation och kreativitet när det gäller
            att utveckla nya programvaror. Det går dessutom alltid att träffa
            avtal mellan användaren och producenten om att det i enskilda
            fall skall vara tillåtet att kopiera. Folkpartiet anser att en
            generell utgångspunkt skall vara att kopiering inte skall vara
            tillåten för datorprogram. Vi återkommer till dessa frågor när
            riksdagen föreläggs en proposition i ämnet.
          </p>
          <p xml:id="i-X3BGYNWoHav1PUXq7FYEaZ">
            Databaser
          </p>
          <p xml:id="i-GuBFVBSebZHF2pLzJM6EhE">
            En huvudregel skall, enligt folkpartiets uppfattning, vara att
            datorlagrad personinformation enbart skall användas för de syften,
            för vilka informa- tionen samlades in. Samkörningar av personbundna
            dataregister bör an- vändas mycket restriktivt. En ökad frekvens
            av datorbaserade register leder lätt till ökad byråkrati- sering
            genom att tekniken gör det så lätt att utvidga registreringen.
            Folkpar- tiet menar att ökade ansträngningar skall inriktas på
            att sanera och minska antalet anledningar till dataregistrering
            och kontroll. Folkpartiet anser också att användandet av personnummer
            på mer eller mindre slentrianmässiga grunder måste motarbetas.
            Personuppgifter kan ”datummärkas” vid lagringstillfället. Om detta
            da- tum visas tillsammans med uppgifterna är det i flera fall
            möjligt att se om informationen blivit inaktuell i databaserna.
            Alla åtgärder som är möjliga skall göras för att höja kvaliteten
            på de lagrade uppgifterna. Förutom sekretessmärkning kan också
            uppgifter i databaser ”relevant- märkas”. Detta kan motverka att
            terminalanvändare får tillgång till för stora mängder uppgifter,
            och i stället bara ”når” de uppgifter som är nöd- vändiga och
            befogade.
          </p>
          <p xml:id="i-6tkmhzxo1Rt7D8xdJPAuYx">
            Sårbarhet
          </p>
          <p xml:id="i-JuMLxZ5CnUBjooSgUJ87fZ">
            Samhällets utsatthet för risker av allvarlig natur har ökat som
            en följd av att allt fler funktioner datoriserats och centraliserats.
            Sårbarhetsberedningen framhåller att ”när ett datasystem växer
            sig allt- för stort tappar användarna, beslutsfattare och experter
            överblicken och kontrollen över det. Det man inte kan överblicka
            kan man inte heller skyd- da.” Säkerhet och sårbarhet är två begrepp
            som ofta syns i debatten. Orden ger gärna intryck av att det endast
            handlar om krig, sabotage och spioneri — vilket de naturligtvis
            också kan göra. Oftast handlar det i den aktuella de-
          </p>
          <p xml:id="i-E5tDsCz9pSnjAQ2mTGn3pC">
            Mot. 1985/86 K413
          </p>
          <pb facs="riksdagen-motions-pdf/data/198586/mot_198586_k_412/mot_198586_k_412-007.pdf"/>
          <p xml:id="i-6KHTxTt36h8tUUUE53xQSo">
            batten om företags och myndigheters vardagstillvaro och negativa
            konse- kvenser på verksamheten av att den är sårbar t. ex.: —
            att man inte kan komma åt den lagrade informationen och därmed
            inte kan ge den service som förväntas (strömmen har gått eller
            maskinen är sönder), -— att man fattar felaktiga beslut på grund
            av dålig datakvalitet (felaktiga, ofullständiga eller inaktuella
            uppgifter), — attuppgifterna i datasystemet fallit i fel händer
            och kan användas för att skada människor, myndigheter eller företag
            (kallas också intrång). Frågor om sårbarhet och säkerhet bör beaktas
            redan då datorsystemen utvecklas — detta gäller både stora och
            mindre system. Företag och myn- digheter bör tänka igenom vilka
            risker som finns och bestämma vilken säkerhetsnivå systemen skall
            hålla utifrån den verksamhet som bedrivs. Datasystem som berör
            vitala samhällsintressen måste omgärdas med stor säkerhet, eftersom
            skadorna kan bli stora. Myndigheter och företag som ansvarar för
            sådana system bör åläggas att föra sekretessbelagda katastrof-
            planer över sina mest känsliga system. Det skall inte kunna förekomma
            att en myndighet beställer en heltäckan- de kartläggning av Sveriges
            transportsystem — som i sig är så detaljerad att den riskerar
            utnyttjas av utländska militära intressen. Folkpartiet anser att
            det finns anledning att hysa oro över telenätets dåli- ga tillförlitlighet
            — i krislägen skulle stora svårigheter för kommunikatio- nerna
            uppstå, med förödande konsekvenser för landet. Sårbarhetsberedningen
            har utfört ett värdefullt arbete, genom att den kunnat ta hänsyn
            till sårbarhetsfrågor inom såväl privat som offentlig sek- tor.
            Den har nu avslutat en viktig fas av sitt arbete. Till dess en
            lämplig ny organisatorisk form för dess verksamhet hittats, bör
            dess verksamhet fort- sätta.
          </p>
          <p xml:id="i-V8NQTDibx2Ey9ybVaaExvU">
            Informationsteknologi som hjälpmedel för handikappade
          </p>
          <p xml:id="i-RcwibMYo6BwU2JMdoL1vf4">
            Modern informationsteknologi ger oss utomordentliga möjligheter
            att överbrygga många typer av handikapp. De färdigheter som med
            lämplig teknik kan övas in av människor med besvärande handikapp
            kan innebära en revolutionerande möjlighet till helt vanligt liv
            och intensifierade mänsk- liga kontakter. Bland de tekniska möjligheterna
            kan nämnas utrustning för syntetiskt tal samt vokal inmatning
            direkt till datorer, bildförstorande terminaler som kopplas samman
            i telefonkonferenser, generell distribution av morgontid- ningar
            till synskadade per radio m. m. Starka sociala och medmänskliga
            skäl talar för att ge hög prioritering till utveckling av hjälpmedel
            för handikappade, på basis av modern informa- tionsteknologi.
            Vi menar att med hjälp av modern teknik kan arbetsmarknaden öppna
            sig för människor med handikapp — en arbetsmarknad där de inte
            har anledning att känna sig handikappade. Möjligheter finns t.
            ex. för ökad geografisk decentralisering av arbetsplatserna, liksom
            för ökad flexibilitet och småskalighet — faktorer som kan vara
            underlättande.
          </p>
          <p xml:id="i-FcBojuEjtT9LFR7whMzVtk">
            Mot. 1985/86 K413
          </p>
          <pb facs="riksdagen-motions-pdf/data/198586/mot_198586_k_412/mot_198586_k_412-008.pdf"/>
          <p xml:id="i-WQUbAaQV6CV482XgYxQbEa">
            Svensk industri skall självklart även exportera de produkter
            som utveck- lats på detta område.
          </p>
          <p xml:id="i-Lr2jbqU99gmoARUYJbHbXM">
            Konsumentupplysning
          </p>
          <p xml:id="i-2DR7oT8LM7GMa6X9RMSgZX">
            Konsumentpolitiken domineras i dag av uppfattningar från olika
            kollektiva organisationsföreträdare. Den enskilde konsumenten
            har ofta begränsade möjligheter att göra sin röst hörd. Det är
            framför allt genom mer kunskaper i samband med de många enskilda
            inköpsbesluten som konsumenten kan hävda sig. Därigenom uppnås
            att efterfrågan i ökande grad får inflytande över utbudet av produkter
            på marknaden. Dagens konsumentpolitik uppmärksammar alltså alltför
            sällan den en- skilde konsumentens möjligheter och svårigheter
            i de många köpsituatio- nerna. Liberal konsumentpolitik innebär
            att intresse i första hand inriktas på konsumenten, och inte på
            konsumentorganisationerna. Möjligheterna att ställa marknads-
            och produktöversikter till den enskil- de konsumentens förfogande
            har på senare tid ökat. Med datatekniska hjälpmedel kan tillgängliga
            varuöversikter numera enkelt matas in i konsu- mentdatabaser.
            Dessa kan via det allmänna telefonnätet göras tillgängliga för
            den enskilde konsumenten vid köptillfället i handeln, i varuhus,
            på offentliga platser, och i hemmen. Många tusen hushåll har redan
            hemdato- rer med modemanknytning. Postverket har också ökande
            mängder s. k. publika terminaler på postkontoren. En intensifierad
            produktupplysning av översiktstyp från t. ex. bransch- organisationer
            och varuhuskedjor bör kunna ta dessa hjälpmedel i bruk. Det är
            naturligt att branscherna själva bygger upp och driver dessa databa-
            ser. Uppenbarligen behövs även vidgade ansträngningar för att
            få fram själva översiktsuppgifterna för olika produktgrupper.
            Distributionen av dessa di- rekt till konsumenten har emellertid
            starkt underlättats med den moderna teknikens utveckling. Den
            konsumentpolitiska kommittén valde att ej närmare belysa dessa
            frågor. Detta var olyckligt. Konsumentverket bör öka sitt intresse
            för frå- gorna kring praktiska normer och standarder för varuöversiktsupplysning
            direkt till den enskilde konsumenten. Det bör finnas en samordning
            av olika presentationsformer för datoriserad varuöversiktsupplysning.
          </p>
          <p xml:id="i-9rzr7Zv1j2u3hA7V7r4dzk">
            Hemställan
          </p>
          <p xml:id="i-UxWA8TQx6ohUHGnjmPPKMW">
            Som följd av vad som i motionen anförts hemställs 1. att riksdagen
            beslutar att som sin mening ge regeringen till kän- na vad vi
            i motionen anfört angående forskning om sambanden mel- lan människa,
            teknik och systemutveckling, [2. att riksdagen beslutar att hos
            regeringen begära förslag om vi- dareutveckling av datautbildningen
            för flickor,'] [3. att riksdagen beslutar att som sin mening ge
            regeringen till kän-
          </p>
          <p xml:id="i-6tpGpm38nNCXqpwKrpoQ7R">
            11985/86:Ub286.
          </p>
          <p xml:id="i-KqumeBbRhcdKgNeoiwA61j">
            Mot. 1985/86 K413
          </p>
          <pb facs="riksdagen-motions-pdf/data/198586/mot_198586_k_412/mot_198586_k_412-009.pdf"/>
          <p xml:id="i-YAKiLxypEdnNMbGTE5k4Ld">
            na vad i motionen anförts om behovet av humaniora inom teknikut-
            bildningen,'] 4. att riksdagen beslutar att hos regeringen begära
            förslag om da- tummärkning av personbundna uppgifter och s. k.
            relevansmärkning i dataregister, 5. att riksdagen beslutar att
            hos regeringen begära att sårbarhetsbe- redningen tills vidare
            skall fortsätta sin verksamhet, 6. att riksdagen beslutar att
            hos regeringen begära förslag om hur myndigheter och företag skall
            kunna upprätta katastrofplaner för sina mest känsliga register,
            7. att riksdagen som sin mening ger regeringen till känna vad
            i motionen anförts om satsningar på informationsteknik för handi-
            kappade, [8. att riksdagen som sin mening ger regeringen till
            känna vad som anförts om normarbete kring datorstödda varuöversikter
            riktade di- rekt till konsument.”]
          </p>
          <p xml:id="i-13TgdvZNWHxXvSzomDS1eF" type="date">
            Stockholm den 24 januari 1986
          </p>
          <p xml:id="i-4ki7JdKLp7NZaauPSzA2u3">
            Margitta Edgren (fp)
          </p>
          <p xml:id="i-7DWczgLj4cUdwa6n3xtGwi">
            Björn Molin (fp) Birgit Friggebo (fp) Lars De Geer (fp) Börje
            Stensson (fp) Anne Wibble (fp) Ingela Mårtensson (fp)
          </p>
          <p xml:id="i-Y5WtXH7DXJEp9Uz2h2cAAU">
            11985/86:Ub286. 21985/86:L260.
          </p>
          <p xml:id="i-E16q5yuQuRHJABvdgtV5X9">
            Mot. 1985/86 K413
          </p>
        </div>
      </div>
    </body>
  </text>
</TEI>
