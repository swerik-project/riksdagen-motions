<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00405">
  <teiHeader>
    <fileDesc>
      <titleStmt>
        <title>Forskning och utveckling för framtiden i Värmland</title>
        <author corresp="i-Ty8QCuVFBPKpfBLfr6zVqn">av Berit Högman m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning och utveckling för framtiden i Värmland</title>
          <idno type="rdwebb">GY02N405</idno>
          <rs type="number">N405</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N405/text</ref>
          <ref type="dokument_url_html">http://data.riksdagen.se/dokument/GY02N405</ref>
          <ref type="dokumentstatus_url_xml">http://data.riksdagen.se/dokumentstatus/GY02N405</ref>
          <ref type="doc">http://data.riksdagen.se/fil/BB9CC0C3-98D3-4B50-A8CE-134D37FED3C7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PQWR6pDzZXexZjapHhtkk5" type="signed"/>
        <correspContext corresp="i-PQWR6pDzZXexZjapHhtkk5">
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-76ETKL7PQscJy3dmshR8mr"/>
        </correspContext>
        <correspAction xml:id="i-H1K41rQb4qjgGdTKJQh8xR" type="numbering">
          <date when="2010-10-29"/>
        </correspAction>
        <correspAction xml:id="i-2W6Lc1XzcnQShJJZq8GzB8" type="submission">
          <date when="2010-10-27"/>
        </correspAction>
        <correspAction xml:id="i-R76oKFjV5hvuN82KeH7msL" type="transfer">
          <date when="2010-10-26"/>
        </correspAction>
        <correspAction xml:id="i-JasqSFVz66pCuv6uBZVS4w" type="assigned"/>
        <correspContext corresp="i-JasqSFVz66pCuv6uBZVS4w">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-ENABmnhHxZsa7w15g7CdK9">
            Förslag till riksdagsbeslut
          </head>
          <list style="ol">
            <item xml:id="i-QNaP2Dgjw3ZUFCxGJfZADX">
              Riksdagen tillkännager för regeringen som sin mening vad som
              anförs i motionen om att skapa gynnsamma förutsättningar för utveckling
              av klusterbildningar.
            </item>
            <item xml:id="i-XM7Ygtg6Ju1dxLGRkJDFjM">
              Riksdagen tillkännager för regeringen som sin mening vad som
              anförs i motionen om att skapa gynnsamma förutsättningar för de
              nya lärosätena. 1
            </item>
            <item xml:id="i-RVXY2HbvYuytccZXm9rZrj">
              Riksdagen tillkännager för regeringen som sin mening vad som
              anförs i motionen om att se över om resurser ska tillföras Innovationskontoret
              i Karlstad. 1
            </item>
            <item xml:id="i-CNS7VG17CzNeXHiMcBZAhz">
              Riksdagen tillkännager för regeringen som sin mening vad som
              anförs i motionen om att se över forskaranknytningspengens fördelning.
              1
            </item>
            <item xml:id="i-UzqBCZqSeP1QChMkUMGFBQ">
              Riksdagen tillkännager för regeringen som sin mening vad som
              anförs i motionen om samverkan som kriterium för resursfördelning.
              1
            </item>
            <item xml:id="i-ExeBALZJbVhHMeJhVdXKbj">
              Riksdagen tillkännager för regeringen som sin mening vad som
              anförs i motionen om att se över förskottsbetalning av samverkansmedel.
              1
            </item>
          </list>
          <p xml:id="i-6E6ZpLT3naau7hK7v8YMjX">
            1 Yrkandena 26 hänvisade till UbU.
          </p>
        </div>
        <div type="motContent">
          <head xml:id="i-W1Qnb22j8v26RJiBuxNvGu" type="h1">
            Klusterbildning skapar dynamisk tillväxt i Värmland
          </head>
          <p xml:id="i-32byoe8yBuo9D5dwTWSdaV">
            De värmländska klusterinitiativen har vuxit fram genom starka
            regionala näringar som till exempel inom massa och papper, stål
            och verkstad, informations- och kommunikationsteknik och livsmedel.
            I Värmland kan vi idag tack vare den goda samverkan som finns
            mellan företag, offentligheten och universitetet visa på att klusterinitiativens
            aktiviteter har gett resultat.
          </p>
          <p xml:id="i-54sQ66jJWtQNam5knx1Hk4">
            Värmland var först i Sverige med att systematiskt mäta och värdera
            resultaten av klustersamverkan. I samverkan med forskningen har
            region Värmland, länsstyrelsen i Värmland och Nutek arbetat fram
            en modell som grundas på företagens och intressenternas bedömningar.
            Resultaten i Värmland visar att klusterinitiativ har bidragit
            till tillväxt och utveckling hos de företag som medverkat. Genom
            klustersamverkan har också de värmländska företagen ökat sina
            kontakter med företag inom andra klusterinitiativ i landet och
            i övriga Europa.
          </p>
          <p xml:id="i-4Q8UC4YnZ1RbzvLUjRGXmt">
            För att klusterutbildningar i Värmland och andra regioner ska
            kunna utvecklas och nya bildas behövs stöd från regeringen och
            riksdagen med att på olika sätt stödja och ge förutsättningar
            till de lokala förnyelseförmågorna och acceptera att samverkan
            kan och ska se olika ut i landet. Dagens centralisering av myndighetsstrukturen
            kan försvåra denna flexibilitet som är nödvändig för ett lyckat
            resultat.
          </p>
          <p xml:id="i-8fP65mhv4EfH5Bp8hF9wc8">
            För att nå framgång med klusterbildningar och regional utveckling
            är det avgörande att regeringen för en aktiv närings- och arbetsmarknadspolitik,
            en politik som ger incitament till de befintliga regionala och
            lokala näringsliven att själva växa och utvecklas. Det handlar
            bland annat om investeringar i utbildning, fler platser på våra
            högskolor och universitet, att utveckla den kvalificerade yrkesutbildningen
            och att se till att våra universitet och högskolor kan möta näringslivets
            framtida behov av arbetskraft. Nu tillförs Karlstads universitet
            utbildningsplatser medan forskningsresurserna uteblir. Detta är
            naturligtvis ett hot mot själva kvaliteten i utbildningarna.
          </p>
          <p xml:id="i-VgkgLuNQz7LN1jpcW3mApo">
            Yttermera behöver man se över möjligheten av att öka och stärka
            tillgången till riskkapital. Särskilt fokus bör läggas på en riskkapitalfond
            som aktivt stimulerar det breda näringslivets kapitalbehov, med
            särskilt fokus på innovativa små och medelstora industri- och
            tjänsteföretag.
          </p>
          <p xml:id="i-B2iCe2a1tdEpyTKcz8kwnn">
            Vidare behövs en översyn av exportfrämjande insatser som till
            exempel kostnadsfri exportrådgivning. Det som också är viktigt
            är att vi har en stark innovationspolitik. Genom ett Sverige som
            kännetecknas av kreativitet och företagsamhet kan vi stimulera
            människor och företag att utvecklas och öppna upp för nya och
            gamla branscher att växa. Därför är det avgörande att forskningen
            och näringslivet får resurser och verktyg till en ökad samverkan.
            Lärosätens storlek eller belägenhet får inte vara avgörande när
            forskningsmedlen fördelas. Lika angeläget är att exempelvis inkubatorverksamheten
            utvecklas för att tillvarata de företagsidéer som finns såväl
            inom akademin som i näringslivet och samhället i övrigt.
          </p>
          <head xml:id="i-AFydfC2Fv3gYS6QcoLvLri" type="h1">
            Karlstads universitet med möjlighet att växa i samverkan
          </head>
          <p xml:id="i-VYuRr2DiteNnmWy39dxNsn">
            Högre utbildning är en viktig förutsättning för tillväxt och
            välfärd. De socialdemokratiska regeringarna har sett till att
            allt fler ungdomar får möjlighet att gå på universitet och högskola,
            genom utbyggnad i hela landet. Denna utveckling har avstannat
            med den borgerliga regeringen. Men inte bara utbildningen utan
            även forskningen riskerar att tilldelas resurser utifrån en omodern
            syn på kvalitet och effektivitet. När en ny forskningsproposition
            nu lagts är det uppenbart att den bygger på gamla föreställningar
            och myter om vad som är goda forsknings- och innovationsmiljöer.
          </p>
          <p xml:id="i-AzebXBNrD96VpuHVGkdriq">
            Universiteten behöver bli än bättre på att samarbeta med det
            omgivande samhället. Genom detta kreativa samarbete kan nya idéer
            leda till nya arbetstillfällen, nya forskningsresultat och så
            vidare. Universiteten bör också bli bättre på att samverka internationellt.
            OECD-rapporten Higher Education and regions visar att lärosäten
            där undervisning och forskning sker i nära samverkan med omvärlden
            kan vara både lokalt engagerande och globalt konkurrenskraftiga.
            I Värmland finns goda exempel på detta, som Packaging Arena och
            Centrum för tjänsteforskning . Det finns mycket som talar för
            att det är just högskolorna och de yngre universiteten som tar
            akademins samverkansuppgift på störst allvar.
          </p>
          <p xml:id="i-D2cLe2rXwzuvM2iZuTHCFK">
            Samverkan med regionen och det lokala näringslivet är ofta en
            förutsättning för deras utveckling, och prioriteras därför högt.
            Det finns inte heller någon motsättning mellan att ha stark regional
            förankring och att vara en stark global aktör. Tvärtom så borde
            det göras en översyn om en större andel av de fasta forskningsmedlen
            kan ges till de nya universiteten. Orsaken till detta är att deras
            arbete är framgångsrikt sett ur ett tillväxt- och utvecklingsperspektiv.
          </p>
          <head xml:id="i-QjQoamSfaMtqeT22QXcnv4" type="h1">
            De nya universitetens förutsättningar måste stärkas
          </head>
          <head xml:id="i-6v9Pg2WrknyKDQUimgzm3k" type="h2">
            Ensidigt gynnande av gamla lärosäten förhindrar utveckling
          </head>
          <p xml:id="i-3FfNgRsyUtYVoxSNmZ2m5x">
            Sverige har idag 39 lärosäten: stora och små, gamla och unga,
            smala och breda. En del verkar i tättbefolkade områden, andra
            i små och medelstora städer. Vissa har högteknologiska miljöer
            och storindustrier i omgivningen, andra finns i småföretagarbygder.
            Alla förenas de av ambitionen att bedriva god forskning, utbildning
            och samspel med samhället.
          </p>
          <p xml:id="i-PJt6sTVs2GLcMWAEWo5Uoh">
            Högskolepolitiken måste göra dessa mål möjliga och ge samtliga
            lärosäten möjlighet att utvecklas i sin egen riktning. Dagens
            högskolepolitik är emellertid exklusivt inriktad på villkoren
            för de äldre universiteten, i syftet att några av dem ska få internationell
            stjärnstatus.
          </p>
          <p xml:id="i-AnificbhTExGTie4b5gttu">
            Det är betänkligt att staten under senare tid främst satsat på
            att skapa en handfull elitinstitutioner utan att ha några särskilda
            planer eller föreställningar om utvecklingsvägar för övriga lärosäten.
            Detta är inte en långsiktigt hållbar modell för att möta framtidens
            kunskapsbehov. Det är heller inte ett svar på frågan om hur man
            skapar kvalitet i både utbildning och forskning. Det utarmar också
            ett av de viktigaste instrumenten för näringspolitisk utveckling
            i landet som helhet: de nya lärosätena.
          </p>
          <p xml:id="i-B72mq5enVo2HG79nBqbEYE">
            Som ordförandeland inom EU drev Sverige att den så kallade kunskapstriangeln
            skulle vägleda högskolepolitiken. Kunskapstriangeln målar upp
            en bild där höga ambitioner inom utbildning, forskning och innovation
            kan jämkas samman. Men om vi ser på effekterna av högskolepolitiken
            i Sverige ser vi att den i praktiken inte medger särskilt många
            sådana kombinationer.
          </p>
          <p xml:id="i-14ipgRwaMMuLXaGvorrCjm">
            Kunskapstriangeln riskerar att bli en vision för ett fåtal lärosäten.
            Särskilt de nya lärosätena (högskolor och nya universitet) kläms
            mellan forskningspolitikens inriktning mot koncentration och utbildningspolitikens
            inriktning mot studentefterfrågan och kvalitetssäkring. Svårigheter
            att meritera sig inom forskningsfinansieringssystemet riskerar
            därför, helt i onödan enligt vår uppfattning, att driva dessa
            lärosäten tillbaka till rollen som regionala utbildningsaktörer.
          </p>
          <head xml:id="i-TZ1XheShHux6PCLP18UGTY" type="h2">
            Regeringen saknar förståelse för de nya lärosätenas roll
          </head>
          <p xml:id="i-JEhFpfNCY6A57NdoTrdwTP">
            I praktiken saknas idag förståelse om de nya lärosätenas betydelse
            för ekonomisk utveckling i landet som helhet. Näringspolitiken
            är en osäker och nyckfull bundsförvant för universiteten och särskilt
            för de nya lärosätena, som riskerar att åter hamnar i rollen som
            samarbetspart med lokala intressen snarare än som drivhus för
            kunskapsintensiv sysselsättning och branschutveckling. Staten
            tycks helt ha abdikerat från ansvaret att utveckla de nya universiteten,
            vilket vi aldrig kan acceptera. Det behövs ett rejält statligt
            ekonomiskt ansvar för att inte de nya universiteten ska bli ofria.
          </p>
          <p xml:id="i-BDM9paGYXdBqimZkBaDEaz">
            Det behövs en sammanhållen politik, baserad i kunskapstriangelns
            mål om att knyta samman utbildning, forskning och innovation (nyttiggörande)
            för samtliga lärosäten, om än på olika sätt beroende på historisk
            bakgrund, profilering med mera.
          </p>
          <p xml:id="i-EkDsG5cFMd53TL8QoYewzg">
            En sådan politik medger fortsatt höga ambitioner, formade i tydliga
            kvalificeringsmodeller, och skapar utrymme för lärosäten att utvecklas
            inom sina områden med olika varianter av forskningsspecialisering
            och forskningsanknytning av stora utbildningsåtaganden. Den möjliggör
            också en offensiv och ambitiös roll för lärosäten i att vidareutveckla
            regioner som idag ofta präglas av begränsad utbildning, småskaligt
            och traditionellt näringsliv och demografisk svikt. En sådan utveckling
            kräver en balanserande ledning inom lärosätena men också en klar
            linje från staten, som backar upp lärosätena med resurser och
            mandat för att göra en sådan institutionell karriär möjlig.
          </p>
          <head xml:id="i-VgjivY4buGnBmdUbWHKgLA" type="h2">
            Vi måste utveckla de nya lärosätena
          </head>
          <p xml:id="i-NN6rRZJ7Eeyym48NdB5Ah7">
            I en globaliserad värld är det angeläget att även högskole- och
            universitetsvärlden finner sin plats i detta. Men talet om den
            globala konkurrensen är inte givet tillämplig på stora delar av
            högskoleområdet. Orsaken är att även om kunskapen växer i andra
            delar av världen betyder det inte att tillgången till kunskap
            blir sämre i Sverige, tvärtom. Därför är samverkansuppgiften mycket
            viktig, medan idag forskare på de stora lärosätena inte ägnar
            den så mycket uppmärksamhet, eftersom det är akademisk excellens
            som premieras även ekonomiskt. Exportindustrin är däremot beroende
            av system för kunskapsspridning som omfattar inte endast svenskproducerad
            kunskap utan all världens kunskap.
          </p>
          <p xml:id="i-Q5QY1XRvB2Tnu79WBBS7ak">
            De nya lärosätena, med Karlstad och Mälardalen i främsta linjen
            (och Linköping bland dem större), är i framkanten av denna utveckling
            och har bra system med internationell lyskraft. Vi vill se över
            om resurser ska tillföras Innovationskontoret i Karlstad med hänvisning
            till detta resonemang.
          </p>
          <p xml:id="i-8MnG6ZSiosp7ZbdamY5DNH">
            Det är alltså angeläget att forskningsresurserna höjs. En möjlig
            väg skulle vara att höja forskningsanknytningspengen per student
            från dagens 8 000 kronor till 12 000 kronor. Det innebär mer forskningsmedel
            till de nya lärosätena eftersom de står för ca 40 % av utbildningarna
            men bara får 12 % av forskningsmedlen idag. Detta bör ses över.
          </p>
          <p xml:id="i-8ifadWCpoBErnjJJJAerJD">
            Det är oerhört angeläget att samverkan nu verkligen används som
            indikator för fördelning av forskningsmedel. Det pågår två utredningar
            om detta. Båda ska vara klara under sommaren och den tidiga hösten
            2011. Den ena är Anders Flodströms utredning som handlar om peer
            review-analys av forskning samt kriterier för samverkan. Den andra
            är en interdepartemental grupp från Näringsdepartementet och Utbildningsdepartementet
            som tillsammans med Vinnova ska hitta policyer och kriterier för
            att belöna arbete med kunskapstriangeln (forskning, utbildning
            och innovation sammanlänkat). Det är av vikt att regeringen fortlöpande
            för en dialog i dessa frågor med riksdagen samt förbereder för
            utredningarnas resultat.
          </p>
          <p xml:id="i-CzxfnHEASyShXcP1QVukLz">
            Vi anser dock regeringen redan nu bör se över om förskottsutbetalning
            ska ske av samverkansmedel. Då de nya lärosätena är mycket bättre
            på samverkan är detta i sig ett viktigt steg mot rättvisa mellan
            nya och gamla universitet. Ytterligare ett skäl att stärka forskningsresurserna
            vid Karlstads universitet och de andra nya universiteten är det
            faktum att de nu har fått rätt att utbilda doktorer inom smalare
            områden, dock utan att forskningsresurser följer med.
          </p>
        </div>
        <div type="motSignatures">
          <list>
            <item xml:id="i-TmDEHmxak4g1nNHfM11Bka" who="i-Ty8QCuVFBPKpfBLfr6zVqn">
              Berit Högman (S)
            </item>
            <item xml:id="i-3wKCXwxaWWZYgzWCLbvrT9" who="i-JfXS8EFEqMfBiyryszrVvW">
              Ann-Kristine Johansson (S)
            </item>
            <item xml:id="i-CfT4g1swnVWj3QvR5ugPqt" who="i-LVvDpgdhY8nFzdo6xSDKsF">
              Jonas Gunnarsson (S)
            </item>
            <item xml:id="i-VQZz2Shkw1GqxbP5NFRG2p" who="i-76ETKL7PQscJy3dmshR8mr">
              Lars Mejern Larsson (S)
            </item>
          </list>
        </div>
      </div>
    </body>
  </text>
</TEI>
