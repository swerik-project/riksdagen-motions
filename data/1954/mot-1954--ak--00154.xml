<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__154/mot_1954__ak__154-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 154—160. Motioner i Andra kammaren, nr 154. I
          </p>
          <p>
            Nr 154.
          </p>
          <p>
            Av herr Munktell m. fl., om en allmän överarbeining av gällan-
            de ersättningsbestämmelser vid samhälleliga rådig- hetsbegränsningar
            över fast egendom.
          </p>
          <p>
            . Ett stort antal författningar har under det senaste halvseklet
            tillkommit för att stat och kommun på kommunikationernas, bostadspolitikens,
            hälso- vårdens, försvarets, friluftslivets, naturskyddets m. fl.
            områden skall be- redas tillfälle att bevaka sina planekonomiska
            och plansociala intressen. I synnerhet har det legat i statsmaktens
            intresse att söka åstadkomma en reglering av den tidigare i princip
            fria rätten till bebyggelse av fast egen- dom. Så t. ex. har i
            byggnadslagen, byggnadsstadgan, jorddelningslagen, skogsvårdslagen,
            fiskelagen, förfogandelagen, civilförsvarslagen, natur- skyddslagen,
            fornminneslagen, gruvlagen, vattenlagen, väglagen och strand-
            lagen ett flertal bestämmelser meddelats, vilka mer eller mindre
            starkt be- gränsar den enskilda markägarens förfoganderätt över
            sin egendom. Dessa förfoganderättsbegränsningar har helt naturligt
            icke kunnat ske utan att den enskilde i många fall tillfogas större
            eller mindre skada. Lag- stiflaren har därför, vid varje tillfälle
            nya ingrepp från det allmännas sida ansetts vara behövliga, måst
            taga ställning till frågan om huruvida och på vad sätt den enskilde
            skall beredas gottgörelse för den förlust denne i det allmännas
            intresse kan komma att åsamkas genom ingreppet. Någon enhet- lighet
            om de principer, efter vilka den eventuella ersättningen skall
            utgå, har emellertid icke ernåtts. Sålunda stadgas i vissa fall
            att full ersättning skall utgå för liden skada, medan i andra
            fall endast skälig ersättning skall utgivas. I en tredje grupp
            av fall åter utgår över huvud taget ingen ersätt- ning, utan den
            skadgelidande anses kompenserad på annat sätt eller anses, under
            hänvisning till att praktiska hinder att fastställa några ersättnings-
            normer föreligger, utan gottgörelse få tåla det allmännas ingrepp.
            Den otill- fredsställande splittring i ersättningsbestämmelserna
            som härigenom upp- kommit har icke kunnat rationellt motiveras,
            utan man har vid skilda till- fällen endast hänvisat till att
            ersättningsspörsmålens principiella lösning icke står att finna
            ur enbart rättsliga grunder utan måste bestämmas av vad som i
            de speciella fallen kan anses vara skäligt och billigt. På det
            område som här diskuteras intager vår nuvarande byggnadslag- stiftning
            en central ställning icke endast på grund av att denna lag erbjuder
            vidsträckta möjligheter för samhället att ingripa begränsande
            i den enskildes rätt att förfoga över sin fasta egendom utan även
            därför att byggnadslagens ersättningsregler i ett flertal fall
            kommit att utgöra mönstret för liknande ersättningsbestämmelser
            i andra lagar.
          </p>
          <p>
            1 Bihang till riksdagens protokoll 1954. 4 saml. Nr 154—160.
          </p>
          <pb facs="riksdagen-motions-pdf/data/1954/mot_1954__ak__154/mot_1954__ak__154-002.pdf"/>
          <p>
            bo
          </p>
          <p>
            Motioner i Andra kammaren, nr 154.
          </p>
          <p>
            Byggnadslagens regler med tillhörande följdförfattningar utgör
            emellertid en synnerligen svåröverskådlig lagstiftningsmateria.
            Oaktat sex år förflu- tit sedan lagen genomfördes torde ofta de
            organ, som har den största nyttan av lagen, nämligen kommunerna,
            icke ha fullt trängt in i lagen och fått en samlad överblick över
            kommunens möjligheter och skyldigheter när det gäl- :er planläggning
            av bebyggelse. Än mindre har de enskilda egendomsägarna eller
            andra parter, som indirekt beröres av de ingrepp som kan företagas
            enligt förevarande lagstiftning, varit i stånd att av lagen utläsa
            hur deras ställning i en viss situation kan te sig. Tillämpningen
            av lagen kan skifta från fall till fall, och där en prövning har
            skett av domstol eller annan ve- derbörlig myndighet lämnas ofta
            icke ett för den enskilde entydigt motiv för myndighetens beslut.
            Den oklarhet som här har gjort sig gällande omfattar kanske i
            synner- het frågan om i vilka fall och efter vilka normer ersättning
            skall utgå till en fastighetsägare eller annan sakägare som lider
            skada till följd av enligt byggnadslagen vidtaget ingrepp. Anledningen
            härtill synes till stor del vara att lagen gett det allmänna ökade
            befogenheter att ingripa gentemot fastig- hetsägarna utan att
            öka möjligheterna för den enskilde att erhålla gottgö- relse.
            I stället har ersättningsreglerna så gott som oförändrade överflyttats
            från tidigare lagstiftning till den nya lagen. Berättigad kritik
            kan därför riktas mot ersättningsbestämmelsernas nuvarande utformning.
            Enär dessa kan lämna utrymme för skilda tolkningar skall emellertid
            här nedan läm- nas en kortare redogörelse för hur de huvudsakliga
            ersättningsreglerna ut- vecklats samt hur de enligt tillgängliga
            förarbeten synes böra tolkas. Ehuru spridda stadganden om byggande
            i stad förekom redan i medel- tidens svenska lagstiftning bereddes
            kommunerna först genom 1907 års stadsplanelag möjlighet att med
            civilrättslig verkan meddela förbud mot byggande i strid mot stadsplan.
            Till den enskildes skydd gavs bestämmelser, som avsåg att bereda
            denne garanti mot övergrepp från det allmännas sida. Sålunda kunde
            samhället åläggas att lösa mark, då stadsplaneläggningen föranledde
            att den enskilde icke på ett tillfredsställande sätt kunde utnyttja
            sin mark. Lösningsplikt inträdde endast, om berört ägoområde i
            sin helhet eller till så stor del, att återstoden icke utgjorde
            ändamålsenlig byggnads- tomt, skulle ingå i gata. Skulle däremot,
            efter avskiljande av vad som skulle utläggas till gata, återstoden
            av ägoområdet vara tillräckligt såsom bygg- nadstomt, ansågs ägaren
            icke lida någon skada och ersättning kunde då ej heller utgå.
            Denna ersättningsregel torde relativt väl ha tillvaratagit den
            en- skildes intressen gentemot samhället. Att så var fallet berodde
            måhända delvis på att det allmännas möjligheter att enligt 1907
            års lag begränsa den enskildes förfoganderätt över sin mark var
            förhållandevis inskränkt, varför ersättningsfrågorna därigenom
            ej torde ha medfört några större svårig- heter. Det dröjde emellertid
            icke länge förrän en revision av 1907 års lagstift- ning aktualiserades,
            men först efter långvariga och omfattande förarbeten kunde en
            ny lag antagas år 1931. Samhällets behov av att på ett mer effek-
          </p>
          <pb facs="riksdagen-motions-pdf/data/1954/mot_1954__ak__154/mot_1954__ak__154-003.pdf"/>
          <p>
            Motioner i Andra kammaren, nr 154. 3
          </p>
          <p>
            tivt sätt genomdriva en nödvändig planläggning av städer och
            tätorter hade under denna tid avsevärt vuxit i styrka. 1931 års
            lag kom också i jämfö- relse med lidigare lagstiftning att i betydligt
            högre grad än till förne ge städerna möjlighet att tvångsvis ingripa
            gentemot fastighetsägarna. Sålunda stadgades nu att nybyggnad
            i princip icke finge företagas i strid mot stads- plan. Den enskildes
            rådighet inskränktes sålunda icke endast i fråga om så- dan mark
            som skulle användas till gator, torg och andra allmänna platser
            utan även i fråga om sådan mark som vore avsedd för enskilt bebyggande.
            Härigenonr kom emellertid ersättningsfrågorna i ett nytt läge,
            då det all- männa, för att icke åsamkas alltför höga kostnader
            för genomförandet av planenlig bebyggelse, föranleddes att på
            ett mer påtagligt sätt tillvarataga sitt intresse. Liksom i 1907
            års lag ansågs, att icke alla inskränkningar i äga- res rätt att
            förfoga över sin mark på grund av stadsplaneläggning och tomt-
            indelning borde grundlägga inlösningsplikt för staden. Sådan plikt
            borde en- dast stipuleras då förbud meddelades mot nybyggnad å
            gatumark eller å lomtdel men däremot icke vid andra inskränkningar
            i rätten att utnyttja marken för enskild bebyggelse. Ägares förfoganderätt
            över sin jord kunde nämligen vara begränsad genom åtskilliga andra
            byggnadsförbud och i än högre grad genom stadsplanebestämmelser,
            som till äventyrs reglerade mar- kens användning, men de olägenheter
            som följde därav ansågs kompense- rade genom de fördelar stadsplanen
            resp. tomtindelningen medförde, så att någon inlösningsplikt därav
            icke borde stadgas. Ej heller ett förbud mot nybyggnad å gatumark
            eller tomtdel borde i och för sig medföra.plikt för staden att
            lösa marken. Även om stadsplan och tomtindelning lades över en
            fastighet ansågs ägaren i regel under längre eller kortare tid
            utan hinder av byggnadsförbudet kunna tillgodogöra sig fastigheten
            på samma sätt som förut eller på annat sätt, som i skälig grad
            tillgodosåge hans ekonomiska intresse. Så länge så kunde ske funnes
            ingen anledning att ålägga staden plikt att lösa. Stadens lösningsplikt
            skulle endast skydda jordägaren mot direkt förlust till följd
            av byggnadsförbuden. Med bestämningen att fastighet eller del
            av fastighet oaktat byggnadsför- bud skulle kunna på skäligt sätt
            brukas av ägaren avsågs att marken i fråga skulle kunna, utan
            att nybyggnad därå skedde, användas på sådant sätt, som ur ekonomisk
            synpunkt icke stod i uppenbart missförhållande till markens värde.
            I lagen stadgades sålunda, att stad skulle vara skyldig att lösa
            mar- ken därest i stadsplan eller stomplan bestämts att densamma
            skulle an- vändas för annat ändamål än enskilt bebyggande och
            ägaren till följd härav endast kunde nyttja marken på sätt som
            stod i uppenbart missförhållande lill dess värde. Detta stadgande
            har fortfarande ett alldeles särskilt intresse, då den här införda
            ersättningsprincipen kom att oförändrad överflyttas till vår nuvarande
            byggnadslag. En genomgång av förarbetena till 1931 års lag och
            tillgänglig rättspraxis synes ge vid handen, att lagstiftaren
            för alt bestämma begreppet missför- hållande har jämfört, å ena
            sidan markens reella värde när inlösningsskyl- digheten gjordes
            gällande — eller efter 1947 dess tidigare värde — och å andra
          </p>
          <pb facs="riksdagen-motions-pdf/data/1954/mot_1954__ak__154/mot_1954__ak__154-004.pdf"/>
          <p>
            4 Motioner i Andra kammaren, nr 154.
          </p>
          <p>
            sidan ägarens rent subjektiva förutsättningar att nyttja marken
            efter plan- läggningen. Är det sålunda icke möjligt för ägaren
            att över huvud taget bruka marken på samma eller på annat sätt
            med minst motsvarande ekonomiska utbyte som tidigare, torde i
            princip ett sådant missförhållande, som bör medföra att ersättning
            utgår, anses föreligga. Däremot torde ersättnings- och lösenskyldighet
            icke uppkomma, om markägaren har förutsättningar att med samma
            utbyte bruka marken på annat sätt än tidigare. Markägaren torde
            sålunda även ha skyldighet att begagna sig av detta nya nyttjandesätt
            även om det med en viss grad av sannolikhet kan göras gällande
            att detta icke kommer att medföra minst oförändrat ekonomiskt
            utbyte. Det synes härav framgå att ett missförhållande enligt
            byggnadslagen före- ligger så snart markens ägare genom planläggningen
            ostridigt åsamkas en ekonomisk skada. Att skadan bör ersättas
            även om densamma är ringa framgår även av förarbetena till 1931
            års lag där det tydligt uttalas att markägaren genom lagen skulle
            skyddas mot en direkt ekonomisk förlust. Föreligger emellertid
            möjlighet att nyttja marken på alternativa sätt och kan icke full
            bevisning förebringas rörande markens avkastningsförmåga vid de
            olika tänkbara brukningssätten, torde regeln medföra att den en-
            skilde markägaren kan åsamkas en förlust för vilken han icke utfår
            någon ersättning. Att missförhållandet skall vara uppenbart torde
            icke innebära annat än att det skall vara tillförlitligt styrkt
            att marken endast kan nyttjas på ett sätt som står i missförhållande
            till dess tidigare värde. Vidare torde även markägaren icke endast
            vara skyldig att visa att han åsamkats skada utan även att han
            icke kan bruka marken på annat sätt med motsvarande ekonomiska
            utbyte. Som ovan omnämnts överfördes ersättningsprincipen i huvudsak
            oföränd- rad till 1947 års lag. I realiteten kom emellertid de
            enskildas rätt att väsent- ligt försämras i och med denna lag.
            Orsaken härtill var huvudsakligen den att samhället gavs betydligt
            större möjligheter att på allt fler områden vid- taga radikala
            ingrepp gentemot fastighetsägarna för att begränsa dessas möjligheter
            att utnyttja sin mark utan att man i motsvarande grad utvidgade
            förutsättningarna för gottgörelse. Enligt 1947 års lag har ersättningsreglerna
            utformats efter två linjer. Dels kan markägaren då intrånget nått
            en viss intensitet påfordra inlösen av marken, dels kan han vid
            vissa ej så kvalificerade intrång beredas ersätt- ning för liden
            skada. I ett väsentligt hänseende har emellertid ersättningsregeln
            genom 1947 års lag givits en annan innebörd än vad som tidigare
            varit fallet. Detta samman- hänger med att i lagen stadgats att
            mark över huvud taget icke får använ- das för tätbebyggelse för
            såvitt den icke prövats ur allmän synpunkt läm- pad för ändamålet.
            Denna princip medför vittgående konsekvenser i fråga om markvärdet
            och torde följaktligen inverka på tillämpningen av ersätt- ningsregeln.
            Då markägaren sålunda icke har någon generell rätt att använda
            marken för tätbebyggelse, blir han icke heller berättigad till
            gottgörelse för att han hindras att utnyttja marken på detta sätt.
            Som stöd för denna nya
          </p>
          <pb facs="riksdagen-motions-pdf/data/1954/mot_1954__ak__154/mot_1954__ak__154-005.pdf"/>
          <p>
            Motioner i Andra kammaren, nr 154. 5
          </p>
          <p>
            princip åberopades att den begränsning i byggnadsrätten, som
            ett förbud mot tätbebyggelse innebar, principiellt sett vore av
            samma slag som den vilken regelmässigt skedde genom upprättande
            av stadsplan och för vilken markägaren icke berättigades till
            skadestånd. Genom stadsplan kunde utan ersättningsrätt för markägaren
            t. ex. bestämmas att å hans mark endast två- våningshus finge
            uppföras, medan å kringliggande mark högre byggnads- höjd tillätes.
            Likheten mellan en sådan stadsplanebestämmelse och en före- skrift
            att viss mark icke finge bebyggas ansågs vara uppenbar. Det kunde
            visserligen måhända synas orättvist att en markägare förhindrades
            att ex- ploatera sin mark, medan grannen fick tillstånd därtill.
            Sådana ojämnheter ansågs emellertid icke kunna undvikas. Till
            stöd för principen åberopades även att möjligheten för att ägaren
            skulle kunna utnyttja marken för tätbe- byggelse och därigenom
            kunna erhålla ett högre pris för marken berodde på samhällets
            utveckling och sålunda i allmänhet icke på sådana åtgärder som
            vidtagits av markens ägare. Det torde vara otvivelaktigt, att
            en markägare rimligen icke kan göra an- språk på ersättning för
            att han hindras att utnyttja sin mark på sätt som kan medföra
            allvarliga sociala missförhållanden eller oskäliga kostnader för
            det allmänna. Föreligger emellertid icke någon sådan omständighet
            synes godtagbara skäl icke finnas för att man skall betaga den
            enskilde markäga- ren dennes rätt att oinskränkt kunna tillgodogöra
            sig sin mark eller förneka honom ersättning för en sådan skada,
            som kunde uppkomma därigenom att ett förbud i något avseende lades
            över hans mark. Det kan även ifrågasättas, huruvida det är riktigt
            att en markägare genom ett mer eller mindre slump- artat avgörande
            skall kunna drabbas av ett förbud mot tätbebyggelse utan ersättningsrätt,
            under det att hans närmaste granne enligt generalplan till- låtes
            att i full utsträckning utnyttja marken för bebyggelse. Motsvarande
            synpunkter torde även kunna anläggas i fråga om sådant intrång,
            som för- anledes av byggnadsreglerande föreskrifter i stadsplan.
            Här gäller dock att den enskilde markägaren genom stadsplanen
            i allmänhet torde beredas en vinning genom de fördelar som stadsplanen
            medför. Dessa fördelar torde i normalfallet kompensera honom för
            de nackdelar som stadsplanens genom- förande eventuellt kan medföra.
            Att denna kompensationsprincip överförts från 1931 års lagstiftning
            till 1947 års lag och där givits analog tillämpning icke endast
            å förbud som meddelats enligt stadsplan utan jämväl å sådana som
            meddelats enligt general- och byggnadsplan synes anmärkningsvärt.
            De fördelar som fastställandet av general- och byggnadsplan medför
            för den enskilde markägaren lär väl i allmänhet vara förhållandevis
            obetydliga. An- märkningsvärt är även att balansen i 1931 års
            kompensationsprincip rub- bats därigenom att det allmännas möjligheter
            att inskrida reglerande och på så sätt genom olika förbudsläggningar
            tillfoga den enskilde skada nu- mera är väsentligt större än vad
            de tidigare varit, utan att den enskilde be- retts motsvarande
            fördelar från det allmännas sida. Sammanfattningsvis kan beträffande
            byggnadslagens centrala ersättnings- regel nämligen att gottgörelse
            skall utgå till markägare eller annan sak-
          </p>
          <pb facs="riksdagen-motions-pdf/data/1954/mot_1954__ak__154/mot_1954__ak__154-006.pdf"/>
          <p>
            6 Motioner i Andra kammaren, nr 154.
          </p>
          <p>
            ägare då markens värde efter planläggningen står i styrkt missförhållande
            till dess tidigare värde — sägas, att denna många gånger icke
            tillfredsställan- de tillgodoser markägarens berättigade intresse
            på full ersättning för liden skada. Oaktat själva principen om
            full ersättning har accepterats av lagstif- taren då regeln tillkom,
            torde denna i praktiken icke ha upprätthållits. En av orsakerna
            härtill synes såsom ovan visats vara att man ålagt den enskilde
            att styrka icke blott att han genom planläggningen lidit skada
            utan även att han icke kunnat undvika densamma genom att nyttja
            marken på annat sätt än tidigare. Att under alla de skiftande
            förhållanden som kan uppkomma i fråga om markens användningssätt
            avgöra, huruvida ett nyttjande kan ske som icke »står i uppenbart
            missförhållande till markens tidigare värde» kan i vissa fall
            bereda oöverkomliga svårigheter. Bestämmelsen om uppen- bart missförhållande
            har ju tillkommit som ovan nämnts under förhållan- den, då samhällets
            möjligheter att ingripa tvångsvis gentemot fastighets- ägarna
            var förhållandevis begränsade. Vidare har samhällets förutsättningar
            att vidtaga rådighetsbegränsningar starkt utvecklats, vilket i
            och för sig medfört en försämring av markägarnas ställning samt
            av dessas möjlig- heter att erhålla gottgörelse. Slutligen har
            även den omständigheten att er- sättning icke ansetts böra utgå
            för minskad rätt till tätbebyggelse avsevärt uttunnat den enskildes
            äganderätt. Det är enligt vår mening betydelsefullt, att byggnadslagens
            regler om er- sättning utformas på ett sådant sätt att den enskildes
            rätt i största möjliga utsträckning tillgodoses. Denna uppfattning
            poängteras av att reglerna icke endast begränsats till byggnadslagen,
            utan även erhållit betydelse för helt andra områden. Sålunda har
            de ifrågavarande bestämmelserna i princip oförändrade överförts
            till strandlagen, naturskyddslagen och lagen om ali- männa vägar.
            Det finns emellertid åtskilliga andra lagar, där det allmänna
            tillerkänts en rätt att i olika avseenden begränsa den enskildes
            rådighet över sin fasta egendom. I dessa har dock givits högst
            varierande ersättningsbestämmelser. Sålunda stadgas exempelvis
            i fornminneslagen att skälig ersättning skall utgå, medan under
            vissa förutsättningar den enskilde får tåla ett intrång enligt
            lagen utan att någon ersättning utgives. Enligt lagen om enskilda
            vägar skall full ersättning för intrång som orsakas av vägs byggande
            och begag- nande utgå. Civilförsvarslagen åter föreskriver att
            gottgörelse för skada och intrång som icke endast är ringa skall
            utgå efter vad som anses skäligt. Vid bagatellskador kommer därför
            icke gottgörelse att lämnas. Enligt förfogan- delagen bestäms
            ersättningen efter vissa taxor, upprättade till stor del efter
            skälighetsbedömning. Bland andra lagar där ersättningsspörsmålen
            är av betydelse för den enskilde kan nämnas vattenlagen och gruvlagen.
            Exempel på författningar enligt vilka fastighetsägare ansetts
            få tåla ett men utan att ersättning utgår är jordförvärvslagen,
            vanhävdslagen, skogsvårdslagen, häl- sovårdsstadgan och hyresregleringslagen.
            Det torde sålunda framgå att ersättning till markägare för skada
            eller olägenhet som vållas denna på grund av i princip likartade
            förvaltnings-
          </p>
          <pb facs="riksdagen-motions-pdf/data/1954/mot_1954__ak__154/mot_1954__ak__154-007.pdf"/>
          <p>
            Motioner i Andra kammaren, nr 154. 7
          </p>
          <p>
            rättsliga ingripanden utgår efter högst varierande normer. Det
            synes oss an- geläget att en större likformighet och enhetlighet
            åstadkommes på detta område. Genom klarare och mer entydiga regler
            skulle bättre möjligheter till en rättvisare ersättning och därigenom
            för den enskilde markägaren större rättssäkerhet kunna skapas.
            Det synes oss därför motiverat att de nuvarande ersättningsreglerna
            vid förvaltningsrättsliga rådighetsbegräns- ningar beträffande
            fast egendom blir föremål för en allsidig översyn. Härvid bör
            målsättningen vara, att full ersättning i princip bör utgå till
            alla som av intrånget lidit skada eller annat men. En undersökning
            bör lämpligen synas bedrivas så, att den i första hand överarbetar
            byggnadslagens och de därmed sammanhängande författningarnas ersättningsbestämmelser,
            ehuru i prin- cip lika stor uppmärksamhet bör ägnas övriga ersättningsregler
            i andra här berörda författningar. På grund av vad ovan anförts
            hemställes, att riksdagen måtte i skrivelse till Kungl. Maj:t
            anhålla om att Kungl. Maj:t måtte tillsätta en utredning med upp-
            gift att företaga en allmän överarbetning av nu gällande er- sättningsbestämmelser
            vid samhälleliga rådighetsbegräns- ningar över fast egendom i
            syfte att åstadkomma mera lik- formiga och i övrigt med rättssäkerhetens
            krav överensstäm- mande ersättningsmöjligheter.
          </p>
          <p>
            Stockholm den 26 januari 1954. Henrik Munktell. Birger Gezelius.
            Nils Fröding.
          </p>
          <p>
            Gustaf Nilsson Leif Cassel.
          </p>
          <p>
            i Göingegården.
          </p>
        </div>
      </div>
    </body>
  </text>
</TEI>
