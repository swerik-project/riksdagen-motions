<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-KU-00610">
  <teiHeader>
    <fileDesc>
      <titleStmt>
        <title>Kommunal demokrati</title>
        <author corresp="i-5FsdBgp7zC1W8jXSUkwwDq">Birgit Friggebo m. fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunal demokrati</title>
          <idno type="rdwebb">G902K610</idno>
          <rs type="number">K610</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/G902K610/text</ref>
          <ref type="dokument_url_html">http://data.riksdagen.se/dokument/G902K610</ref>
          <ref type="dokumentstatus_url_xml">http://data.riksdagen.se/dokumentstatus/G902K610</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5FsdBgp7zC1W8jXSUkwwDq</idno>
            <name>Birgit Friggebo</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-CP1NFcCA4knd73wq3oaYZW</idno>
            <name>Börje Stensson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-GmSFH9fmi5xjm5ydcN6R1m</idno>
            <name>Ingela Mårtensson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-H6rrzni8wdNEWHUXz4FTEZ</idno>
            <name>Margitta Edgren</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AWnjJMxBBbJeoJwjffqvhX" type="signed"/>
        <correspContext corresp="i-AWnjJMxBBbJeoJwjffqvhX">
          <note type="signatory" corresp="i-5FsdBgp7zC1W8jXSUkwwDq"/>
          <note type="signatory" corresp="i-CP1NFcCA4knd73wq3oaYZW"/>
          <note type="signatory" corresp="i-GmSFH9fmi5xjm5ydcN6R1m"/>
          <note type="signatory" corresp="i-H6rrzni8wdNEWHUXz4FTEZ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_k_610/mot_198586_k_610-001.pdf"/>
      <div xml:id="i-2DRonAL2o9RCGURtwdfGuD" type="motHeader">
        <div xml:id="i-FxfLjnJLaZmiGSGAD2HKmP" type="motTitle"/>
        <div xml:id="i-GNW1i4mfXVAoV3vSnjTWBM" type="motSubmissionInfo"/>
      </div>
      <div xml:id="i-T5hNvstd34xXt4FP7NiJBD" type="motBody">
        <div xml:id="i-5Gj7E56L8QgGNT1YKzPFVD">
          <p xml:id="i-Ji2AeCJnX85YbfRSxyF9eu">
            Motion till riksdagen 1985/86:K610
          </p>
          <p xml:id="i-GHy7FZ7x2a1uKxcdSybHyp">
            Birgit Friggebo m. fl. (fp) Kommunal demokrati
          </p>
          <p xml:id="i-VBgQWAuvLGxNuDUxWYycbz">
            En livskraftig lokal självstyrelse är en av grundpelarna i den
            svenska demokratin. Människorna inom en begränsad geografisk enhet
            skall själva kunna avgöra sina lokala angelägenheter. Principen
            bör vara att beslutens räckvidd avgör på vilken nivå de skall
            fattas. Den sammanslagning av små kommuner till större enheter
            som tidigare genomförts har inneburit att antalet kommunala förtroendevalda
            starkt minskat vilket i sin tur lett till att medborgarna upplever
            att avståndet mellan dem och den kommunala ledningen ökat. Även
            genom en växande statlig styrning har den kommunala självstyrelsen
            ytterligare urholkats. Möjligheterna att påverka de beslut som
            fattas i och starkt berör närsamhället upplevs därigenom som mer
            begränsa- de än tidigare.
          </p>
          <p xml:id="i-2b7njmqpXQGuiAwT48Wntt">
            Stärk närsamhället
          </p>
          <p xml:id="i-Ri2uEcbB3jRVFwaQVhEzhL">
            Det blir alltmer önskvärt och nödvändigt att åstadkomma förändringar,
            som innebär att medborgarna ges större möjlighet att påverka och
            delta i det kommunala utvecklingsarbetet och därmed påverka sin
            egen närmiljö. Vi anser att det är de enskilda kommuninvånarnas
            berättigade önskemål om inflytande som bör vara styrande för den
            kommunala organisationen snarare än frågan om hur kommunen kan
            få den mest rationella organisationen för de förtroendevalda.
            En viktig del av lösningen ligger i att stärka närsamhället, att
            göra det lättare för människor att fungera tillsammans, att på
            olika sätt minska avståndet mellan beslutsfattarna och dem som
            berörs av besluten. Det är lätt att visa att politiska beslut
            ofta minskat förutsättningarna för gemenskap mellan människor.
            Den politiska uppgiften blir därför nu att i stället öka människornas
            möjligheter att påverka sin egen situation, att ge medborgarna
            mer av makt och ansvar. När människorna får mer att säga till
            om känner de också större delaktighet i de beslut som fattas.
            Det är bl. a. denna inställning som ligger till grund för vårt
            förespråkande av närdemokra- ti och införande av kommundelsfullmäktige.
          </p>
          <p xml:id="i-8GyUAS2UiDhEWPoNMVVvHJ">
            Avreglering — mer makt åt den enskilde
          </p>
          <p xml:id="i-GprXeeum1juGp7Kr2zLGJb">
            Byråkratiseringen är en av det moderna samhällets eviga plågor.
            Den måste hållas efter och ständigt bekämpas. Att bromsa tillkomsten
            av överambitiösa regler och att rensa uppi floran av gamla är
            viktiga uppgifter för politiska och administrativa organ. De regler
            som svenska myndigheter årligen utfärdar
          </p>
          <p xml:id="i-6siA1Ty51nSFj7SifVRKt6">
            11
          </p>
          <pb facs="riksdagen-motions-pdf/data/198586/mot_198586_k_610/mot_198586_k_610-002.pdf"/>
          <p xml:id="i-LSpZao3k6muBM56uTxr45">
            omfattar omkring 11 000 trycksidor enligt en färsk uppskattning.
            Även om ingen människa berörs av mer än en bråkdel av dessa regler
            är volymen hisnande. För att värna om den enskildes integritet
            och för att stärka flexibiliteten i samhället måste många önskemål
            om nya regler hållas tillbaka och gamla tas bort. Kraven på enkelhet
            och rörelsefrihet för den enskilde måste ges stor tyngdi prövningen
            av olika offentliga åtgärder. Politiker och tjänstemän som är
            engagerade för vissa reformer blir ofta ”hemmablinda” och tycker
            att det nya krångel som de ställer till med är försumbart i jämförelse
            med allt det goda som kan åstadkommas. Därför är det viktigt att
            organisera ett starkt motstånd mot nya krånglerier.
          </p>
          <p xml:id="i-B9Lf3UyHS1XjuZuycPSg8f">
            Facklig närvarorätt i kommunala nämnder
          </p>
          <p xml:id="i-HrqUH5BuT5bKwTMv9PMyFk">
            Enligt vår mening utgör de fackliga organisationernas närvarorätt
            i de beslutande nämnderna ett intrång i den kommunala demokratin
            som är principiellt oacceptabelt. Genom denna närvarorätt, vid
            sidan av de politiskt valda representanterna, får den kommunala
            personalen en särställning jämfört med övriga kommuninvånare.
            I motion 1985/86:7 har folkpartiet yrkat avslag på regeringens
            proposition 1984/85:200 angående närvarorätt för personalföreträdare
            i kommunala nämnder. Även om personalföreträdarnas närvarorätt
            inte medför rätt att delta i beslutsprocessen eller rätten att
            framlägga förslag medför ändå själva närvaron vid beslutsfattandet
            direkta möjligheter att påverka besluten, som andra medborgare
            inte har. Det bör i det här sammanhanget noteras att det ofta
            förekommer småpartier som kan ha flera tusen väljare bakom sig
            och vara representerade i kommunfullmäktige men likväl inte vara
            representerade i kommunens nämnder. Vi föreslår därför att rätten
            för de fackliga representanterna att närvara vid de kommunala
            nämndsammanträdena skall upphöra.
          </p>
          <p xml:id="i-JpTWcLqPnZsoqxwpxgjQHm">
            Bättre kommunal demokrati
          </p>
          <p xml:id="i-AxxupUH8bgoNUyYAcsbvyZ">
            Den kommunala demokratin kan stärkas genom att kommunerna ges
            större självbestämmanderätt. Vi anser att den avreglering som
            satts i gång under den borgerliga regeringstiden måste fullföljas.
            Det är i detta avseende väsentligt att sådana ambitioner inte
            avstannar i väntan på utvärderingen av pågående försöksverksamhet
            med frikommuner. En rad frågor som i dag avgörs på central eller
            regional nivå bör i framtiden kunna överföras till kommunerna.
          </p>
          <p xml:id="i-GZkeaVD4dJd3ymoNt6C9JF">
            Delning av kommuner
          </p>
          <p xml:id="i-JoBF85yLKgPCjY1VBU9cnz">
            Erfarenheterna från de tidigare kommunsammanslagningarna är som
            vi påtalat ovan inte odelat positiva. De borgerliga regeringarna
            medverkade också till vissa kommundelningar för att undanröja
            de störst kända nackde- larna. I motsats till vad som var fallet
            med kommunsammanslagningarna bör initiativet till delning av kommuner
            komma från kommuninnevånarna
          </p>
          <p xml:id="i-5ENWb33aF3ajySGF9qLqNQ">
            Mot. 1985/86 K610
          </p>
          <p xml:id="i-NGYo9L24djUCVAagbD6P1V">
            12
          </p>
          <pb facs="riksdagen-motions-pdf/data/198586/mot_198586_k_610/mot_198586_k_610-003.pdf"/>
          <p xml:id="i-PfeyyAp9C1UiNqECBUzPHz">
            själva, inte som diktat uppifrån från statsmakterna. Vi anser
            att delningen av storkommuner bör fortsätta där det finns intresse
            för en sådan delning.
          </p>
          <p xml:id="i-Mh5RLD5HHGgrgmhSs64psA">
            Skilda valdagar och fyraåriga mandatperioder
          </p>
          <p xml:id="i-Qvgz4VccSwjpczD8acyyRC">
            Den kommunala valdebatten får allt svårare att göra sig gällande
            i valrörelserna på grund av rikspolitikens massiva utbud. Rikspolitiken
            tar över alltmer. De kommunala valen måste därför får sin egen
            valrörelse. För att åstadkomma detta bör skilda valdagar för riksdagsval
            och kommunalval genomföras. På så vis ökar utrymmet för den lokala
            debatten om de frågor som mycket nära och påtagligt berör kommuninnevånarnas
            levnadsvillkor och närmiljö. Samtidigt med att skilda valdagar
            införs bör också mandatpe- rioden förlängas till fyra år. Den
            korta treåriga mandatperioden försvårar en fast och långsiktig
            politik. Dessutom underlättar fyraåriga mandatperioder införandet
            av skilda valdagar. Den arbetande folkstyrelsekommittén bör snabbt
            behandla dessa frågor och komma med förslag enligt vad som här
            ovan framförts.
          </p>
          <p xml:id="i-72imJZMrwbiHuuFC1Z9qYj">
            Direktval
          </p>
          <p xml:id="i-4Ue8ULdkh3gmg6Qsb6nz9j">
            Folkpartiet har länge drivit frågan om direktvalda kommundelsfullmäktige.
            Det främsta skälet till att vi förordar direktval är, att ett
            sådant direkt inflytande från medborgarna på vilka personer som
            skall väljas i den egna kommundelen ger ett större engagemang
            och känsla för den egna kommun- delen. Genom direktval kan således
            befolkningen i det berörda området verkligen känna att de representeras
            av dem som fattar besluten i kommun- delsfullmäktige. Vi anser
            därför att försöksverksamhet med direktvalda lokala organ, kommundelsfullmäktige,
            bör genomföras. Skälet mot direktvalda kommundelsfullmäktige sägs
            vara att den politiska majoriteten i ett lokalt organ kan skilja
            sig från majoriteten i hela kommunen. Det är naturligtvis riktigt
            att så kan bli fallet. Genom indirekta val får man samma partifördelning
            i alla kommunens kommundelsfullmäkti- ge, oavsett valresultatet
            i de enskilda valkretsarna. Man får inte samma goda spegling av
            den aktuella väljaropinionen i olika kommundelar. Tvärtom. Representationen
            kan bli direkt missvisande.
          </p>
          <p xml:id="i-XSwbwE9CkW6xEVkQ7ymX5r">
            Kommunala folkomröstningar
          </p>
          <p xml:id="i-VpaWo8sV3CuG5miWXFwQxq">
            En viktig metod för att stärka kommunmedborgarnas inflytande
            och möjlighet att påverka utvecklingen i sin kommun är att låta
            väljarna ta ställning till konkreta frågor. Enligt kommunallagen
            får kommunfullmäktige besluta att som ett led i beredningen av
            ett ärende som tillhör fullmäktiges handläggning genom omröstning,
            opinionsundersökning och liknande förfa- rande inhämta synpunkter
            från medborgarna i kommunen. Förfarandet vid omröstning har dock
            inte närmare reglerats. För folkom- röstningar i hela riket finns
            förfaranderegler antagna i folkomröstningslagen. Vi anser att
            utrymmet för kommunala folkomröstningar bör vidgas och att en
          </p>
          <p xml:id="i-WiCzhN2SHpEtVPNYc9CkD6">
            Mot. 1985/86 K610
          </p>
          <p xml:id="i-UWturQ4yFWBA1YKJDdqxJ4">
            13
          </p>
          <pb facs="riksdagen-motions-pdf/data/198586/mot_198586_k_610/mot_198586_k_610-004.pdf"/>
          <p xml:id="i-2dVVNJka5Uq9xaEoNYTTrr">
            förfarandelag vad gäller kommunala folkomröstningar bör komma
            till stånd som gör det enklare att ordna sådana omröstningar.
          </p>
          <p xml:id="i-VSVhJhXu6em9Y5dkEdyF7M">
            Kommunal JO
          </p>
          <p xml:id="i-5iKQnGyyJwgA1TYRKCR2ZG">
            Riksdagen utser för närvarande fyra justitieombudsmän som utövar
            tillsyn och granskning över den offentliga verksamheten. När det
            gäller den kommunala förvaltningen så stadgar instruktionerna
            att JO ej bör ingripa inom den kommunala förvaltningen på ett
            sådant sätt att den kommunala självstyrelsen hämmas. Detta leder
            i praktiken till att JO:s kontroll över den kommunala förvaltningen
            begränsas till att gälla grova fel och principfrågor. Det finns
            behov av att jämte den förstärkning av den lokala demokratin som
            här framförts även förstärka den enskilda medborgarens ställning
            gentemot kommunen. JO kan alltså inte fullfölja anmälningar om
            disciplinansvar på det kommunala området. JO kan göra anmälan
            till vederbörande kommunala myndigheter för att få till stånd
            prövning av frågor om disciplinansvar, avskedande och avstängning,
            men JO kan inte föra talan mot myndighetens beslut i dessa frågor.
            Det finns enligt vår mening ingen logisk motivering för skillnader
            i JO:s förutsättningar att ingripa på de statliga eller de specialreglerade
            kommunala områdena. Statliga och kommunala tjänstemän tillämpar
            samma lagar och för den enskilda medborgaren måste det vara helt
            likgiltigt om det beslut som han är missnöjd med har fattats av
            en statstjänsteman eller en kommunal- tjänsteman. För den enskilde
            måste det därför vara lika angeläget att JO — när så behövs —
            kan fullfölja disciplinmål som rör kommunala tjänste- män på samma
            sätt som gäller statstjänstemän. Till saken hör att den kommunala
            förvaltningen numera har betydligt större omfång än den statliga.
            Riksdagen bör nu fatta beslut om att ge regeringen till känna
            att utredningsarbetet beträffande JO:s framtida roll skall fortsätta
            med sikte på att ge JO samma möjligheter att fullfölja disciplinanmälningar
            på det kommunala området som på det statliga.
          </p>
          <p xml:id="i-FmpoV2zhpyixB9xBEyfeLf">
            Kommunala partistödet
          </p>
          <p xml:id="i-HZ7KtFC1EfiqxvehZ3ETzn">
            Det partistöd som kommunerna i dag har rätt att betala ut till
            i fullmäktige representerade partier skall utgå med ett visst
            belopp per mandat. Det innebär att ett parti som kraftigt går
            tillbaka mandatmässigt i ett val kan komma att drabbas av stora
            ekonomiska svårigheter. Vissa fasta kostnader som partiet har
            är nämligen svåra att snabbt avveckla. Det kan gälla lokalhyror,
            personalkostnader etc. Till partier som är representerade i riksdagen
            utgår också partistöd men då efter andra regler. Dessa regler
            innehåller bestämmelser om en successiv avtrappning och upptrappning
            av stödet vid förändringar efter val. Partistö- det är dessutom
            uppdelat i en fast och en, efter mandattilldelning, rörlig del.
            Enligt vår mening borde kommunerna får rätt att på samma sätt
            dela
          </p>
          <p xml:id="i-WJTdqymannADdL9beSk6GW">
            Mot. 1985/86 K610
          </p>
          <p xml:id="i-MpYCMJrWc8YAcS5YemPPbt">
            14
          </p>
          <pb facs="riksdagen-motions-pdf/data/198586/mot_198586_k_610/mot_198586_k_610-005.pdf"/>
          <p xml:id="i-Jx9UczXTUYRWvTA3ztEoMr">
            partistödet i en fast och en rörlig del samt få använda sig av
            avtrappnings- och upptrappningsregler av den typ riksdagen följer
            vid utbetalande av partistöd.
          </p>
          <p xml:id="i-XMKXVZmkjuCvEa15WbULw6">
            Hemställan
          </p>
          <p xml:id="i-A3rwd4XhsvsPwAkWHQvN4h">
            Mot bakgrund av det anförda hemställs 1. att riksdagen beslutar
            att den fackliga närvarorätten vid kommu- nalnämndssammanträden
            avskaffas, 2. att riksdagen som sin mening ger regeringen till
            känna vad som anförts om delning av kommuner, 3. att riksdagen
            hos regeringen begär att folkstyrelsekommittén snarast lämnar
            förslag om införande av skilda valdagar, 4. att riksdagen hos
            regeringen begär att folkstyrelsekommittén snarast lämnar förslag
            om införande av fyraåriga mandatperioder, 5. att riksdagen hos
            regeringen begär förslag om införande av försöksverksamhet med
            direktvalda kommundelsfullmäktige, 6. att riksdagen hos regeringen
            begär förslag om förfarandelag vad gäller kommunala folkomröstningar,
            7. att riksdagen hos regeringen begär förslag om utvidgning av
            JO:s kompetens till att omfatta även det kommunala området, 8.
            att riksdagen hos regeringen begär förslag om ändring i lag om
            kommunalt partistöd så att det blir möjligt för kommuner att införa
            avtrappnings- och upptrappningsregler, 9. att riksdagen hos regeringen
            begär förslag om ändring i lag om kommunalt partistöd så att det
            blir möjligt för kommunerna att uppdela partistödet i en fast
            och en rörlig del.
          </p>
          <p xml:id="i-WqePWbVh7FuCn1VZYgrA84" type="date">
            Stockholm den 23 januari 1986 Birgit Friggebo (fp)
          </p>
          <p xml:id="i-7QG2mxpaoUiWVS1L3rRWi1">
            Börje Stensson (fp) Ingela Mårtensson (fp) Margitta Edgren (fp)
          </p>
          <p xml:id="i-AQMQH2vH5QNQR8fBEgzvSJ">
            Mot. 1985/86 K610
          </p>
          <p xml:id="i-JEbpXmbTcumVaXFCasuCe5">
            15
          </p>
          <pb facs="riksdagen-motions-pdf/data/198586/mot_198586_k_610/mot_198586_k_610-006.pdf"/>
          <p xml:id="i-BCQwHn1h4mkoBvxRjt3Ed">
            gotab Stockholm 1986 10128
          </p>
        </div>
      </div>
    </body>
  </text>
</TEI>
