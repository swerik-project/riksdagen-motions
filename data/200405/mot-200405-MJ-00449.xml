<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_449/mot_200405_MJ_449-0001.pdf"/>
      <pb facs="riksdagen-motions-pdf/data/200405/mot_200405_MJ_449/mot_200405_MJ_449-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ449 pnr: s3096
          </p>
          <p>
            Motion till riksdagen 2004/05:MJ449
          </p>
          <p>
            av Sonia Karlsson m.fl. (s)
          </p>
          <p>
            Ombergs nationalpark
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om bildande av Ombergs nationalpark.
          </p>
          <p>
            Motivering
          </p>
          <p>
            Omberg har sådana särskilt skyddsvärda områden, med naturvärden,
            kulturella värden och vetenskapliga värden att Omberg bör skyddas
            och förvaltas som en nationalpark. Om detta finns det en mycket
            stor samsyn i Östergötland. När miljö- och jordbruksutskottet
            behandlade vår motion MJ254 hänvisade utskottet till att Naturvårdsverket
            och Länsstyrelsen i Östergötlands län inlett ett samarbete för
            att diskutera lämpliga naturvårdsåtgärder för Omberg och bland
            annat utreda förutsättningarna för en eventuell nationalpark.
            Utskottet hade även inhämtat att Sveaskog AB hade utsett Omberg
            till ekopark och med detta ansåg utskottet att ingen ytterligare
            åtgärd behövde vidtagas. Vi har i motion MJ464, som ännu inte
            behandlats av riksdagen, framfört att det i och för sig är positivt
            att Omberg utsetts till ekopark, men att det är väsentligt att
            ekoparken inte ses som ett slutmål, utan som ett steg på vägen
            mot nationalpark eftersom en ekopark inte ger något formellt skydd.
            För dagen måste vi tyvärr säga att vi inte har fått något konkret
            bevis på att Naturvårdsverket kommit igång med arbetet med nationalparksplanen.
            Vi saknar också ett aktivt engagemang från Naturvårdsverket vad
            gäller att tillsammans med Länsstyrelsen i Östergötland utreda
            förutsättningarna för att göra Omberg till nationalpark. Vi menar
            att den omfattande natur- och kulturinventering som pågått på
            Omberg har visat att värdena snarast överstiger de förväntade.
            Omberg är alltså väl värt att omfattas av miljöbalkens högsta
            naturskyddsstatus.
          </p>
          <pb facs="riksdagen-motions-pdf/data/200405/mot_200405_MJ_449/mot_200405_MJ_449-0002.pdf"/>
          <p>
            2004/05:MJ449
          </p>
          <p>
            Enligt vår mening uppfyller Omberg med stor sannolikhet de kriterier
            som ställs på en nationalpark vad gäller storlek, naturvärden,
            vetenskapliga värden, upplevelsevärden och kulturvärden. Vi menar
            att Omberg väl uppfyller de kriterier som finns för att Omberg
            ska kunna tillföras till den nya nationalparksplanen.
          </p>
          <p>
            Stockholm den 27 september 2004
          </p>
          <p>
            Sonia Karlsson (s)
          </p>
          <p>
            Berndt Sköldestig (s) Conny Öhman (s) Anne Ludvigsson (s) Billy
            Gustafsson (s) Louise Malmström (s) Johan Löfstrand (s)
          </p>
        </div>
      </div>
    </body>
  </text>
</TEI>
