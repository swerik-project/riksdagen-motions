<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__256/mot_1954__ak__256-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 256. 5
          </p>
          <p>
            Nr 256.
          </p>
          <p>
            Av herrar Gezelius och andre vice talmannen Olsson, angående
            återgäldande till Anders Mattson i Falun av visst skat- tebelopp
            jämte ränta.
          </p>
          <p>
            Herr Anders Mattson i Falun, som sedan år 1903 bedrivit grosshandels-
            rörelse därstädes, åsamkades under första världskriget förluster
            på grund av att engelska staten beslagtog vissa av Mattson inköpta
            varupartier, vilka allenast till ringa del ersattes av vederbörande
            försäkringsbolag. Som Matt- son emellertid ansåg sig äga en säker
            fordran på engelska staten för värdet av år 1916 beslagtagna varupartier,
            vidtog Mattson i sitt inventarium den 31 december 1916 icke någon
            nedskrivning av sitt varulager utan upptog såsom varulager bl.
            a. i England liggande, beslagtagna varor till ett anskaff- ningsvärde
            av 295 137 kronor 82 öre, varav 22 733 kronor 89 öre utgjorde
            värdet av 5 250 balar kaffe och 100 balar vitpeppar, vilka varor
            Mattson aldrig återfått. Det bör anmärkas, att vederbörande taxeringsnämndsord-
            förande år 1917 på förfrågan av Mattson uttalade, att nämnda i
            England befintliga varor skulle vid rörelseinkomstens beräknande
            upptagas såsom tillgång i rörelsen. Mattson taxerades i enlighet
            med sin i överensstämmelse med räkenskaperna upprättade deklaration.
            Häröver anförde Mattson icke besvär. Mattson taxerades vidare
            till krigskonjunkturskatt, varöver besvär anfördes, vilka sedermera
            återkallades. Samtliga Mattson påförda skatter erlades i behörig
            ordning. Mattson förlorade prismålet angående de beslagtagna varorna
            vid pris- domstolen i London. Den erforderliga nedskrivningen,
            framräknad till 217 733 kronor 89 öre, vidtog Mattson först i
            balansräkningen den 31 decem- ber 1920. Sistnämnda års resultat
            utvisade en betydande förlust, till väsent- lig del betingad av
            sistnämnda nedskrivning. Förlusten år 1920 översteg den fiktiva
            vinsten år 1916, vilket sistnämnda år med hänsyn tagen till förlusten
            å beslagtagna varor skulle utvisat ett underskott å rörelsen.
            I anledning av vad sålunda förekommit hemställde Mattson i en
            serie framställningar till utrikesdepartementet om biträde att
            på diplomatisk väg söka erhålla full ersättning för beslaget.
            Dessa framställningar avslogos. Någon möjlighet för Mattson att
            överklaga den engelska prisdomstolens ut- slag har icke förelegat.
            I underdåniga ansökningar hemställde Mattson för- denskull om
            restitution av skatter till belopp av 36 878 kronor 61 öre, ut-
            görande större delen av de skatter, som han påförts på grund av
            1917 års taxeringar. Dessa ansökningar föranledde icke någon Kungl.
            Maj:ts åtgärd. Den första underdåniga ansökan som Mattson ingav
            till finansdeparte- mentet var dagtecknad den 26 januari 1925.
            Vederbörande taxeringsnämnds-
          </p>
          <pb facs="riksdagen-motions-pdf/data/1954/mot_1954__ak__256/mot_1954__ak__256-002.pdf"/>
          <p>
            6 Motioner i Andra kammaren, nr 256.
          </p>
          <p>
            ordförande och kronoombud hade tillstyrkt framställningen, under
            det att kammarrätten utan närmare angiven motivering avstyrkte
            bifall till den- samma. Kungl. Maj:t fann genom beslut den 18
            december 1925 Mattsons ansökan icke kunna bifallas. I en den 7
            februari 1927 dagtecknad underdånig ansökan hemställde Matt- son
            ånyo om restitution. Ansökningen avsåg ett skattebelopp av 36
            878 kro- nor och 61 öre. Kammarrätten tillstyrkte denna gång restitution
            till ett belopp av 36 877 kronor 36 öre jämte ränta efter 5 procent
            från den 6 maj 1919 tills betal- ning skedde. Jämväl statskontoret
            tillstyrkte bifall till framställningen i utlåtande den 19 mars
            1927. Vid behandlingen av ärendet i departementet framkom, att
            vid den år 1925 avslutade ackordsuppgörelsen med Mattson några
            borgenärer hade för- behållit sig rätt att erhålla gottgörelse
            ur till Mattson eventuellt restituerad skatt. Utredningen i ärendet
            klarlade icke vilken juridisk rätt borgenärerna skulle äga till
            restituerade skatter. Kungl. Maj:t infordrade då nytt utlå- tande
            från statskontoret samt förordnade om auktoriserad revision av
            Matt- sons räkenskaper. . I nytt utlåtande den 20 juli 1928 anförde
            statskontoret — efter att ha givit uttryck åt den uppfattningen
            att endast en förlust utöver gjorda av- skrivningar borde föranleda
            restitution att det med hänsyn till 1925 års ackordsuppgörelse
            knappast syntes vara av billighetsskäl påkallat att till Mattson
            återbära dessförinnan erlagda skattebelopp. Statskontoret ansåg
            sig därför ej kunna tillstyrka ansökningen om skatterestitution.
            Det synes oss i föreliggande fall vara ostridigt, att Mattson
            på grund av 1917 års taxeringar påförts ett skattebelopp av i
            runt tal 36 000 kronor, utan att han inkomståret 1916 haft en
            i förhållande till den honom på- förda skatten motsvarande inkomst.
            Vi hänvisa härvid till kammarrättens förut redovisade utlåtande
            av den 19 mars 1927. Att Mattson bland annat på grund av de erlagda
            skatterna senare tvingades att gå i likvidation samt därvid träffade
            en ackordsuppgörelse, varvid några borgenärer i början för- behöllo
            sig rätt att erhålla gottgörelse ur till Mattson eventuellt restituerad
            skatt, är icke ett förhållande av beskaffenhet att förringa Mattsons
            rätt till skatterestitution. Omständigheterna vid skatteläggningen
            år 1917 synes oss i likhet med taxeringsmyndigheterna vara sådana,
            att Mattson av billighets- skäl bör erhålla återbäring av utav
            honom för mycket erlagd skatt. På grund av vad ovan anförts hemställes,
            att riksdagen måtte besluta att till Anders Mattson, Fa- lun,
            skall av statsmedel återgäldas ett skaltebelopp av 36 877 kronor
            36 öre jämte ränta efter fem procent från den 6 maj 1919 tills
            betalning sker.
          </p>
          <p>
            Stockholm den 27 januari 1954.
          </p>
          <p>
            Birger Gezelius. A. Olsson
          </p>
          <p>
            i Mora.
          </p>
        </div>
      </div>
    </body>
  </text>
</TEI>
