<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00028">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__28/mot_1965__ak__28-001.pdf"/>
      <fw xml:id="i-W8G8BPe7Txfp7X5dhJiDAR">
        10 Motioner i Andra kammaren, nr 28 år 1965
      </fw>
      <div xml:id="i-3Ct8sSE1jJCcWKLiTBweUo" type="motHeader">
        <div xml:id="i-RAigCEaX5RgCHzUqUdbBhn" type="motTitle"/>
        <div xml:id="i-AXHZTsh9HwGDwTHVfVpxt2" type="motSubmissionInfo"/>
      </div>
      <div xml:id="i-KKkvHE8Nu37BV7yNxL52TV" type="motBody">
        <div xml:id="i-pgYC3GaUKrbiMuNRmGwQR">
          <p xml:id="i-PeX3sT5jpbHSLwnRKUiQSK">
            Nr 28 Av herr Ohlin m. fl., angående familjebeskattningen. (Lika
            lydande med motion nr 22 i Första kammaren)
          </p>
          <p xml:id="i-BJMb83iS6ra3gocpgnfgdt">
            Frågan om familjebeskattningens utformning har diskuterats flitigt
            un- der senare tid. Särskilt intensiv har debatten varit under
            senare hälften av år 1964, då allmänna skatteberedningens material
            och ståndpunkter lagts fram. Sedan lång tid tillbaka tillämpas
            i vårt land sambeskattning. Ett sam- beskattningssystem kan tänkas
            utformat på delvis olika sätt. Utmärkande för vårt sambeskattningssystem
            kan sägas vara tre element. Makarnas in- komster sammanläggs och
            därefter beräknas skatten på den sammanlagda inkomsten. För gifta
            gäller en annan skatteskala än för ogifta. Dubbelt orts- avdrag
            får åtnjutas även om endast en av makarna förvärvsarbetar. Sammanläggningen
            och de dubbla ortsavdragen gör att en familj skulle få en mycket
            hård skattebelastning på inkomstökningen, om hemmavarande make
            skaffar sig förvärvsarbete utom hemmet. Genom att andra maken
            redan har utnyttjat ortsavdraget och genom att inkomsten på grund
            av samman- läggningen med full kraft drabbas av progressiviteten
            blir nettobehållningen — lönen efter skatt — starkt beskuren.
            Detta är vad som brukar kallas för beskattningens tröskeleffekt.
            Problemen med tröskeleffekten förvärras vid stigande nominella
            inkomster, och torde dessutom numerärt öka efter hand som förvärvsintensiteten
            stiger hos kvinnorna. Tröskeleffekten mildras vis- serligen av
            förvärvsavdraget men har likväl en sådan styrka, att den redan
            i måttliga inkomstlägen medför en mycket hög marginalskatt. Som
            exempel kan nämnas, att om mannen i en familj utan barn under
            16 år tjänar 30 000 kr. bli extraskatten för familjen genom en
            hustruinkomst om 20 000 kr. ca 50 Z av denna. Också i det fall
            mannen tjänar 40 000 kr. och hustrun 10 000 kr. uppgår extraskatten
            för familjen till ca 50 70 av hustruinkomsten. Det ekonomiska
            utbytet reduceras ytterligare genom att hustruns förvärvsarbete
            medför ökade utgifter för hemmets skötsel. En annan verkan av
            sambeskattningen är den s. k. negativa sambeskatt- ningseffekten.
            En del sambeskattade makar får högre skatt än två ensam- stående
            med samma inkomster. Allmänna skatteberedningen har beräknat att
            den negativa sambeskattningseffekten uppkommer i mindre än 3 7
            av samtliga äktenskap där båda makarna arbetar. Av naturliga skäl
            har det inte varit möjligt att beräkna omfattningen av de fall
            där en negativ sam- beskattningseffekt skulle uppstå, om hemmavarande
            make skulle börja yr-
          </p>
          <pb facs="riksdagen-motions-pdf/data/1965/mot_1965__ak__28/mot_1965__ak__28-002.pdf"/>
          <fw xml:id="i-AULHNH8YD23bFp7gzZ9unZ">
            Motioner i Andra kammaren, nr 28 år 1965 11
          </fw>
          <p xml:id="i-H4APhnDJJxV3BNXNHLhLwp">
            kesarbeta. I statsverkspropositionen har nu — vilket vi noterar
            med till- fredsställelse aviserats förslag om frivillig särbeskattning.
            Genom en så- dan reform, som vi för övrigt i flera sammanhang
            tidigare förordat, försvin- ner i stort sett den negativa sambeskattningseffekten.
          </p>
          <p xml:id="i-GJkp3k2FdFyxB7ZX5yj4qy">
            Allmänna skatteberedningen har ingående övervägt frågan om sam-
            eller särbeskattning och stannat för att förorda att sambeskattningssystemet
            tills vidare bevaras. Beredningen konstaterar att sambeskattningen
            bygger på hänsyn till skatteförmågan. Samtidigt är beredningen
            medveten om att den gifta kvinnan genom sambeskattningen kan känna
            sig hämmad i sin rätt att välja sysselsättning och att arbetsmarknadspolitiska
            skäl kan åberopas mot sambeskattningen. I en reservation till
            beredningens förslag framhåller folkpartiets representant i beredningen,
            hr Sven Gustafson, att de omstän- digheter och förhållanden som
            föranlett beredningens ställningstagande för sambeskattningssystemet
            kan förändras under samhällsutvecklingen — kan- ske i en inte
            avlägsen framtid. Hr Gustafson menar, att en ny utredning i denna
            fråga kan väntas bli aktualiserad genom samhällsutvecklingen.
            I ett särskilt yttrande av löntagarrepresentanterna herrar Meidner,
            Nilstein och Östergren framhålls att en långsiktig och successiv
            övergång till ett indivi- dualistiskt skattesystem bör komma till
            stånd. De anser att starka skäl föreligger för att hela frågan
            om familjebeskattningens fortsatta utformning inom en jämförelsevis
            nära framtid blir föremål för en ny och grundligare prövning.
            Det är önskvärt att skattesystemet står i samklang med arbetsmarknads-
            politiska syften. Detta krav uppfyller icke nuvarande beskattningsregler.
            Däremot bör skattesystemet naturligtvis inte pressa ut människor
            på arbets- marknaden. När det gäller familjebeskattningens utformning
            måste således den primära målsättningen vara att ge båda makarna
            en verklig valfrihet mellan arbete i hemmet och förvärvsarbete
            utanför hemmet. Av de exempel, som ovan nämnts vid beskrivningen
            av tröskeleffekten, framgår att även tämligen måttliga hustruinkomster
            ofta beskattas mycket hårt. I exemplen drabbades inkomster om
            10 000 kr. resp. 20 000 kr. av en ca 50 Zo-ig skatt. Det är givet
            att en så hög skattebelastning motverkar många kvinnors intresse
            av yrkesarbete. Familjebeskattningens nuvarande utformning hindrar
            inte sällan den gifta kvinnans inträde i förvärvslivet. Tröskeleffekten
            medför ett ingrepp i friheten att välja mellan hem- och för- värvsarbete
            och motverkar därigenom i praktiken också full jämlikhet mel-
            lan män och kvinnor. Denna tröskeleffekt är desto mer olycklig
            som ett av de mest karakteris- tiska dragen i efterkrigstidens
            konjunkturbild har varit bristen på arbets- kraft. Man räknar
            allmänt med att denna brist i framtiden kommer att be- stå. Speciellt
            allvarlig är bristen på kvalificerad arbetskraft inom vissa sek-
            torer. Den önskvärda utbyggnaden av exempelvis undervisnings-
            och sjuk- vårdsväsendet hämmas starkt av bristen på personal.
            Arbetskraftsbristen
          </p>
          <pb facs="riksdagen-motions-pdf/data/1965/mot_1965__ak__28/mot_1965__ak__28-003.pdf"/>
          <fw xml:id="i-3yxdQ2SWJkrYmdpeXKRzmF">
            12 Motioner i Andra kammaren, nr 28 år 1965
          </fw>
          <p xml:id="i-NoYVuzMyCn4BTNHeEPso1u">
            ger också upphov till flaskhalsar i produktionen och förhindrar
            därvid en snabbare stegring i levnadsstandarden. För att komma
            till rätta med situa- tionen har man vidtagit vissa åtgärder.
            Således har man tillåtit en icke obe- tydlig import av arbetskraft
            från utlandet, samtidigt som man genom arbets- marknadspolitiska
            åtgärder, utbyggnad av utbildningsväsendet m. m. sökt öka det
            inhemska utbudet av arbetskraft. Det framstår med hänsyn till
            bris- ten på arbetskraft som olämpligt att utforma skattesystemet
            så att det häm- mar arbetsviljan. Den starka progressiviteten
            i den statliga inkomstbeskatt- ningen har — och som vi ser det
            — med rätta kritiserats för sin negativa inverkan på arbetsviljan.
            På likartat sätt verkar sambeskattningen genom tröskeleffekten
            hindrande på hemmavarande hustrurs benägenhet att in- träda i
            yrkeslivet. Detta betonades redan år 1949 reservationsvis av folkpar-
            tiets representant, fru Gärde Widemar, i sambeskattningssakkunniga
            (SOU 1949: 47). Man kan tänka sig olika sätt att angripa de svårigheter
            som tröskeleffek- ten medför. Folkpartiet och nu även allmänna
            skatteberedningen har före- slagit en utbyggnad av förvärvsavdraget.
            Så länge vi har ett sambeskatt- ningssystem anser vi det vara
            ytterst angeläget att förvärvsavdraget byggs ut ytterligare. Förslag
            i detta syfte kommer att framläggas i särskild motion. En annan
            reform som har nämnts för att lindra sambeskattningens nega- tiva
            verkningar är en fullständig tudelning. En sådan skulle dock inte
            lösa tröskeleffekten. En konsekvent genomförd tudelning ställer
            sig mest gynn- sam i familjer med högre inkomster, där hustrun
            icke förvärvsarbetar utan- för hemmet. Motiven för en höjd tudelningsgräns
            försvagas ytterligare om frivillig särbeskattning genomföres.
            Då sambeskattningen har visat sig medföra svårbemästrade problem
            har en övergång till särbeskattning aktualiserats. En omläggning
            av familjebe- skattning från sambeskattning till särbeskattning
            är å andra sidan en myc- ket omfattande reform och många skäl
            kan åberopas både för och emot. Anhängarna av särbeskattning utgår
            i sina grundläggande värderingar från ett individualistiskt betraktelsesätt.
            Enligt detta är det felaktigt att för- ändringar i civilstånd
            skall påverka skattebördan. Man hänvisar också till att frågans
            betydelse har ökat genom att kvinnornas förvärvsbenägenhet är
            i starkt stigande. Särbeskattningsanhängarna anser det dessutom
            vara olämpligt att famil- jer oberoende av förekomsten av barn
            är mer gynnsamt ställda än ensam- stående. Vid denna kritik bortses
            från den negativa sambeskattningseffek- ten. Sambeskattningen
            har konstruerats så att de ensamstående som regel erlägger högre
            skatt än barnlösa gifta. Kritikerna av rådande familjebe- skattning
            anser, att samhällets familjepolitiska stöd bör knytas endast
            till barnen. Vid sambeskattning däremot utgår man från att familjen
            är en ekonomisk enhet och att makarna har en ömsesidig försörjningsplikt.
            Man anser, att
          </p>
          <pb facs="riksdagen-motions-pdf/data/1965/mot_1965__ak__28/mot_1965__ak__28-004.pdf"/>
          <fw xml:id="i-8LVHcHQiEE32UxwYGp2LQj">
            Motioner i Andra kammaren, nr 28 år 1965 13
          </fw>
          <p xml:id="i-LbuawyCMpvB4TzgrqFC3hr">
            makarnas skatteförmåga beror av deras samlade inkomst och att
            lika fa- miljeinkomst bör ge lika skatt, oberoende av hur inkomsten
            fördelar sig mellan makarna. Det är enligt dem som förordar sambeskattning
            oskäligt att en familj där mannen och hustrun tjänar 15 000 kr.
            vardera skall få lägre skatt än en där blott mannen tjänar 30
            000 kr. Den avgörande svagheten med sambeskattning är att systemet
            begränsar valfriheten mellan hem- och yrkesarbete. Därigenom uppstår
            också arbets- marknadspolitiska effekter som inte är önskvärda.
            Även vissa andra skäl talar mot sambeskattning. Sambeskattningen
            som den är utformad i Sverige gäller inte för samtliga fall av
            hushållsgemenskap, t. ex. när syskon har ge- mensamt hushåll.
            I giftermålsbalken och i den familjelagstiftning som tillkommit
            därefter finns vissa regler, som syftar till att makarna skall
            få samma standard. Mellan makarna råder i vissa hänseenden en
            rättslig ekonomisk gemenskap. Makarna har dessutom en ömsesidig
            underhållsskyldighet. Emellertid torde den mest påfallande tendensen
            i denna lagstiftning vara, att makarna i eko- nomiskt hänseende
            tillerkänts en av varandra oberoende ställning. Vardera maken
            handhar sålunda i princip förvaltningen av sin inkomst och sin
            för- mögenhet. Vid en eventuell övergång till särbeskattning uppstår
            vissa problem. Det är således uppenbart att icke obetydliga övergångssvårigheter
            skulle upp- komma. Många gifta kvinnor har växt upp i ett samhälle,
            där det ansågs självklart att de skulle göra sin arbetsinsats
            genom att sköta hem och barn. Det vore orimligt om familjer, där
            hustrun på grund av ålder, brist på lämp- lig utbildning m. m.
            ej kan få arbete utom hemmet, skulle få vidkännas en betydande
            skatteskärpning genom införande av särbeskattning. Genom en särbeskattningsreform
            skulle den nu förefintliga rätten att utnyttja skatte- fritt grundavdrag
            även för hemarbetande make bortfalla. Likaså skulle sam- ma skatteskala
            som för ensamstående gälla för gifta. Det bör heller ej förbi-
            ses att det finns orter och yrkesområden inom vilka det är svårt
            för kvinn- lig arbetskraft att få arbete på grund av rådande arbetsmarknadsstruktur
            och eventuellt också slentrianmässigt tänkande på arbetsgivarhåll,
            såväl inom den offentliga som den privata sektorn. En särbeskattningsreform
            förutsätter därför en relativt lång övergångstid. Närmande av
            skatteskalorna, ändringar i avdragsreglerna och andra åtgär- der
            som eventuellt kan ifrågakomma måste vidtagas i etapper. En möjlighet
            vore att från särbeskattning undantaga hustrur födda före ett
            visst år. Eventuellt kan man tänka sig två eller flera gränser,
            där mellan- grupper beskattas enligt någon kompromiss. En annan
            utväg vore att sätta gränserna med hänsyn till äktenskapets längd
            i stället för hustruns ålder. Denna metod har dock vissa nackdelar,
            bl. a. på grund av risken för korta »skatteskilsmässor». Dessutom
            förefaller det orimligt att makar som varit gifta t. ex. 25 år
            skall få lägre skatt än makar med exakt samma ålders- och
          </p>
          <pb facs="riksdagen-motions-pdf/data/1965/mot_1965__ak__28/mot_1965__ak__28-005.pdf"/>
          <fw xml:id="i-GZZxHAXqCTWqMBmX62NCfw">
            14 Motioner i Andra kammaren, nr 28 år 1965
          </fw>
          <p xml:id="i-3BX7M2Y52Z2o3Jj2jrYuUF">
            inkomstförhållanden, som blott varit gifta i t. ex. 5 år. Det
            är givet att ål- dersgränser får drag av schablonmässighet och
            således i vissa fall godtyck- liga verkningar. Likväl synes det
            önskvärt att den av oss nedan begärda ut- redningen ägnade uppmärksamhet
            även åt dessa övergångsproblem. Särbeskattning ger också ökade
            möjligheter att undgå eller nedbringa skatten. Systemet ger upphov
            till skenöverföringar av inkomster mellan makar, i syfte att mildra
            progressionen. I utredningsarbetet rörande familje- beskattningens
            framtida utformning bör särskilt beaktas frågan om hur dessa risker
            skall motverkas. Skulle man önska övergå till särbeskattning uppstår
            också komplikatio- ner vid fall av s. k. faktisk sambeskattning
            — t. ex. jordbruk, vissa fastig- hetsägare och andra rörelser
            där bägge makarna deltar i arbetet. I dessa fall är det ofta svårt
            att avgöra hur stor del av arbetsinsatsen och således in- komsten
            som faller på vardera maken. Någon form av schablonvärdering av
            hustruns inkomst av rörelse eller jordbruk kan naturligtvis tillgripas.
            En annan möjlighet är att man för dessa fall använder sambeskattning,
            vilket emellertid, om särbeskattning gäller i övrigt, skulle innebära
            en diskrimine- ring av dessa grupper. Vid en särbeskattningsreform
            bör man enligt vår mening inte utgå från gällande skatteskalor
            utan konstruera nya. De beräkningar, som utförts av allmänna skatteberedningen,
            utvisande förändringar i skatten för olika kategorier skattskyldiga
            vid införande av särbeskattning, utgår från nuva- rande regler
            för ensamstående. Av det skälet är beredningens beräkningar i
            detta avseende inte helt relevanta. Tillgång till alternativa,
            från gällande regler fristående skatteskalor skulle vara av stort
            värde för debatten kring familjebeskattningens utformning. Den
            utredning, som vi begär i denna motion, bör därför ges i uppdrag
            att konstruera alternativa skatteskalor för särbeskattning. Det
            är uppenbart, att ett införande av särbeskattning är en mycket
            ge- nomgripande reform. I likhet med i allmänna skatteberedningen
            reserva- tionsvis anförda synpunkter anser vi att det föreligger
            starka skäl för att hela frågan om familjebeskattningens fortsatta
            utformning blir föremål för en ny och grundligare prövning än
            skattesystemutredningen kunnat prestera på den begränsade tid
            den haft till sitt förfogande för behandlingen av den- na fråga.
            Speciell uppmärksamhet bör ägnas problemen vid en eventuell övergång
            till ett särbeskattningssystem. En översyn kan också anses motiverad
            med hänsyn till synpunkter som framlagts i debatten om allmänna
            skatteberedningens betänkande. Dess- utom har nytt statistiskt
            material — undersökningar om barnkostnadernas storlek, levnadskostnadernas
            utveckling, omfattningen och arten av kvin- nornas förvärvsarbete
            m. m. — framkommit, eller väntas framkomma, som är av värde för
            en fortsatt bedömning av den lämpliga utformningen av familjebeskattningen.
          </p>
          <pb facs="riksdagen-motions-pdf/data/1965/mot_1965__ak__28/mot_1965__ak__28-006.pdf"/>
          <fw xml:id="i-Xrc3S8x2gfKYsa7xUMED3">
            Motioner i Andra kammaren, nr 28 år 1965 15
          </fw>
          <p xml:id="i-FpRyBbELZaNKJhYTRyc9pt">
            Det framgår av finansplanen att regeringen inte är beredd att
            ta ställning till familjebeskattningen på grundval av nu föreliggande
            utredningsmate- rial. Departementschefen framhåller även att remissbehandlingen
            av all- männa skatteberedningens förslag har visat att en ytterligare
            prövning er- fordras av de problem som är förknippade med en övergång
            till fullständig eller modifierad särbeskattning. En sådan prövning
            kommer enligt departe- mentschefen att ske inom finansdepartementet.
            Vi instämmer i departe- mentschefens uppfattning att denna fråga
            är komplicerad men anser den dessutom vara av så stort allmänt
            intresse att utredningen inte bör bedrivas inom departementet
            utan bör ske under medverkan av parlamentarisk re- presentation
            med åtföljande remissförfarande i sedvanlig ordning. I enlighet
            med vad som ovan anförts hemställer vi, att riksdagen i skrivelse
            till Kungl. Maj:t måtte begära en skyndsam utredning för att granska
            frågan om familjebe- skattningens fortsatta utformning, varvid
            speciell uppmärk- samhet ägnas möjligheterna att övervinna de
            svårigheter som skulle uppstå vid en eventuell övergång från sam-
            till särbeskattning.
          </p>
          <p type="date" id="i-G3ZxfupjornUzke5zNKLU7">
            Stockholm den 15 januari 1964
          </p>
          <p xml:id="i-9YoSdtQS7hNM2x7uTLHAWm" type="signatureBlock">
            Bertil Ohlin Sven Wedén Henning Gustafsson i Skellefteå Daniel
            Wiklund Sven Antby Sven Gustafson i Göteborg
          </p>
          <p xml:id="i-J8d5m35FfpNtFrgBCToQu5">
            Cecilia Nettelbrandt Brita Elmén
          </p>
        </div>
      </div>
    </body>
  </text>
</TEI>
