<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00597">
  <teiHeader>
    <fileDesc>
      <titleStmt>
        <title>om ändrad livsstil inom ramen för en ny ekonomisk världsordning</title>
        <author>av herr Hörberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ändrad livsstil inom ramen för en ny ekonomisk världsordning</title>
          <idno type="rdwebb">G002597</idno>
          <rs type="number">597</rs>
          <ref type="dokument_url_text">http://data.riksdagen.se/dokument/G002597/text</ref>
          <ref type="dokument_url_html">http://data.riksdagen.se/dokument/G002597</ref>
          <ref type="dokumentstatus_url_xml">http://data.riksdagen.se/dokumentstatus/G002597</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PMHdnyf7B6baPyjrwkYv5e</idno>
            <name>NILS HÖRBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VbjNEdQvyJep5Ws3CTjUuu" type="signed"/>
        <correspContext corresp="i-VbjNEdQvyJep5Ws3CTjUuu">
          <note type="signatory" corresp="i-PMHdnyf7B6baPyjrwkYv5e"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__597/mot_197677__597-001.pdf"/>
      <fw xml:id="i-XfrFdvpWeC1zfuYAMqt93j">
        Motion 1976/77:597
      </fw>
      <div type="motHeader" xml:id="i-TmkcFaZgza6R79KxkQsDgR">
        <div type="motTitle" xml:id="i-9VyHFZkdewv3aMXDUKmYrU"/>
        <div type="motSubmissionInfo" xml:id="i-8y53siRZL3hQ9QNp1K4pzE"/>
      </div>
      <div type="motBody" xml:id="i-9af9ocegvgKsEhdrbopNFh">
        <div xml:id="i-SkA73UJVDAQeyYQF5dHbiG">
          <p xml:id="i-Ag8Pr65gWFZVdmEEE4jV6m">
            av herr Hörberg om ändrad livsstil inom ramen för en ny ekonomisk
            världsord- ning
          </p>
          <p xml:id="i-YJXYRz4suJMcyxVkZWrpiD">
            Vårt överkonsumtionssamhälle
          </p>
          <p xml:id="i-7jLgbAJE3hX52isw3SLFcn">
            I de rika länderna bor världens överklass — vi i Sverige tillhör
            de rikaste bland de rika — under levnadsförhållanden, som tveklöst
            kan kallas överkonsumtionssamhälle. De verkligt fattiga ländernas
            medborgare lever under förhållanden, som de flesta svenskar sannolikt
            inte kan sätta sig in i. Den materiella nöden och det andliga
            armodet är på många håll sådant att mänsklig överlevnad synes
            omöjlig. Nedanstående två korta uppsatser torde räcka för att
            belysa, hur olika levnadsförhållandena kan vara för medborgare
            i skilda delar av världen.
          </p>
          <p xml:id="i-65wP2duFAdjHZeZeja7Qpi">
            Fattigdom i u-land
          </p>
          <p xml:id="i-FQnoZyix4Ruhw71NV9ioTB">
            Hon hade varit ute bakom hyddan. Det brukade börja så här i åttonde
            månaden. Hon kände igen det. Det skulle bli tionde gången nu.
            Det tropiska mörkret stod svart omkring henne, när hon åter kröp
            in i hyddan. Hon hörde de andras andetag i sömnen. De fem barnen
            sov på golvet bredvid föräldrarna — den tiomånaders flickan närmast
            henne. Hon lade sig till rätta på mattan bredvid mannen. Han andades
            tungt efter dagens arbete på fälten. Hon var honom tacksam för
            att han hjälpte henne så mycket med det tröttsamma hackandet nu
            de sista månaderna. Det värkte i hennes rygg och armar och hon
            försökte byta ställning på den ojämna bädden. Hon mindes förra
            gången, då hon haft ännu mera ont i ryggen. För ett år sedan hade
            hon haft över en timmes gång med det tunga vattenkruset på huvudet
            — minst två gånger om dagen. Det var skönt nu, när regeringen
            i hennes by hade lyckats förverkliga målet, att ingen skulle ha
            mer än 500 meter att gå för vattenhämtning. — Hon gladdes vid
            tanken härpå och att hon hade hemma de fyra liter som behövdes
            för familjens morgontoalett och första mål. De fick ha mörkt om
            kvällarna nu. Fotogenen till lampan hade blivit så dyr. De hade
            endast råd att tända den en kort stund under högtidskvällarna.
            Han som köpte upp jordnötterna hade betalat mycket lägre pris
            för de båda senaste skördarna. Det var svårt att få bra betalt
            i de länder, som brukade köpa, hade han sagt. Så därför blev det
            inget över till fotogen. Det var likadant för de andra i byn.
            Hon låg i mörkret och tänkte på sina föräldrar. Det var tre dagsmarscher
            dit, där de bodde. Hennes mor hade varit sjuk sist hon gick dit,
            ett par månader efter den yngstas födelse och med henne på ryggen.
            Hon hade inte hört något sedan dess. Skulle hon orka att göra
            samma vandring, när denna barnafödsel
          </p>
          <p xml:id="i-Kemgo48XKkcjcVqD4DVDB6">
            1 Riksdagen 19761/77. 3 saml. Nr 597-598
          </p>
          <p xml:id="i-T9DimJycqzkP4pJpX6Xshu">
            Mot. 1976/77 597-598
          </p>
          <pb facs="riksdagen-motions-pdf/data/197677/mot_197677__597/mot_197677__597-002.pdf"/>
          <fw xml:id="i-SbMePaBoFfC6cVLpmpUbGC">
            Mot. 1976/77:597 2
          </fw>
          <p xml:id="i-ETi4NJomCiJqbyuhXLqMnS">
            var över? Ingen av hennes föräldrar orkade gå hit — kanske skulle
            hon inte se dem mera? Hon vände sig än en gång på mattan för att
            minska ryggvärken. — Mat hade hon åt alla för morgondagen, men
            hur skulle det bli nästa dag och nästa? Torkan hade varit svår
            de senaste åren och svårigheterna att lösa matfrågan hade ökat.
            Barnen gnydde ofta över för lite mat. Hittills hade hon dock i
            stort lyckats. Skulle hon kunna och orka även i framtiden? Hon
            vände sig på nytt på mattan ——-—.
          </p>
          <p xml:id="i-4zfg5DE53cz2Buo3rEXCUg">
            Överflöd i i-land
          </p>
          <p xml:id="i-H8E4aSY2wyo8kji7eseiYR">
            Efter badet hade hon lagt på det nya nagellacket. Det gladde
            henne att i Paris ha fått tag i just den färg, som hon länge förgäves
            sökt i Stockholm. Hon tände lampan i fönsterkarmen och de båda
            bordslamporna för att något dämpa det starka ljuset från färgteven.
            Hon satte sig väl till rätta i fåtöljen och lutade huvudet mot
            det bekväma, höga ryggstödet. — Hur skulle det gå i dag i den
            intressanta serien? Hon och maken skulle få sitta i fred denna
            gång. De båda barnen i nedre tonåren var på party hos grannens.
            Hon hade haft värk i höger arm vid några tillfällen de senaste
            månaderna. Nu kändes det en aning igen. Det var säkert den där
            tröga växelspakens fel. Den nya bilens växel hade varit betydligt
            trögare än hon var van vid. — Hon skulle tala med honom efter
            pjäsen om inte de (liksom Anderssons) kunde byta till en annan
            bil med automatlåda. Bilen var bra i övrigt. Bagageutrymmet svalde
            alla hennes kassar, när hon från stormarknaden i vagn körde ut
            alla sina inköpta varor för direkt överlastning i bilen. Efter
            pjäsen ringde hennes mamma för att höra, vad hon hade tyckt och
            för att prata allmänt. — Jo, hon hade nog tänkt på det, att besöka
            föräldrarna i Lund, när maken och hon nyligen hade gjort en charterresa
            till Paris. Men det är ju så besvärligt med planbyte på Kastrup,
            så hon drog sig för det. För övrigt var de båda trötta efter Parisdagarna.
            När hon och hennes man senare lagt sig i sitt eget sovrum bestämde
            de sig båda för att vid nästa års bilbyte ta en ”vagn” med automatlåda.
            — Även han tyckte, att hon kunde ta tåget till Lund nästa vecka
            för att under ett par dagar besöka sina föräldrar. De somnade
            båda snabbt i de komfortabla sängarna ——-—.
          </p>
          <p xml:id="i-8jBVw7kqx7HwX1YHWrb6Bx">
            Ojämlikhet i världen
          </p>
          <p xml:id="i-JWo249Sof4KWaicuNGKFX">
            Ojämlikheten i världen kan beskrivas i siffror på olika sätt.
            Om ett års produktionsresultat fördelades så att alla människor
            fick lika stor andel, skulle varje människa på jorden kunna tillgodogöra
            sig varor och tjänster till ett värde av ca 4 000 kr. per år.
            Motsvarande siffra för Sveriges del ligger i dag på ca 25 000
            kr. Vi svenskar konsumerar således drygt 6 gånger mer per person
            än vi skulle ha ”rätt till” om alla människor på jorden skulle
            få ”sin” del av de samlade tillgångarna. I Europa finns det länder
            där medborgarna lever på 4 000-kronorsnivån eller strax därunder,
            t. ex. Spanien, Grekland, Portugal och Jugoslavien. I dessa fyra
            länder är standarden sådan, att det sällan förekommer att
          </p>
          <pb facs="riksdagen-motions-pdf/data/197677/mot_197677__597/mot_197677__597-003.pdf"/>
          <fw xml:id="i-PNMkPxjidHiwWWCXFhPrMu">
            Mot. 1976/77:597 3
          </fw>
          <p xml:id="i-S1G4pYQtahSy95aBxfTje4">
            människor svälter ihjäl, att de flesta barn får gå i skolan,
            att medellivslängden närmar sig den som vi uppnått i nordeuropa.
            Ojämlikheten kan uttryckas i ännu mer drastiska siffror enligt
            följande:
          </p>
          <p xml:id="i-DH3291vRguQZLkB4LXRdYk">
            Typ av länder 96 av jordens befolkning 96 av världens konsumtion
            De rika länderna 40 85 En mellangrupp länder 24 12 De verkligt
            fattiga länderna 36 3
          </p>
          <p xml:id="i-Noy4yBJLpv8vKM6PVcTbMV">
            Kontrasten mellan konsumtionen i de rika länderna och de verkligt
            fattiga är oerhörd. Dock räcker jordens resurser åt oss alla.
            Om tillgångarna på jorden vore rättvist fördelade skulle alla
            människor kunna leva ett drägligt liv.
          </p>
          <p xml:id="i-GcBuEeShipVzo761PQuHL3">
            Konsumtionsbegränsning
          </p>
          <p xml:id="i-Unh1Gcn5ZRipfs3ikxbHtR">
            Konferenser i FN:s regi har visat, att för att åstadkomma rättvisa
            på vår jord krävs inte bara begränsning av barnafödandet i u-länderna.
            På befolknings- konferensen 1974 i Bukarest påvisades med all
            önskvärd tydlighet att begränsning av konsumtionen i i-länderna
            är lika nödvändig. Förhållandena är sådana att vi i i-länderna
            förbrukar 25 gånger mera per individ av jordens förnödenheter
            än en medborgare it. ex. Indien, Bangla- desh eller Etiopien.
            Dvs. en nyfödd svensk kommer under sin livstid att förbruka lika
            mycket av jordens tillgångar som 25 indier. När man talar om behovet
            av begränsning av barnafödandet i u-länder, är det nödvändigt
            att även kräva begränsning av konsumtionen i i-länder.
          </p>
          <p xml:id="i-5J14hAe575cZS1oghKPW9k">
            Handlingsprogram
          </p>
          <p xml:id="i-EWHiwayQU6EtBQjgnTBkvZ">
            Ett konkret handlingsprogram för Sveriges medverkan i skapandet
            av en ny ekonomisk världsordning bör utarbetas. I ett sådant handlingsprogram
            måste krav på en ändrad livsstil i Sverige medtagas. Följande
            rader kan få utgöra exempel på åtgärder för att åstadkomma ett
            sådant framtida program för begränsning av konsumtionen i Sverige.
            o Ändrade kostvanor så att vi minskar vår konsumtion av animaliskt
            fett och i stället väljer födoämnen med låg fetthalt och måttlig
            kolhydrathalt samt begränsar vårt totala intag av kalorier. En
            allmän övergång från animalisk konsumtion med näringsslösande
            slaktdjursuppfödning till konsumtion av vegetabilier bör stimuleras
            bl.a. genom kostupplysning och successiv avveckling av prissubventioner
            på kött. o Ökad svensk livsmedelsproduktion bl. a. genom att hårdare
            bestämmelser skapas så att all för livsmedelsproduktion lämpad
            åkermark reserveras för sådan och att ökad odling av fisk kommer
            till stånd. Oo Stöd åt kanal- och kustsjöfart. Det åtgår drygt
            fyra gånger så mycket bränsle för landsvägstransport som vad motsvarande
            vattenvägstransport kräver. För att ersätta t. ex. ett dygns trafik
            på Trollhätte kanal med landsvägs-
          </p>
          <p xml:id="i-GdyxRzJqpscRNduJ2MxegD">
            1" Riksdagen 19761/77. 3 saml. Nr 597-598
          </p>
          <pb facs="riksdagen-motions-pdf/data/197677/mot_197677__597/mot_197677__597-004.pdf"/>
          <fw xml:id="i-65Dwyp9Fz57ua8s9AdK91K">
            Mot. 1976/77:597 4
          </fw>
          <p xml:id="i-4oPjMWiMXWheQTZZAyZdTe">
            transporter skulle behövas närmare 500 långtradare mellan västkusten
            och Vänerområdet. — Byggandet av kanaler, ekonomisk stimulans
            till kanal- och kustsjöfarten och ökad beskattning av landsvägstransporter
            skulle spara råvaror och energi. o Begränsning av inrikes flygtransporter.
            Enligt IVA är energiförbrukningen per transporterat kilo vid flygtransport
            67 gånger större än vid vattenvägs- transport. En skattebeläggning
            av flygbensin för inrikesflyget borde kunna övervägas såsom ett
            sätt att minska dessa energikrävande transporter. o Övergång till
            mindre råvaru- och energikrävande personbilar borde kunna stimuleras
            genom ökad drivmedelsbeskattning och en progressiv fordons- skatt
            som baseras på en sammanvägning av begreppen fordonsvikt och storlek
            samt motorstyrka. Oo Ytterligare hastighetsbegränsningar för landsvägstrafiken
            för att påverka långresornas och -transporternas överföring till
            järnväg, som kräver endast ca 1/3 av vägtrafikens energiförbrukning.
            Oo Sänkt biljettpris på II-klass järnvägsresor. Sänkning av färdbiljettpriset
            i andra klass med 33 96, dvs. så att det blir rika med hälften
            av förstaklass- priset, skulle vid skattesubvention i dagens läge
            kosta högst 200 milj. kr. per år, dvs. motsvara ca 3 öres skatt
            på bensin. o Slopande av I-klass på SJ, därför att varje vagn
            tar 30 96 färre passagerare än en II-klassvagn, dvs. kräver mer
            energi och mer råvara per transporterad passagerare. o Ingen landsvägsbro
            över Öresund bör byggas. I stället bör investeringsmedel anslås
            till rationaliseringar av SJ:s bansträckningar, till bättre banvallar,
            till planskilda korsningar, till järnvägstunnel mellan Helsingborg
            och Helsingör, automatisk linjeblockering och tågstopp osv. o
            Progressiv beskattning av nöjesbåtar bör införas, baserad på båtarnas
            vikt, storlek och motorstyrka. o Ökade krav på tilläggsisolering
            av äldre hus, kompletterade med obligatorisk årlig panninspektion,
            obligatorisk spjällregulator vid oljeeldning, obliga- toriska
            värmeväxlar för ventilationsluft — allt i syfte att minska vår
            ol- jekonsumtion. o Individuell debitering per hushåll och motsvarande
            av värme, el, varm- och kallvatten i syfte att få ett bättre förbrukningsmedvetande.
            Ombyggnad och ändrade installationer för sådan mätning bör stimuleras
            av statliga bidrag och lån. o Ökad användning av ”nattenergi”
            för uppvärmning av bostäder m. m. genom lägre nattaxor och statliga
            lån och bidrag till installation av sådana uppvärmningsanordningar.
            o Ökad stimulans för övergång till boende i egnahem och bostadsrättshus,
            som bevisligen drar lägre energi- och vattenkonsumtion samtidigt
            som förstö- relsen är mindre än i hyreshus. o Ökad skattebeläggning
            av onyttiga konsumtionsvaror som alkoholhaltiga drycker, tobak,
            kosmetika och andra överflödsvaror.
          </p>
          <pb facs="riksdagen-motions-pdf/data/197677/mot_197677__597/mot_197677__597-005.pdf"/>
          <fw xml:id="i-TJ5BMTNpH2HXLZmtiSrcnr">
            Mot. 1976/77:597
          </fw>
          <p xml:id="i-Qa2QicQvPPntZoHRFL4RKB">
            än
          </p>
          <p xml:id="i-9bZ9jyVqgsQ3NVbL7Q17Cx">
            o Övergång till oblekt kontors- och hushållspapper genom skattebeläggning
            av det blekta papperet, som bl. a. kräver 25-30 96 högre energiuttag
            vid framställningen, som minskar vedutbytet med 4—5 96 , som förstör
            avlopps- vattnet 5 till 10 gånger mer än produktionen av oblekt
            papper osv.
          </p>
          <p xml:id="i-GRsuzwYBYMuES56HZvBrNN">
            Slutligen borde i solidaritetens intresse en basbeloppsanknuten
            gräns kunna sättas över vilken all enskild inkomst användes av
            samhället för insatser till mer behövande människor i fattiga
            länder. Den produktionska- pacitet som vi genom ovan exemplifierade
            konsumtionsbegränsningar och andra skulle få ledig, bör inriktas
            på ting, anpassade till de fattiga ländernas behov. Nuvarande
            produktion för den rika världens överflödsefterfrågan skulle utbytas
            mot t.ex. den lilla skalans teknologi med maskiner för brunnsborrning,
            för vatten- och vindkraftsalstring, för jordbruk, fiske och småindustri.
            Ett ytterligare krav på oss rika är att vi medverkar till att
            våra produkter kan mottas av de fattiga länderna. Vi måste under
            en lång övergångstid acceptera oförmånliga handelsavtal, sälja
            till olönsamma marknader och delvis anpassa vårt konsumtionsmönster
            så att deras produkter finner en marknad hos oss. Vi måste finna
            oss i att betala rimliga priser för deras varor. (Om en arbetare
            på en kaffeplantage skulle ha en lön, som motsvarar nivån i vårt
            lantarbetarav- tal, skulle vi betala 200 till 300 kr. per kilo
            kaffe.)
          </p>
          <p xml:id="i-Y96xbgY83vRwfH5VHCKnLe">
            Sammanfattning
          </p>
          <p xml:id="i-WKD2uusPMqghrjLY1qtJZP">
            Det finns möjlighet till betydande konsumtionsbegränsningar i
            Sverige utan att vi svenskar på något sätt behöver göra avkall
            på de grundläggande levnadsbehov, som vi vant oss vid att kräva
            under 1900-talet. Vi skulle med begränsningar av ovan skisserade
            slag fortfarande leva på en nivå, som de fattigaste ländernas
            befolkning för närvarande inte ens kan drömma om att uppnå. Ett
            initiativ från svensk sida skulle inte vara utan effekt, internationellt
            sett. Sverige betraktas fortfarande i flera avseenden såsom ett
            föregångsland både i den industriellt utvecklade världen och i
            utvecklingsländerna. Kombinationen av ett svensk initiativ för
            landets egen del och informations- och propagandainsatser i t.ex.
            FN skulle inte bli utan internationell betydelse. Som sammanfattning
            av mina synpunkter vill jag citera statssekreterare Inga Thorsson
            i kammardebatten 75-12-04:
          </p>
          <p xml:id="i-74RRvoLgEgsTsBtWpKx1Bj">
            Det är otvivelaktigt så, herr talman, att den rika världen, framför
            allt dess stormakter, hittills aldrig har tagit problemen i den
            fattiga världen tillräckligt på allvar. De har alltid sett dem
            som marginella och ointressanta jämfört med sina egna interna
            problem. — —— Jag tror därför, herr talman, på behovet av en fundamental
            nyorientering av relationer mellan länder och maktgrupper, av
            fördelning inom och mellan länder av resurser och tillgångar,
            av förutsätt-
          </p>
          <pb facs="riksdagen-motions-pdf/data/197677/mot_197677__597/mot_197677__597-006.pdf"/>
          <fw xml:id="i-EBqqG2Z4v4KMNqiS9dQUt5">
            Mot. 1976/77:597
          </fw>
          <p xml:id="i-16jg5ZVyMbgza5tCS5Zxaw">
            ningar att tillgodose grundläggande mänskliga behov, av levnadsvanor
            och konsumtionsmönster i de rika länderna. Vi måste, i vårt lilla
            land, utnyttja varje politisk möjlighet för att medverka i denna
            nödvändiga process, och vi måste bidra till att hastigheten i
            processen blir acceptabel från moralisk synpunkt, i medvetande
            om att annars ytterligare en generation människor i världen offras
            på rikedomens altare. Sverige har handlingsmöjligheter. Det har
            bestyrkts gång efter annan att vi i detta arbete kan fylla en
            uppgift som brobyggare, som något av en katalysator.
          </p>
          <p xml:id="i-6TCTahPZKSFMwLHrtrqGnm">
            Som stöd för riktigheten av tankegångarna i denna motion vill
            jag till sist åberopa ett avsnitt ur New York Times avskedsintervju
            med Henry Kissinger 77-01-20:
          </p>
          <p xml:id="i-TErEt3ZGq5odtfwkV62179">
            Fråga: Finns det någon konflikt mellan det amerikanska folkets
            allt större förväntningar om ett lyckligt liv och den eländiga
            värld som den större delen av den mänskliga rasen lever i? Kissinger:
            Jag tror att en av våra uppgifter är att klargöra för det amerikanska
            folket att de inte för all framtid kan leva ett gott liv i en
            värld där de är ensamma om detta goda liv. ——-— Jag tror inte
            att de uppoffringar vi måste göra är så kolossala. Jag hoppas
            att man under kommande år skall förklara för det amerikanska folket
            att vad som ser ut som en uppoffring i dag är som att köpa en
            försäkring för i morgon och alltså inte i verkligheten är en uppoffring.
          </p>
          <p xml:id="i-QBoCCLxN1jjEbSTew2xoyV">
            Hemställan
          </p>
          <p xml:id="i-RA1yhY2cfATQYaLJTSdaSZ">
            Med hänvisning till vad som anförts hemställer jag 1. att riksdagen
            uttalar att Sveriges bidrag till större jämlikhet i världen även
            skall omfatta strävanden att minska överflödskon- sumtionen bland
            medborgare i vårt land, 2. att riksdagen hos regeringen begär
            att en parlamentarisk utredning tillsätts med uppgift att se över
            vilka förändringar som bör ske i vårt land för att här åstadkomma
            det ändrade konsumtionsmönster som är ett nödvändigt bidrag från
            oss till en global jämlikhet.
          </p>
          <p xml:id="i-TVJtyf9VJ7a2RM5vuZhT1a" type="date">
            Stockholm den 25 januari 1977
          </p>
          <p xml:id="i-5viQ8WKtzCE4QRjnggou2d">
            NILS HÖRBERG (fp)
          </p>
        </div>
      </div>
    </body>
  </text>
</TEI>
