<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00279">
  <teiHeader>
    <fileDesc>
      <titleStmt>
        <title>Forskning och utbildning vid Örebro Teologiska Högskola</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning och utbildning vid Örebro Teologiska Högskola</title>
          <idno type="rdwebb">H102Ub279</idno>
          <rs type="number">Ub279</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub279/text</ref>
          <ref type="dokument_url_html">http://data.riksdagen.se/dokument/H102Ub279</ref>
          <ref type="dokumentstatus_url_xml">http://data.riksdagen.se/dokumentstatus/H102Ub279</ref>
          <ref type="doc">http://data.riksdagen.se/fil/E15ED8A3-A60A-4440-B07D-111953EBE6F7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VVFViQp7KB4QEcUZ3rcYwk" type="signed"/>
        <correspContext corresp="i-VVFViQp7KB4QEcUZ3rcYwk">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-U7DyX2UqB7d2b8nwZaugut" type="numbering">
          <date when="2013-10-03"/>
        </correspAction>
        <correspAction xml:id="i-Up6ubdpqktGW6L2d5tfHCc" type="submission">
          <date when="2013-10-02"/>
        </correspAction>
        <correspAction xml:id="i-B5ePEUjjcoN3ETfApc4rsX" type="transfer">
          <date when="2013-10-02"/>
        </correspAction>
        <correspAction xml:id="i-PTsSC4szHznQ2nTVTiSNuK" type="assigned"/>
        <correspContext corresp="i-PTsSC4szHznQ2nTVTiSNuK">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-YDx2Z9r9ay1B2RT1s4LRZp">
            Förslag till riksdagsbeslut
          </head>
          <list style="ol">
            <item xml:id="i-CyYmtxCKDwAJWMrpSJd4Si">
              Riksdagen tillkännager för regeringen som sin mening vad som
              anförs i motionen om att utreda hur statens anslag till de fristående
              teologiska högskolorna kan beräknas mer likvärdigt och utifrån
              samma beräkningsgrund.
            </item>
            <item xml:id="i-6z36DdHU9vtRzWAcENvB6d">
              Riksdagen tillkännager för regeringen som sin mening vad som
              anförs i motionen om att de fristående teologiska högskolorna
              i likhet med de statliga ska erhålla statliga fakultetsmedel för
              att lärare ska kunna använda tid till forskning som en del i sin
              tjänst.
            </item>
            <item xml:id="i-MEUPyXjm9rFx4cfALmi5Dk">
              Riksdagen tillkännager för regeringen som sin mening vad som
              anförs i motionen om att se över möjligheten att öka antalet platser
              med ekonomisk ersättning vid Örebro Teologiska Högskola.
            </item>
          </list>
        </div>
        <div type="motContent">
          <head xml:id="i-4x4enk774PM6NeEnHtW1zM" type="h1">
            Motivering
          </head>
          <p xml:id="i-LwdZiS8NmqimhdN381RxMk">
            I vårt land finns fyra fristående teologiska högskolor. Det är
            Teologiska högskolan Stockholm, Örebro Teologiska Högskola, Johannelunds
            teologiska högskola samt Newmaninstitutet. Det tre första har
            sedan början av 1990-talet fått statsbidrag i form av stöd för
            ett visst antal studieplatser medan Newmaninstitutet, som tillkommit
            senare, sedan några år tillbaka erhåller statsbidrag.
          </p>
          <p xml:id="i-LVAdBimJbzD2KGwFtNskom">
            För den statliga högskolan anges i högskolelagen 1 kap. 2 § tre
            uppgifter: utbildning som vilar på vetenskaplig eller konstnärlig
            grund, forskning samt samverkan med det omgivande samhället och
            information om verksamheten. I 1 kap. 3 § står det att verksamheten
            skall bedrivas så att det finns ett nära samband mellan forskning
            och utbildning.
          </p>
          <p xml:id="i-VWpy9BGNRsQFh4dQRT64iM">
            Forskning vid statliga lärosäten är en viktig del av verksamheten,
            dels för att lärares kompetens ska kunna upprätthållas, dels för
            att en hög vetenskaplig nivå ska kunna upprätthållas. De fristående
            teologiska högskolorna har en särställning när det gäller relationen
            med trossamfund och folkrörelser som på ett unikt sätt kan berika
            våra kunskaper kring livsåskådning, teologisk livstolkning och
            mänskliga rättigheter.
          </p>
          <p xml:id="i-EeX4e13eXxjutikvz3McS2">
            Idag bedrivs forskning främst med medel från huvudmännen, men
            det är långt ifrån tillräckligt för att man på sikt skall kunna
            driva en vetenskaplig kvalificerad verksamhet. Statliga fakultetsmedel
            borde även finnas för de fristående högskolarna för att lärare
            ska kunna använda tid till forskning som en del i sin tjänst.
            De fria teologiska högskolorna måste på lika villkor kunna bedriva
            en seriös forskning inom sitt verksamhetsområde och få reella
            möjligheter att konkurrera om forskningsmedel hos statliga forskningsråden
            och olika stiftelser. Hur detta ska kunna uppnås bör utredas.
          </p>
          <p xml:id="i-E4R4C9SjwrkyNdiAtvBwjn">
            I Örebro finns Örebro Teologiska Högskola (ÖTH) i anslutning
            till Örebro universitet och dess campus. Högskolan har en viktig
            roll att fylla på nationell nivå och även för det omgivande samhället.
            Den har idag flera docenter samt en professor, som arbetar halvtid
            vid Örebro universitet. Den har även ett nära samarbete med Strängnäs
            stift i utbildning av blivande präster i Svenska kyrkan.
          </p>
          <p xml:id="i-5Mh1VeCrLGE1t5f7enzogF">
            Alltsedan avtalet med staten slöts har ÖTH haft ett starkt sökandetryck
            och skolan redovisar varje år en kraftig överproduktion i förhållande
            till det statliga stödet. Den teologiska högskolan har 300 studenter,
            inklusive 60 distansstuderande (60 hp) i teologi, medan det statliga
            stödet är begränsat till totalt 90 utbildningsplatser. Förutom
            enskilda kurser erbjuder ÖTH tre teologiska program, med (60 hp)
            respektive 120 (hp) med högskoleexamen samt (240 hp) yrkesutbildning.
          </p>
          <p xml:id="i-ADJdrdqyA8L9bMuuizb9Xm">
            ÖTH har under en följd av år haft en nära samverkan med Örebro
            universitet (ÖU), vilket möjliggjort för blivande lärare vid Örebro
            universitet att inkludera religionskunskap i sina examina. Från
            hösten 2008 erbjöds även kurser på C-nivå (60-90 hp). Högskoleverkets
            underkännande av ett antal lärarutbildningar vid universitet och
            högskolor drabbade även Örebro universitet, som samarbetar med
            ÖTH i det religionsvetenskapliga programmet. Någon nyantagning
            till religionslärarprogrammet kunde därför inte ske till höstterminen
            2011 eller 2012. Förhoppningen är att denna utbildning ska kunna
            återupptas i ny form inom en snar framtid. Behoven av denna typ
            av utbildning i Sverige är uppenbar.
          </p>
          <p xml:id="i-9axx9KDd6EK9JgKKobSguC">
            Det är angeläget att de statliga anslagen till de fristående
            högskolorna motsvarar statsbidraget till de statliga högskolorna
            samt att likvärdighet råder mellan de teologiska högskolorna.
            En utredning bör titta på hur detta kan uppnås. Detta bör regeringen
            ges till känna.
          </p>
        </div>
        <div type="motSignatures">
          <list>
            <item xml:id="i-VaQZ9i1u531QMPksgAFZmk">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
