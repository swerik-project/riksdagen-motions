<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-03292">
  <teiHeader>
    <fileDesc>
      <titleStmt>
        <title>Skattepolitik för växande företag</title>
        <author corresp="i-MEQoHPb6qh2nYtPCAZQYv3">av Maria Malmer Stenergard m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3292 av Maria Malmer Stenergard m.fl. (M)</title>
          <idno type="rdwebb">H5023292</idno>
          <rs type="number">3292</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H5023292/text</ref>
          <ref type="dokument_url_html">http://data.riksdagen.se/dokument/H5023292</ref>
          <ref type="dokumentstatus_url_xml">http://data.riksdagen.se/dokumentstatus/H5023292</ref>
          <ref type="docx">http://data.riksdagen.se/fil/C428CC23-6A14-4B6F-9F6B-C3B9F9B568F4</ref>
          <ref type="pdf">http://data.riksdagen.se/fil/5D7F5B21-61B2-4B91-BD55-13DC526F5CAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Mf3zjD1SVGBHTEHbp1Vz4A</idno>
            <name>Helena Bouveng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-4fjwccvGrtcBzgdzdxhXhs</idno>
            <name>Jörgen Warborn</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5BoN6uuSw8mHHqvtrWnvjp" type="signed"/>
        <correspContext corresp="i-5BoN6uuSw8mHHqvtrWnvjp">
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-Mf3zjD1SVGBHTEHbp1Vz4A"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-5BpKZwq8Nrrge7Ep1aDZB9"/>
          <note type="signatory" corresp="i-4fjwccvGrtcBzgdzdxhXhs"/>
        </correspContext>
        <correspAction xml:id="i-MTcyiTT8FHqpXHYHE6f6xU" type="submitted">
          <date when="2017-10-05"/>
          <time when="12:03:43"/>
        </correspAction>
        <correspAction xml:id="i-PWrrqXtvB4nGsnt4XYu453" type="reviewed">
          <date when="2017-10-05"/>
          <time when="13:09:49"/>
        </correspAction>
        <correspAction xml:id="i-4pfLgPL7cgtS3oJbi1rCYJ" type="referred">
          <date when="2017-10-13"/>
        </correspAction>
        <correspAction xml:id="i-SWREchdZZ2EpLSe5UrVeck" type="assigned">
          <date when="2018-10-11"/>
          <time when="12:54:33"/>
        </correspAction>
        <correspContext corresp="i-SWREchdZZ2EpLSe5UrVeck">
          <ref type="assignedTo">Skatteutskottet</ref>
        </correspContext>
        <correspAction xml:id="i-Fsa3AnRM9SScXeKUgpFHJ5" type="behandlas_i"/>
        <correspContext corresp="i-Fsa3AnRM9SScXeKUgpFHJ5">
          <ref type="uppgift">2017/18:SkU9</ref>
          <ref type="ref_dok_id">H501SkU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU9</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MaU843PuCdBeeKMUdXkyy8" type="behandlas_i"/>
        <correspContext corresp="i-MaU843PuCdBeeKMUdXkyy8">
          <ref type="uppgift">2017/18:SkU12</ref>
          <ref type="ref_dok_id">H501SkU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU12</ref>
          <ref type="ref_dok_titel">Skatteförfarande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2hQApoFej9ccka1mYpQUin" type="behandlas_i"/>
        <correspContext corresp="i-2hQApoFej9ccka1mYpQUin">
          <ref type="uppgift">2017/18:SkU8</ref>
          <ref type="ref_dok_id">H501SkU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU8</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3pVEyABQjKaC2AYnAZFKDZ" type="motHeader">
        <div xml:id="i-MGJLqUqXLMLGWivuajN8mN" type="motTitle">
          Motion till riksdagen 2017/18:3292 av Maria Malmer Stenergard
          m.fl. (M) Skattepolitik för växande företag
        </div>
      </div>
      <div xml:id="i-9yd5ip8VGjBddJF9nnPpJW" type="motBody">
        <div xml:id="i-hAeXqhaPKCKJpRMwicJ5d" type="motProposal" subtype="förslag">
          <head xml:id="i-44ypCLikiF4zGcAMQtYefu">
            Förslag till riksdagsbeslut
          </head>
          <list xml:id="i-FA6Qn3MBQViqPcmb3VM1Cw" style="ol">
            <item xml:id="i-KT6PJsJmxr12hzsgBQNXwS">
              Riksdagen ställer sig bakom det som anförs i motionen om att
              införa konkurrenskraftiga kvalificerade personaloptioner och utreda
              möjligheten att utvidga reglerna och tillkännager detta för regeringen.
            </item>
            <item xml:id="i-4iX4xujge6NWJaQL42gBsv">
              Riksdagen ställer sig bakom det som anförs i motionen om att
              ge Skatteverket i uppdrag att förenkla företagens redovisning
              till Skatteverket genom digitala lösningar och tillkännager detta
              för regeringen.
            </item>
            <item xml:id="i-A5Eu8ixXu8K9rEVnz7JPDg">
              Riksdagen ställer sig bakom det som anförs i motionen om att
              utreda ett införande av skattefria och redovisningsfria köp mellan
              privatpersoner på upp till 30 000 kronor och tillkännager detta
              för regeringen.
            </item>
            <item xml:id="i-KFFrvqjdYVr97B3WZ4o1Qj">
              Riksdagen ställer sig bakom det som anförs i motionen om att
              utreda enklare företagande med mindre administration och lägre
              beskattning för företag med relativt låg omsättning och tillkännager
              detta för regeringen.
            </item>
            <item xml:id="i-2ZMRSoxrrBcZsVKDZdR2na">
              Riksdagen ställer sig bakom det som anförs i motionen om certifiering
              av delningsplattformar hos Skatteverket och tillkännager detta
              för regeringen.
            </item>
            <item xml:id="i-2WFxaZmjwTRBQwT7sYSGpM">
              Riksdagen ställer sig bakom det som anförs i motionen om att
              se över reglerna för skattelättnader för utländska experter, specialister,
              forskare och andra nyckelpersoner och tillkännager detta för regeringen.
            </item>
            <item xml:id="i-NvbfnikZ6JiPfdh1zQck2F">
              Riksdagen ställer sig bakom det som anförs i motionen om att
              de skattemässiga villkoren för bolag och personer ska vara internationellt
              attraktiva och konkurrenskraftiga och tillkännager detta för regeringen.
            </item>
            <item xml:id="i-ThEQPfurs9f5y95G6b8ux9">
              Riksdagen ställer sig bakom det som anförs i motionen om att
              förenkla 3:12-reglerna och tillkännager detta för regeringen.
            </item>
          </list>
        </div>
        <div xml:id="i-H6bDem9R7roEGwfV34wuQ1" type="motContent">
          <head xml:id="i-L4ymkg1iangY3CPMUZVEEH" type="h1">
            Motivering
          </head>
          <p xml:id="i-36p7rgN6ShB4oJ1iHMXJnW">
            Företagsamhet är grunden för Sveriges välstånd, en förutsättning
            för att fler människor ska komma i arbete och en viktig drivkraft
            för att driva samhällsutvecklingen framåt. Det behöver vara attraktivt,
            enkelt och lönsamt att starta och driva företag. För att fler
            företag ska starta, växa och anställa krävs ett konkurrenskraftigt
            näringsklimat. Byråkrati, krångliga regler och tidskrävande administration
            får inte tar överhanden över verksamheter och skatterna får inte
            vara för höga. Att jobbskapare ska vilja flytta hit och inte härifrån
            borde vara en självklarhet. Med fler entreprenörer och experter
            står sig Sverige starkare i den internationella konkurrensen.
            Ett gott företagsklimat i allmänhet och ett mycket gott små- och
            nyföretagarklimat är nödvändigt för att vi ska kunna dra nytta
            av de möjligheter som globaliseringen ger, och möta de utmaningar
            den ställer oss inför. Villkoren för företagen måste vara minst
            lika goda i Sverige som i andra länder. Detta gäller inte minst
            skattepolitiken.
          </p>
          <p xml:id="i-8RNJjJHztZAXUhsbTvQ6SH">
            Sveriges konkurrenskraft minskar. Konkurrenskraften är beroende
            av att de skatte­mässiga villkoren för bolag och personer är internationellt
            attraktiva och konkurrens­kraftiga. Vi behöver därför sträva efter
            att ha en konkurrenskraftig skattepolitik för våra företag, för
            att bibehålla och utveckla det svenska näringslivet. Det är avgörande
            för att jobb ska skapas i Sverige och i förlängningen för finansieringen
            av vår välfärd. Fyra av fem nya jobb skapas i små och medelstora
            företag. Skattereglerna för entreprenörer och småföretagare, de
            så kallade 3:12-reglerna är komplexa och innebär tidskrävande
            administration som drabbar de mindre företagen extra hårt. För
            att bibehålla och stärka svensk konkurrenskraft behöver vi förenkla
            skattereglerna för våra småföretagare och våra entreprenörer.
            Vi vill därför se en förenkling av 3:12-reglerna.
          </p>
          <head xml:id="i-5TQmZtzURJE1KWwa2QSWpF" type="h2">
            Personaloptioner
          </head>
          <p xml:id="i-2ypFgAhdwMzijNqKh3nXJ1">
            För att få ett dynamiskt näringsliv måste mindre, snabbväxande
            företag kunna konkurrera om samma arbetskraft som större och mer
            etablerade företag. Snabbväxande företag har dock sällan möjlighet
            att erbjuda marknadsmässiga löner till nyckelpersoner, även när
            den långsiktiga potentialen är stor. För att underlätta för mindre,
            snabbväxande företags rekrytering av kompetent arbetskraft vill
            vi därför göra det enklare och mer konkurrenskraftigt att erbjuda
            anställda incitamentsprogram och delägarskap. För att stärka svenska
            företags kompetensförsörjning bör ett nytt regelverk för kvalificerade
            personaloptioner införas. Alla företag upp till 250 anställda
            och en nettoomsättning eller balansomslutning på upp till 350
            miljoner kronor ska omfattas, utan tidsgräns för hur länge företaget
            har funnits. På sikt behöver reglerna omfatta ännu fler företag.
            Därför vill vi tillsätta en utredning som ser över hur reglerna
            för personaloptioner kan göras mer generösa och omfatta fler bolag
            med beaktande av EU:s statsstödsregler och risken för skatteläckage.
          </p>
          <head xml:id="i-Xp3WGvotWyuiSEsPB5hUfy" type="h2">
            Delningsekonomi
          </head>
          <p xml:id="i-GpdGiwTQAWBGJXNAgxJfoq">
            Delningsekonomin växer snabbt. Tack vare delandet kan resurserna
            utnyttjas mer effektivt och komma fler till del. Moderaterna vill
            att Sverige blir världens bästa land för delningsekonomin. Att
            människor delar varor och tjänster med varandra har förekommit
            i alla tider. De senaste årens omfattande digitalisering har dock
            skalat upp detta till nya nivåer. Plattformar matchar människors
            efterfrågan på delade varor och tjänster mot utbudet på bara några
            sekunder. Delningsekonomin har samtidigt potential att bli nästa
            stora frihetsreform när människors möjligheter till egenförsörjning
            och konsumentval ökar. Sverige bör välkomna delningsekonomin och
            svensk lagstiftning behöver anpassas efter dess framväxt.
          </p>
          <p xml:id="i-JrJ4FAvyx724PFDXvU8iF7">
            Sverige står inför ett stort behov av enkla jobb och närmare
            150 000 enkla jobb bedöms behövas inom den närmsta framtiden.
            Delningsekonomin är framåtblickande och identifierar redan idag
            många möjligheter till nya enkla jobb. Det behöver Sverige ta
            tillvara på.
          </p>
          <p xml:id="i-SoqiDzhs6v4NH3nriRfMiQ">
            Det finns inga särskilda skatteregler för delningsekonomin. Enligt
            Skatteverket kan dagens skatteregler tillämpas på de vanligaste
            transaktionerna inom delningsekonomin men samtidigt konstaterar
            Skatteverket att reglernas komplexitet ökar risken för att det
            blir fel, att skattefelet påverkas. Myndigheten efterfrågar åtgärder
            som ökar möjligheten att göra rätt, exempelvis genom att via samarbete
            se till att plattformarna lämnar tillförlitlig information till
            Skatteverket som kan användas till grund för beskattningen. Moderaterna
            vill därför bland annat att delningsplattformarna ska kunna certifiera
            sig hos Skatteverket i de fall de tar ansvar för rapportering
            av information som kan läggas till grund för beskattning och/eller
            skatteinbetalningar till Skatteverket samt åtar sig ett grundläggande
            ansvar för användarnas säkerhet och integritet. På så sätt kan
            konsumenterna enkelt försäkra sig om att plattformen ser till
            att lagstiftningen efterlevs även inom delningsekonomin. Skatteverket
            bör även få i uppdrag att ta fram digitala lösningar som möjliggör
            för delningsplattformarna att enkelt och effektivt rapportera
            till Skatteverket. Vidare föreslår vi att berörda branscher ska
            utredas i syfte att förenkla regelverken och anpassa dessa till
            ett digitaliserat och delande samhälle och att en åtgärdsplan
            tas fram som visar hur berörda myndigheter kan tillmötesgå den
            digitala ekonomins krav och behov.
          </p>
          <p xml:id="i-Bt5NtoBeieppdzf2eHy5K6">
            Digitaliseringen och möjligheterna inom delningsekonomin utmanar
            vår traditionella syn på skatteredovisning, skattebetalning och
            skattesystemet i stort. Skattesystemet är i många delar komplext
            och administrativt svårhanterligt. Enkla tjänster som tillhandahålls
            av privatpersoner till privatpersoner står i dag i stora delar
            utanför skattesystemet, då skattereglerna anses vara för krångliga
            och skattenivån för hög.
          </p>
          <p xml:id="i-HArKzmJKU9LpvHcXbmM6rq">
            Utgångspunkten bör vara att de flesta vill göra rätt för sig
            och att lagstiftarens roll är att utforma ett regelverk som gör
            detta möjligt och rimligt. Aktörer inom delnings­ekonomin visar
            att vissa typer av tillhandahållanden är överreglerade och beskattningen
            i vissa delar för hög, vilket bromsar en tillväxtpotential i vår
            ekonomi. Det behövs därför administrativa förenklingar och beskattningsmässiga
            lättnader framförallt för små inkomster från tillhandahållanden
            mellan privatpersoner under ett visst gränsbelopp. Vi vill därför
            utreda en skattebefrielse om 30 000 kronor per år för tillhandahållanden
            mellan privatpersoner utan krav på rapportering till Skatteverket.
            Skattefriheten bör gälla både för delningsekonomin och för den
            traditionella ekonomin, eftersom en särreglering för delningsekonomin
            riskerar att snedvrida konkurrensen. Den bör vara individuell
            och gälla de totala inkomsterna från tillhandahållanden mellan
            privatpersoner. För inkomster över gränsbeloppet där tillhandahållandena
            närmar sig mer av en egenförsörjning bör skattereglerna ses över
            för att möjliggöra ännu fler enkla jobb och enklare former för
            företagande i den vita ekonomin. Vi utvecklar våra förslag i Moderaternas
            motion rörande delningsekonomin från nu aktuellt riksdagsår.
          </p>
          <head xml:id="i-NCWNjq18wa5PkavbgxrUL3" type="h2">
            Expertskatt
          </head>
          <p xml:id="i-4XUfFCHXQMCpa58K35Pt86">
            För att kunna attrahera utländska forskare men även andra nyckelpersoner
            till svenskt arbetsliv har Sverige, i likhet med flera andra länder,
            infört en särskild skattelättnad för utländska experter, specialister,
            forskare eller andra nyckelpersoner, den så kallade expertskatten.
            Kriterierna för skatten varierar stort i olika länder och utvärderingar
            som gjorts visar att detta också får effekt på antalet rekryteringar
            av experter, specialister och forskare i landet. Antalet forskare
            och nyckelpersoner som utnyttjar expertskatten i Danmark är betydligt
            fler än i Sverige. I sammanhanget ska man beakta att Sverige är
            ett större land och har fler stora företag än Danmark. Fristående
            institut med fokus på experter, forskare och specialister menar
            att skälen kan vara att inkomstgränsen för att ansöka om expertskatt
            är högre i Sverige samt att den danska expertskatten gäller under
            längre tid än i Sverige. För att förbättra möjligheterna att attrahera
            utländska experter, specialister och forskare till den svenska
            arbetsmarknaden och till svenska företag bör skattelättnaden för
            utländska experter, specialister, forskare och andra nyckelpersoner
            ses över – både avseende den tidperiod som skattelättnaden kan
            användas samt avseende den inkomstgräns som reglerar vilka som
            kan ansöka om skattelättnad. Sveriges konkurrenskraft är beroende
            av att vi kan attrahera spetskompetens.
          </p>
          <head xml:id="i-SmkYyN3s8xhcF6y5ZtfGNg" type="h2">
            Företagsbeskattning
          </head>
          <p xml:id="i-GPHK3vFbMoAfczqsMAbVN6">
            För en liten öppen ekonomi som den svenska krävs att villkoren
            för att göra investeringar i Sverige är goda. Inom forskningen
            råder enighet om att hög bolagsskatt leder till färre investeringar.
            Detta eftersom företagens avkastningskrav sätts internationellt.
            Högre bolagsskatt leder till att avkastningen på en investering
            sjunker och färre investeringar blir därmed lönsamma, vilket gör
            att färre investeringar genomförs. Dessutom talar mycket för att
            det i slutändan är de anställda som bär kostnaden av bolagsskatten
            eftersom den övervältras på lönerna. När ekonomin tillåter och
            det finns statsfinansiellt utrymme bör bolagsskatten sänkas för
            att uppmuntra till investeringar och stärka förutsättningarna
            för svensk tillväxt och högre löner. Dagens skattesystem gynnar
            också lån framför eget kapital, genom våra regler om ränteavdrag.
            Det leder till att företag belånar sig mer än de annars skulle
            ha gjort vilket ökar sårbarheten i ekonomin. För att minska denna
            spänning bör likabehandlingen öka mellan lånat respektive eget
            kapital när det gäller bolagsskatten. Reglerna måste utformas
            långsiktigt och vara internationellt jämförbara.
          </p>
          <p xml:id="i-T9XzZEDGia1Wjiw9Woooab">
            Det bör också vara möjligt för mindre företag att välja mellan
            en schablon­beskattning av omsättningen eller att beskattas utifrån
            dagens regelverk. En sådan möjlighet skulle erbjuda en välkommen
            lättnad för företagen vad gäller administration av komplicerade
            skatteregler. Fokus kan i stället under företagets första år läggas
            på att växa och att verksamheten ska bli lönsam.
          </p>
          <head xml:id="i-KQWAm1QQuFDt268wyDd7JQ" type="h2">
            Kapitalbeskattning
          </head>
          <p xml:id="i-HeLCJP1u6cMMWD5cLK6Whp">
            Det är nödvändigt att öka likabehandling i beskattning av olika
            typer av kapital. Variationen i beskattning av olika typer av
            kapital gör att vissa investeringar blir mer fördelaktiga än andra.
            Detta snedvrider kapitaltillgången och leder till att investeringar
            styrs av skattenivåer snarare än enbart risk och förväntad avkastning.
            Detta drabbar särskilt mer riskfyllda placeringar, till exempel
            i nya snabbväxande bolag. En ökad likabehandling skulle ge en
            mer effektiv kapitalallokering och gynna investeringar i entreprenördrivna
            bolag.
          </p>
        </div>
        <div xml:id="i-U91QVLiyD1QcXFML8A3SPW" type="motSignatures">
          <list xml:id="i-5NeYJbhZweYu8b7HZn8PmK">
            <item xml:id="i-FPg6UjjpPjpUHUwhKxLHZ2">
              Maria Malmer Stenergard (M)
            </item>
            <item xml:id="i-2a6aLTpHMh9RSVxCcC9L39">
              Helena Bouveng (M)
            </item>
            <item xml:id="i-2UbD74deVQFuG2oXUcTCBc">
              Cecilie Tenfjord-Toftby (M)
            </item>
            <item xml:id="i-9NBCwgxe2FGo6ahzz3p8WH">
              Lotta Finstorp (M)
            </item>
            <item xml:id="i-EVT626yEvF55KepgG3C8HE">
              Jörgen Warborn (M)
            </item>
          </list>
        </div>
      </div>
    </body>
  </text>
</TEI>
