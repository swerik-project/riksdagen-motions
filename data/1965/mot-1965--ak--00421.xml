<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00421">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__421/mot_1965__ak__421-001.pdf"/>
      <fw xml:id="i-VQcNf4Bf6E8949Zh1h97JW">
        Motioner i Andra kammaren, nr 421 år 1965 13
      </fw>
      <div xml:id="i-7WwbT9y881fVPD7FwjoM9g" type="motHeader">
        <div xml:id="i-Eb3mLU87w7ex7tGraa8oi9" type="motTitle"/>
        <div xml:id="i-6ujPhSJVVdutLFFtKuJugq" type="motSubmissionInfo"/>
      </div>
      <div xml:id="i-L2YEKqtkYXxtcJ7CW1WKsV" type="motBody">
        <div xml:id="i-TQa8DaDjRskuFpNqRFAVgG">
          <p xml:id="i-WfMK5MnLBP2fqP3EtXoPyV">
            Nr 421
          </p>
          <p xml:id="i-GZNZKaX9vCwnYDThoYzwD">
            Av herrar Boo och Larsson i Borrby, om sänkning av rösträtts-
            åldern.
          </p>
          <p xml:id="i-CMvZDD5PPsq9arw7fyfeK9">
            Den allmänna rösträtten är i vårt land sedan länge en självklar
            förmån. Det råder allmän enighet om medborgarnas rättighet och
            moraliska skyl- dighet att ge uttryck för sin mening genom deltagande
            i valen till de olika representantförsamlingarna. Vad som däremot
            kan diskuteras är vilken ålder som skall krävas för deltagande
            i dessa val. Vid vilken ålder skall medborgarna anses vara i stånd
            att deltaga i de politiska avgörandena? Naturligtvis är det många
            faktorer man måste ta hänsyn till vid avgörandet av den frågan.
            Enligt nu gällande grundlag och kommunallag tillkommer valrätt
            envar som »senast under nästföregående kalenderår uppnått tjuguett
            års ålder». I praktiken innebär detta att den röstande vid första
            valtillfället är tjugotvå eller tjugotre år. 1964 års riksdag
            antog vilande grundlagsändring av innebörden att röst- rättsåldern
            skall sänkas med ett år. Enligt vår mening får nämnda beslut hälsas
            med tillfredsställelse som en temporär reform i avvaktan på det
            definitiva ställningstagande i frå- gan som får förutsättas komma
            till stånd i anslutning till antagandet av en ny författning.
            Flera skäl talar nämligen vart för sig för en ytterligare sänkning
            av rösträttsåldern. Sålunda ålägges medborgarna redan långt före
            uppnåendet av 21 års ålder skyldigheter som motiverar rösträtt.
            Den första värnpliktstjänstgöringen fullgöres ju i allmänhet vid
            19—20 års ålder, och det finns starka skäl som talar för att den
            som deltager i rikets försvar också skall ha möjlighet att påverka
            de politiska besluten genom rätten att deltaga i de allmänna valen.
            Naturligtvis måste röst- rättsåldern bestämmas med hänsyn till
            den allmänna mognaden hos med- borgarna. För att få rösträtt kräves
            självfallet förmåga hos medborgarna alt ta ställning till samhällsspörsmålen.
            Det torde emellertid vara på det sättet att den allmänna mognaden
            nu inträder vid lägre ålder än tidigare. En av orsakerna härtill
            är den förbättrade utbildningen. Genom det öka- de utrymme som
            i den nya skolan getts åt undervisningen i samhällslära och genom
            den verksamhet som de politiska ungdomsorganisationerna be- driver
            har den politiska medvetenheten hos ungdomen nu blivit mycket
            mer utbredd och fördjupad än den var tidigare; det finns anledning
            att i det sammanhanget peka på det ökade valdeltagande från ungdomens
            sida som kunnat noteras vid de senaste allmänna valen. Ett tecken
            på ung-
          </p>
          <pb facs="riksdagen-motions-pdf/data/1965/mot_1965__ak__421/mot_1965__ak__421-002.pdf"/>
          <fw xml:id="i-KMUkEbMQX3hZDKvHD2vDWU">
            14 Motioner i Andra kammaren, nr 421—422 år 1965
          </fw>
          <p xml:id="i-MYVUQg3kn7L3X1rTkSCEs4">
            domens politiska intresse är att funktionärerna i de politiska
            ungdomsför- bunden nu i allmänhet är betydligt yngre än för bara
            något decennium sedan. Ungdomen torde också i dag i större utsträckning
            ägna intresse åt det politiska stoffet i dagstidningar och debattidskrifter.
            Här bör också pekas på det förhållandet att det moderna samhället
            kräver att ungdomen i dag tar personlig ställning till väsentliga
            frågor i en ut- sträckning som inte förekom tidigare. På det praktiska
            området är denna tendens markant i fråga om yrkesval och utbildning.
            Men det gäller även i fråga om personliga ståndpunktstaganden
            till de olika kulturyttringar och impulser av skilda slag på vilka
            nutiden är så rik. Över huvud taget är det så, att ungdomen i
            dagens samhälle i väsentliga avseenden frigöres från bindningen
            till familjen vid tidigare tidpunkt än förr. Starka skäl talar
            sålunda för en ytterligare sänkning av rösträttsåldern. Målsättningen
            bör därvid vara att rösträtten skall inträda både vid riks- dagsval
            och kommunalval året efter det medborgaren fyllt 18 år. Närmare
            överväganden rörande tidpunkt för sänkningen m. m. bör göras i
            anslut- ning till övervägandena rörande ny författning. Med hänvisning
            till det ovan anförda hemställes, att riksdagen måtte i skrivelse
            till Kungl. Maj:t anhålla att frågan om sänkning av rösträttsåldern
            till 18 år i enlig- het med vad i motionen anförts måtte upptagas
            till prövning i anslutning till övervägandena rörande ny författning.
          </p>
          <p xml:id="i-2hoyKkeJuDLeXxTtrqnbhB" type="date">
            Stockholm den 27 januari 1965
          </p>
          <p xml:id="i-YW7LDGwZBU3PUyVCYhur7s" type="signatureBlock">
            Karl Gust. H. Boo Einar Larsson i Borrby
          </p>
          <p xml:id="i-Jryxjpv2cGvyKBqKaELcDA">
            Nr 422
          </p>
          <p xml:id="i-ELNLo1bN1GbZekCurJwEd7">
            Av herr Carlstein m. fl., om inrättande av kommunala fritids-
            nämnder.
          </p>
          <p xml:id="i-XeBQQD9xEi49xcZGB3EU4y">
            (Lika lydande med motion nr 355 i Första kammaren)
          </p>
          <p type="date" id="i-PqbPpdRJkngt6z9tynHcCG">
            Stockholm den 27 januari 1965
          </p>
          <p xml:id="i-YCSpbSqXrLqsNERdqURuZf" type="signatureBlock">
            Rune Carlstein Rune Johansson Bengt Fagerlund i Norrköping
          </p>
          <p xml:id="i-MkFotrwS7DEKWaHkyz3AqY">
            MARCUS BOKTR. STHLM 1965 650024
          </p>
        </div>
      </div>
    </body>
  </text>
</TEI>
