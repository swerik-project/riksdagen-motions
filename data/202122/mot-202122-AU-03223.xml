<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-AU-03223">
  <teiHeader>
    <fileDesc>
      <titleStmt>
        <title>Integration</title>
        <author corresp="i-HMEQZGcMqKo8y9F6jxfnev">av Alireza Akhondi m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3223 av Alireza Akhondi m.fl. (C)</title>
          <idno type="rdwebb">H9023223</idno>
          <rs type="number">3223</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H9023223/text</ref>
          <ref type="dokument_url_html">http://data.riksdagen.se/dokument/H9023223</ref>
          <ref type="dokumentstatus_url_xml">http://data.riksdagen.se/dokumentstatus/H9023223</ref>
          <ref type="docx">http://data.riksdagen.se/fil/671C17C6-96DF-40A2-9A5B-E635053C361E</ref>
          <ref type="pdf">http://data.riksdagen.se/fil/19B5A5CB-243A-4A9F-A9D6-2A6812B927B6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HMEQZGcMqKo8y9F6jxfnev</idno>
            <name>Alireza Akhondi</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DyMWrZMvLW1B7NfePkXTu4</idno>
            <name>Fredrik Christensson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2fr3vB32hz5Z6xAxeRqads</idno>
            <name>Martin Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NuveYZWs7hip9ZHVPYyRL4" type="signed"/>
        <correspContext corresp="i-NuveYZWs7hip9ZHVPYyRL4">
          <note type="signatory" corresp="i-HMEQZGcMqKo8y9F6jxfnev"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-DyMWrZMvLW1B7NfePkXTu4"/>
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-QS3FCcuDyGgZdKgE3VDjZ9"/>
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-2fr3vB32hz5Z6xAxeRqads"/>
        </correspContext>
        <correspAction xml:id="i-H3UgJUBbvTaMtek6Q76Kxb" type="submitted">
          <date when="2021-10-04"/>
          <time when="15:26:50"/>
        </correspAction>
        <correspAction xml:id="i-EpRnAwNUEDSHpTvoc2D7AL" type="reviewed">
          <date when="2021-10-04"/>
          <time when="18:51:55"/>
        </correspAction>
        <correspAction xml:id="i-VWMJz1UDWyMTyFvFYgYVYF" type="referred">
          <date when="2021-10-14"/>
        </correspAction>
        <correspAction xml:id="i-TLdXjbBEB8x1UpCKKjnLhr" type="assigned">
          <date when="2022-10-14"/>
          <time when="16:00:57"/>
        </correspAction>
        <correspContext corresp="i-TLdXjbBEB8x1UpCKKjnLhr">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-C7JBB6iCH1yn2SEHoZPDuy" type="behandlas_i"/>
        <correspContext corresp="i-C7JBB6iCH1yn2SEHoZPDuy">
          <ref type="uppgift">2021/22:AU9</ref>
          <ref type="ref_dok_id">H901AU9</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU9</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-H8FZfuVQfJUUGDAGQ4g7Xp" type="behandlas_i"/>
        <correspContext corresp="i-H8FZfuVQfJUUGDAGQ4g7Xp">
          <ref type="uppgift">2021/22:UbU18</ref>
          <ref type="ref_dok_id">H901UbU18</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU18</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4WaDngo1SfuBrPf1Bnb3Zn" type="behandlas_i"/>
        <correspContext corresp="i-4WaDngo1SfuBrPf1Bnb3Zn">
          <ref type="uppgift">2021/22:SfU17</ref>
          <ref type="ref_dok_id">H901SfU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU17</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-X4W7g8H5A5ix3F2vKUiKph" type="behandlas_i"/>
        <correspContext corresp="i-X4W7g8H5A5ix3F2vKUiKph">
          <ref type="uppgift">2021/22:UbU19</ref>
          <ref type="ref_dok_id">H901UbU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU19</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HUNwiixwpMQq9nTma7K4Gy" type="behandlas_i"/>
        <correspContext corresp="i-HUNwiixwpMQq9nTma7K4Gy">
          <ref type="uppgift">2021/22:UbU16</ref>
          <ref type="ref_dok_id">H901UbU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU16</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3223 av Alireza Akhondi m.fl. (C)
          Integration
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-VhpQX9dM47gjJ5pRTJyBLM">
            Förslag till riksdagsbeslut
          </head>
          <list style="ol">
            <item xml:id="i-KyXiEnpGBJrmzyAQCb3nBj">
              Riksdagen ställer sig bakom det som anförs i motionen om att
              se över möjligheterna att utreda hur rutinerna för utbetalning
              och uppföljning av kommunersättningarna för asylmottagande kan
              förbättras och tillkännager detta för regeringen.
            </item>
            <item xml:id="i-AZTg8CHjofqqo2HRaAYLXX">
              Riksdagen ställer sig bakom det som anförs i motionen om att
              utreda möjligheterna till ökad självförsörjning för nyanlända
              genom att införa ett etableringslån i stället för etableringsbidrag
              och tillkännager detta för regeringen.
            </item>
            <item xml:id="i-XHCC1WeoYzt3KoYNZymsib">
              Riksdagen ställer sig bakom det som anförs i motionen om att
              se över möjligheten till kvalificering in i delar av socialförsäkringssystemen
              och tillkännager detta för regeringen.
            </item>
            <item xml:id="i-Tfc8d7c2nczHhea5RH96wt">
              Riksdagen ställer sig bakom det som anförs i motionen om att
              utreda hur nätbaserade kurser, appbaserade och AI-understödda
              läromedel samt andra digitala hjälpmedel ska bli en större del
              av integrationsarbetet, som en del av en förstärkt sfi-undervisning,
              och detta tillkännager riksdagen för regeringen.
            </item>
            <item xml:id="i-UrJ7ckz2541iSCbzp4KrmS">
              Riksdagen ställer sig bakom det som anförs i motionen om att
              verka för att det görs en uppföljning av bosättningslagens syfte
              att alla kommuner ska ta ett långsiktigt delat ansvar, och detta
              tillkännager riksdagen för regeringen.
            </item>
            <item xml:id="i-YNc2NLUYGXBcdDbG1ABYgu">
              Riksdagen ställer sig bakom det som anförs i motionen om att
              det behövs en förbättrad och effektiviserad inventering av nyanländas
              kompetenser, effektiviserad valideringsprocess och ökade möjligheter
              till komplettering och tillvaratagande av en utländsk examen och
              tillkännager detta för regeringen.
            </item>
            <item xml:id="i-WXx5H5saCtuXKdNANjV1Br">
              Riksdagen ställer sig bakom det som anförs i motionen om att
              ge utrikes födda kvinnor och män lika möjligheter att ta sig in
              på arbetsmarknaden och tillkännager detta för regeringen.
            </item>
            <item xml:id="i-D23et716wEuQgHMg34YzX4">
              Riksdagen ställer sig bakom det som anförs i motionen om att
              svenska myndigheter alltid ska ställa samma krav och förväntningar
              på kvinnor och män och att bidrag bör utbetalas till båda parterna
              i en parrelation och tillkännager detta för regeringen.
            </item>
            <item xml:id="i-VAShk4rhAkZ8JtudGjxeUm">
              Riksdagen ställer sig bakom det som anförs i motionen om att
              se över möjligheterna att stärka nyanlända barns utbildning genom
              intensivare och mer systematiskt utarbetad språkutbildning och
              tillkännager detta för regeringen.
            </item>
            <item xml:id="i-C5Z9RTVzjKoMSHwA9UYNt2">
              Riksdagen ställer sig bakom det som anförs i motionen om att
              en större del av integrationsprocessen bör ske i samverkan med
              civilsamhället och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-KyGNm83pXbV7BZmS5REtLN" type="h1">
            Motivering
          </head>
          <p xml:id="i-C56wTMMJy24n1fbt3hYjLu">
            Sverige präglas sedan länge av en långvarig och allvarlig social
            klyvning. Det är en klyvning som skär mellan människor och mellan
            platser. Mellan de med utbildning, språk och yrkeserfarenhet och
            de som inte har ett jobb. Mellan, å ena sidan, välmående och företagsamma
            orter och, å den andra sidan, utsatta stadsdelar och bruksorter.
            Friheten och möjligheterna är ojämnt fördelade.
          </p>
          <p xml:id="i-QKxxugKuXzF2pSW7HmFw5q">
            Vi kan också se effekterna av hur covid-19-pandemin slagit hårt
            mot människor i utsatta områden och mot dem som står längst från
            arbetsmarknaden. Den klyvning som redan tidigare var allvarlig
            och oroande riskerar att förvärras betydligt i pandemins spår.
            Därför behöver vi agera, möta utmaningarna och blicka framåt.
          </p>
          <p xml:id="i-6tLrJ7HLjdGvptwatgSSb4">
            Lösningen för att hjälpa de som hamnat på fel sida om klyvningen
            är inte mer stat­liga bidrag och regleringar. Det är riktiga jobb,
            varaktig tillväxt, fler dynamiska företag, högkvalitativa utbildningar
            och efterfrågade färdigheter.
          </p>
          <p xml:id="i-SjWhBaiy5KgVKpxXtTXUQ5">
            Sverige behöver utveckla och förnya vår svenska modell. Sverige
            ska vara ett land där alla människor, infödda som inflyttade,
            både kan och förväntas göra en livsresa, bygga sin tillvaro och
            få egenmakt att forma sina liv. Oberoende av postnummer och bakgrund.
            Att bygga en möjligheternas ekonomi, som främjar den enskildas
            frihet, ekonomins tillväxtförmåga och klimatomställningen. Som
            bryter klyvningen mellan människor och platser. Att bygga denna
            möjligheternas ekonomi är det stora och avgö­rande arbete som
            vi nu måste ta oss an.
          </p>
          <head xml:id="i-FQc2hy52q8dUDh9E7hJRjA" type="h2">
            Integration för jobb och utbildning
          </head>
          <p xml:id="i-WzJsCeqnVggZ8f1RA3S3FV">
            Sveriges integrationspolitik har djupa brister. Covid-19-pandemin
            ställde oss dessutom inför en av våra största prövningar någonsin,
            med kraftigt ökad arbetslöshet och ett stopp för nya jobb i flera
            branscher som historiskt varit avgörande för jobbintegrationen.
            Även om de som blivit arbetslösa under pandemin delvis tillhör
            nya grupper, är det samma personer som tidigare hade en svag ställning
            på arbetsmarknaden – varav många nyanlända och utlandsfödda –
            som också nu i hög grad var de som förlorade sina jobb.
          </p>
          <p xml:id="i-MQSR9heQjz2sB7H7owfV7t">
            För att Sverige ska stå starkt nu och i framtiden behövs effektiva
            reformer som för­bättrar vår mottagning av nyanlända med tydligt
            jobbfokus. Sverige har behövt genom­föra en rad snabba reformer
            under pandemin. Men det behövs också en långsiktig opti­mistisk
            syn på vad människor kan bidra med. Invandring och integration
            har under århundraden varit en viktig drivkraft bakom några av
            världens mest konkurrenskraftiga och välmående ekonomier.
          </p>
          <p xml:id="i-HP8i9CYFSBsbVonbp9fUgy">
            Vi behöver genomföra strukturreformer för att skapa förutsättningar
            för minskad tudelning på svensk arbetsmarknad. En arbetsmarknad
            som samtidigt har ett stort kom­petensförsörjningsbehov med demografiska
            utmaningar och med snabbare utvecklings­takt och omställningsbehov.
            En arbetsmarknad som behöver se varje individs möjlig­heter att
            bidra till en väl fungerande arbetsmarknad och ett bättre samhälle.
          </p>
          <p xml:id="i-JcMUJufmqBod4syyRNrv32">
            Ett historiskt stort mottagande av nyanlända under några av de
            senaste åren kräver att vi genomför strukturreformer som möjliggör
            att dessa människor kan ta sina första steg ut på den svenska
            arbets- och bostadsmarknaden. Vi behöver reformer för att stärka
            nyanländas möjligheter på arbets- och bostadsmarknaden så att
            de fullt ut kan bli en del av samhället. Då stärks den svenska
            ekonomin, motsättningarna minskar och vi kan behålla vår öppenhet
            mot omvärlden.
          </p>
          <p xml:id="i-Exn1Zdg3imtqYnLXZAMZHx">
            I dag kommer många människor inte in i samhället, utan hamnar
            i stället i ett perma­nent utanförskap. Det finns ett stort värde
            i att nyanlända tidigt får ta del av det svenska samhället och
            kunskap om hur det fungerar. Därför har Centerpartiet bidragit
            till att alla asylsökande ska genomgå samhällsorientering och
            lär sig svenska från dag ett.
          </p>
          <p xml:id="i-QdeSrXbHwM9yY88yGYNCV8">
            Etableringsreformen, som flyttade ansvaret för nyanländas etablering
            i Sverige från kommunerna till Arbetsförmedlingen, har inte lett
            till de förbättringar som var syftet. Därför har Centerpartiet
            föreslagit att kommunerna ska ansvara för etableringen. Vi anser
            också att man bör se över möjligheterna att utreda hur rutiner
            för utbetalning och uppföljning av kommunersättningarna kan förbättras.
            Vi behöver även se över hur nyanlända i högre grad kan bidra till
            den långsiktiga finansieringen av sin försörjning, exempelvis
            genom att göra om etableringsbidraget till ett etableringslån.
            På samma sätt som studenter försörjer sig med hjälp av studielån
            bör nyanlända kunna försörja sig med hjälp av lån under sin första
            tid i Sverige.
          </p>
          <p xml:id="i-Q3v76RG4EwygBkSbhWxNKR">
            En grundläggande princip är att människor som tar del av våra
            gemensamma trygg­hetssystem behandlas lika. Samma möjligheter
            och skyldigheter ska gälla alla. Därför är det rimligt att nyanlända
            också får arbeta för att nå högre ersättningsnivåer i social­försäkringen,
            så att man kvalificerar sig in i det svenska socialförsäkringssystemet.
            Det ökar drivkrafterna att komma i arbete, sänker kostnaderna
            och tydliggör att asylrätten handlar om att erbjuda skydd, inte
            förmåner. Ersättning i transfereringssystem bör därför utgå baserat
            på inkomst, och därmed inbetald skatt, snarare än dagens framåtblickande
            mått: sjukpenninggrundande inkomst. Existerande undantag från
            kvalificeringsregler för flyktingar, inom exempelvis garantipensionen
            och sjukersättningen, bör tas bort.
          </p>
          <p xml:id="i-9n4XnZEbVzt2vhxngmXfsc">
            Tiden från att man har fått uppehållstillstånd tills att man
            får ett arbete måste gå snabbare. Centerpartiet har därför under
            mandatperioden sett till att införa ett intensivår för särskilt
            motiverade nyanlända som under ett års tid får ta del av intensiva
            och yrkes­förberedande insatser.
          </p>
          <p xml:id="i-PDu2NRJ6moT1tDvzoVDvm5">
            Vi behöver även se till så att sfi-undervisningen blir bättre.
            En viktig nyckel för integrationen är språket. Kvaliteten i svenska
            för invandrare (sfi) är otillräcklig, sam­tidigt som vissa privata
            och ideella utbildningsanordnare visat sig framgångsrika i att
            lära ut språk. Därför har Centerpartiet varit drivande för att
            förbättra sfi-undervisningen och att utreda en sfi-peng. Sfi-pengen
            innebär att utbildningsanordnaren får betalt genom en typ av skolpeng
            som baserar sig på uppnådda resultat i form av språkutveckling.
            I dag finns dessutom tillgång till bra och välfungerade digitala
            hjälpmedel för undervisning. Därför vill vi att man även ska utreda
            hur nätkurser, appbaserade och AI-understödda läromedel samt andra
            digitala hjälpmedel ska bli en större del av sfi-undervisningen
            och integrationsarbetet.
          </p>
          <p xml:id="i-4PinMcs67gNnG3vgpaZZBi">
            Bosättningslagen innebär sedan 2016 att alla kommuner ska ta
            emot nyanlända. Vi anser att det är upp till kommunen att tolka
            bosättningslagen och huruvida en nyanländ ska ha rätt till boende
            efter etableringstiden. Däremot anser vi att kommunen har fortsatt
            försörjningsansvar för den nyanlända även efter två år och att
            det kan finnas behov av att se till att kommunerna tar detta ansvar
            och inte på olika sätt försöker kringgå ansvaret. I synnerhet
            när kommuner försöker uppmana nyanlända att flytta till andra
            kommuner med sämre arbetsmarknadsförutsättningar enbart för att
            undvika kostnader för försörj­ningsstöd. Vi vill därför att det
            görs en uppföljning av bosättningslagens syfte för att alla kommuner
            ska ta ett delat ansvar för nyanlända.
          </p>
          <head xml:id="i-H7PWwJHXGSUTKPk8bnVCG1" type="h2">
            Snabbare inventering, validering och komplettering av kompetenser
            hos nyanlända
          </head>
          <p xml:id="i-6PzpCuupN8g4azdji8N5FL">
            Många som kommer till Sverige har såväl utbildning som lång arbetslivserfarenhet.
            Inte sällan i yrken som vi i dag ser ett stort behov av i Sverige,
            som läkare, ingenjörer och andra specialister. I dag finns fortfarande
            inget effektivt och systematiskt sätt att, i sam­arbete mellan
            Migrationsverket och exempelvis Arbetsförmedlingen, inventera
            vilka kompetenser, inte minst i bristyrken, som finns hos nyanlända.
            Det är viktigt att denna kunskap hos nyanlända akademiker och
            experter inte förslösas utan identifieras och möjligheter skapas
            att så snabbt som möjligt kunna använda dessa kompetenser i pro­duktivt
            arbete, inte minst genom att betyg valideras och utbildningar
            kompletteras. I många år har det samtidigt talats om att valideringen
            av dessa människors meriter ska påskyndas. Men i grunden är principen
            enkel: processen ska börja omedelbart vid ankomst, med inventering
            av kompetenser. Det ansvaret ska finnas hos Migrations­verket.
            De myndigheter, främst högskolorna, som i nästa steg snabbt får
            uppdraget att validera och komplettera dessa kompetenser ska ha
            starka incitament att avsätta resurser i form av tid och personal
            som möjliggör en snabb process. Det måste också finnas tillräckligt
            väl organiserade kompletterande kurser för att svara mot behoven.
          </p>
          <head xml:id="i-DSyK1fts9VxPx5rG2paSLt" type="h2">
            Fokus på jobb för utrikesfödda kvinnor
          </head>
          <p xml:id="i-9PDDZ48PuvBGK9HkpTswBZ">
            Samtidigt som det finns ett gap i sysselsättning mellan utrikes
            och inrikes födda, finns också ett gap mellan utrikes födda män
            och kvinnor. Integration är därmed också en fråga om jämställdhet.
          </p>
          <p xml:id="i-6NurSGBSneid3DRwvqfdys">
            Särskilt kvinnor som är födda utrikes och som flytt från sitt
            hemland har haft svårt att komma snabbt i arbete. Den inledande
            tiden i Sverige domineras alltför ofta av hushållsarbete och barnpassning,
            vilket kraftigt minskar chansen att komma in i arbete. Tiden i
            föräldraförsäkring bör därför begränsas och språkutbildning påbörjas
            parallellt med eventuell föräldraledighet.
          </p>
          <p xml:id="i-CECUjoNHWZuYdcKLoceCK2">
            En delredovisning från kommissionen för jämställda livsinkomster
            visar på stora skillnader i bemötande av kvinnliga och manliga
            arbetssökande. Manliga arbetssökande får dels andra insatser som
            i högre utsträckning leder till jobb och dessutom insatser i ett
            tidigare skede. I en promemoria från samma kommission påvisades
            omfattande brister i arbetsmarknadsetableringsprocessen – färre
            kvinnor skrivs in och fler kvinnor avbryter processen, kvinnor
            får färre möten och bedöms i lägre grad som matchningsbara. Detta
            måste beaktas i fortsatt reformarbete för att förbättra arbetsmarknadens
            funktionssätt.
          </p>
          <p xml:id="i-4Ldj4kEj54BbotVrdJCoRC">
            Det är viktigt med en tydlighet från samhällets sida när det
            gäller grundläggande värderingar om människors lika rätt och värde.
            Ekonomiska ersättningar till hushåll, som till exempel ekonomiskt
            bistånd, bör som regel betalas ut jämnt mellan makar, för att
            stärka kvinnors ekonomiska makt. Och kvinnor ska alltid ges rätt
            och möjlighet att ha enskilda möten med myndigheter, utan manlig
            släkting eller bekant närvarande. Rätten till tolk måste också
            upprätthållas bättre än den gör i dag. Kvinnor får i större utsträckning
            än män enbart andrahandsinformation genom att barn eller en manlig
            släkting eller bekant agerar tolk åt dem. Bemötandet från myndigheter
            måste också i högre grad spegla att samhället har samma förväntningar
            på kvinnor och män att integreras och komma i arbete.
          </p>
          <head xml:id="i-BnxKQvHQkawX9KwEeEfNU8" type="h2">
            Nyanlända barns skolgång
          </head>
          <p xml:id="i-RDzBtN2dAPWwCqGmPx8jEL">
            Språket och läsning är nyckel för alla ämnen i skolan och för
            att klara sig i samhället. Ett problem för många nyanlända barn
            är att de inte klarar av att nå målen i skolan. Många nyanlända
            barn har liten eller ibland ingen skolerfarenhet och tillsammans
            med dåliga kunskaper i svenska blir det svårt att hänga med i
            undervisningen. För att kompensera för detta krävs en längre period
            av intensifierad skolgång med fokus på de viktigaste kunskaperna.
            Bland de viktigaste av dessa är förmågan att prata svenska, med
            en utökning av antalet timmar med undervisning i svenska för dessa
            barn. Här behövs ett systematiskt helhetsgrepp baserat på den
            kunskap som finns om effektiv intensiv språkträning i andraspråk.
          </p>
          <head xml:id="i-5zZnWPwGqrwXVoA7zrxqqm" type="h2">
            Civilsamhällets roll för integrationen
          </head>
          <p xml:id="i-XH2rzkRCA45fzBDaTsGzmM">
            En viktig och underskattad roll i mottagandet av nyanlända spelas
            av civilsamhället. I civilsamhället finns nätverk som förmår koppla
            de nyanlända till arbetsliv och jobb­möjligheter, och erbjuder
            kunskaper om det svenska samhället. Ofta är en insats via civilsamhället
            många gånger mer effektiv för jobb än Arbetsförmedlingens program.
            Centerpartiet anser att man måste se över hur man kan stärka civilsamhällets
            roll i integrationsprocessen. I detta arbete bör vi utreda hur
            statens tilldelning av resurser till civilsamhället kan allokeras
            för att skapa långsiktiga partnerskap och därmed frångå dagens
            projektfinansieringsmodell. Genom att öka långsiktigheten i detta
            arbete, och låta föreningar och organisationer få en tydligare
            roll kan en större del av integrations­processen ske i samverkan
            med civilsamhället.
          </p>
          <p xml:id="i-JLHTdmW5x4AgvkhPA7dq6c">
            För att få till en bättre integration krävs också att vi lyfter
            utsatta områden, gör utan­förskapsområden till attraktiva trygga
            och välmående områden. Också i detta arbete spelar civilsamhället
            en avgörande roll. Mer om vad Centerpartiet vill göra i denna
            del finns i stora delar sammanfattat i vår motion om utanförskapsområden.
          </p>
        </div>
        <div type="motSignatures">
          <list>
            <item xml:id="i-FYS7X5FXj8XZNvqGYSPMNQ">
              Alireza Akhondi (C)
            </item>
            <item xml:id="i-NQrfxxQXnp7gRft9eGzZWX">
              Helena Vilhelmsson (C)
            </item>
            <item xml:id="i-4P4XgF4TYZzstJEg94czZt">
              Fredrik Christensson (C)
            </item>
            <item xml:id="i-3d1BAneZVisoPiX3UkAAsb">
              Ulrika Heie (C)
            </item>
            <item xml:id="i-Nm1JEuidmW7zugtBxUaFdh">
              Niels Paarup-Petersen (C)
            </item>
            <item xml:id="i-VW5qNgd7yHG59oQRU4CkZq">
              Annika Qarlsson (C)
            </item>
            <item xml:id="i-XoFRiEkfCCDcsFdAASoyzc">
              Martin Ådahl (C)
            </item>
          </list>
        </div>
      </div>
    </body>
  </text>
</TEI>
