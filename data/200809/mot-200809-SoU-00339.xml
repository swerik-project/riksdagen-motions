<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00339">
  <teiHeader>
    <fileDesc>
      <titleStmt>
        <title>Nationell SRHR-policy</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationell SRHR-policy</title>
          <idno type="rdwebb">GW02So339</idno>
          <rs type="number">So339</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So339/text</ref>
          <ref type="dokument_url_html">http://data.riksdagen.se/dokument/GW02So339</ref>
          <ref type="dokumentstatus_url_xml">http://data.riksdagen.se/dokumentstatus/GW02So339</ref>
          <ref type="doc">http://data.riksdagen.se/fil/6F8CE1D5-9526-46CA-B7A4-C750B35E90ED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4sniG9L82S1HVF8BzqJ2Fw" type="signed"/>
        <correspContext corresp="i-4sniG9L82S1HVF8BzqJ2Fw">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction type="numbering" xml:id="i-QmDe6Bp78YwoKGBgGoY57K">
          <date when="2008-10-06"/>
        </correspAction>
        <correspAction type="submission" xml:id="i-ZijLXBAwQx7zetmXM93uH">
          <date when="2008-10-02"/>
        </correspAction>
        <correspAction type="transfer" xml:id="i-EbVnjaP1WisRnCHqF1Sot4">
          <date when="2008-10-02"/>
        </correspAction>
        <correspAction type="assigned" xml:id="i-A7dZYiVDsJw95dEpWAcT94"/>
        <correspContext corresp="i-A7dZYiVDsJw95dEpWAcT94">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DQELwwSqVZRfACM6s3wLFB">
            Förslag till riksdagsbeslut
          </head>
          <p xml:id="i-PMy9Fx6RgzEsiwuaeutT7H">
            Riksdagen tillkännager för regeringen som sin mening vad som
            anförs i motionen om att ta fram en nationell policy för sexuell
            och reproduktiv hälsa och tillhörande rättigheter.
          </p>
        </div>
        <div type="motContent">
          <head type="h1" xml:id="i-PkwJHPAqvp7cV2QAjmD6ed">
            Motivering
          </head>
          <p xml:id="i-GEWrwvpMi5rFLUfZgY6WMN">
            Sverige har sedan många år varit drivande när det gäller att
            lyfta fram frågor om sexuell och reproduktiv hälsa och rättigheter,
            inklusive kvinnors rättigheter och jämställdhet mellan kvinnor
            och män internationellt. Regeringen antog i februari 2006 en policy
            för arbetet med sexuell och reproduktiv hälsa och rättigheter
            i den inter­nationella politiken. I denna definieras sexuell hälsa,
            sexuella rättigheter, reproduktiv hälsa och reproduktiva rättigheter
            utifrån existerande internationella överenskommelser på följande
            sätt:
          </p>
          <list style="ul">
            <item xml:id="i-UCknRWWKNCDJEF19gV2siw">
              Sexuell hälsa handlar om livskvalitet och personliga relationer,
              om rådgivning och hälsovård.
            </item>
            <item xml:id="i-BiDDvJSkd769nUmKgpFGn4">
              Sexuella rättigheter innefattar rätten för alla människor att
              bestämma över sin egen kropp och sexualitet.
            </item>
            <item xml:id="i-HJdeW9qpZLtP1EVP9NZuop">
              Reproduktiv hälsa är ett tillstånd av fullständigt fysiskt, psykiskt
              och socialt välbefinnande i det reproduktiva systemet och alla
              dess funktioner och inte bara frånvaro av sjukdom.
            </item>
            <item xml:id="i-FQvKYwuDXtPayEW8f3sBE2">
              Reproduktiva rättigheter omfattar den enskilda individens rätt
              att bestämma antalet barn och hur tätt dessa ska komma.
            </item>
          </list>
          <p xml:id="i-7LRFvUjLU3durB85JyYw45">
            Dessa rättigheter ska varje människa kunna hävda utan risk för
            diskriminering, våld eller tvång.
          </p>
          <head type="h1" xml:id="i-4D4xG7WmdkM7tZuNawLmd8">
            Sverige saknar policy för det egna arbetet
          </head>
          <p xml:id="i-CvvExzvRYjcJW88jfsXNtt">
            En policy för det internationella arbetet finns alltså men motsvarande
            för det nationella arbetet saknas däremot. Sverige har en Nationell
            strategi mot hiv/aids och vissa andra smittsamma sjukdomar som
            antogs 2005, men det är inte ofta den lyfts fram. I stället har
            regeringen satt i gång flera arbeten om prevention av hiv, STI
            ( sexually transmitted infections ) och oönskade graviditeter.
            På Socialstyrelsen utformas nu en klamydiastrategi liksom en kommunikationsstrategi
            kring detsamma. Socialstyrelsen har också tittat närmare på hur
            ungdomsmottagningar jobbar preventivt med oönskade graviditeter.
            På Socialdepartementet arbetar en grupp under ledning av Anders
            Milton med att få fram ett förslag på hur man bäst förebygger
            oönskade graviditeter och STI. En ny webbportal som samlar fakta
            om STI och hiv lanseras under 2009, och en ungdoms­mottagning
            på nätet är på gång. Regeringens arbete med prevention av STI,
            hiv och oönskade graviditeter spretar åt många håll, och det är
            svårt att få riktig koll på vilken riktning arbetet tar. Med en
            nationell policy som grund skulle de olika arbetsgrupperna bättre
            kunna arbeta mot samma mål.
          </p>
          <head type="h1" xml:id="i-41UqVNdhDfwMnt51u6iVxr">
            Vad bör en nationell policy innehålla? Och varför behövs det
            en sådan?
          </head>
          <p xml:id="i-GHC8S2Lqksaiigw1BfxCEc">
            En nationell policy med långsiktiga mål och ett tydligt ställningstagande
            för människors rätt att själva fatta beslut om sin kropp och där
            allas rättigheter respekteras är nödvändig dels för att det preventiva
            arbetet ska bli effektivt, dels för att verkligen säkerställa
            människors rättigheter. Landstingen gör sina egna SRHR-strategier
            och policyer, men nationella riktlinjer för detta saknas. Inom
            folkhälsopolitiken har riksdagen antagit ett övergripande mål
            att skapa samhälleliga förutsättningar för en god hälsa på lika
            villkor för hela befolkningen. Sexuell och reproduktiv hälsa är
            ett av de elva målområden som beslutats av riksdagen. De olika
            målområdena fokuserar på de faktorer i samhället som påverkar
            folkhälsan, det vill säga på livsvillkor, miljöer, produkter och
            levnadsvanor. Ansvaret för målen är fördelade mellan olika aktörer
            och nivåer i samhället.
          </p>
          <p xml:id="i-G1wwnRiUy3hJUg4aThaejB">
            Olika landsting och kommuner gör i dag olika prioriteringar av
            hur man arbetar med SRHR-frågor, t.ex. tillgänglighet till ungdomsmottagningar.
            Med en nationell policy ges ett gemensamt ramverk att utgå ifrån
            som sedan kan anpassas till lokala förutsättningar. Det är också
            viktigt att Sverige har en sammanhållen SRHR-strategi för att
            främja trygg och säker sexualitet hela livet och att unga människor
            inte bara får bilden av att sex handlar om att motverka risker.
            I denna strategi bör även specifika skrivningar om HBT-personers
            rättigheter ingå.
          </p>
          <p xml:id="i-2dcW6kK79diFQ8Mhi8oNDE">
            EU-kommissionen har skrivit ett utkast till en policy för unga
            om SRHR. Men processen verkar ha avstannat. Det är märkligt att
            Sverige har en policy för det internationella arbetet och att
            EU troligen kommer att ha en policy men att det nationellt fortfarande
            saknas.
          </p>
          <head type="h2" xml:id="i-MuXiXQyejG53ZJ8wVXALsx">
            En policy bör innehålla riktlinjer på följande områden
          </head>
          <head type="h3" xml:id="i-9aVRD5Qx93bzSMzu7Uohnj">
            Information, utbildning och kommunikation
          </head>
          <p xml:id="i-TU6LmKqPkG62xD4vJMVAEu">
            Unga människors rätt till information och utbildning finns omskrivna
            i flera inter­nationella överenskommelser, t.ex. i Cedaw, barnrättskonventionen
            (CRC) och i den överenskommelse som runt 145 länder kom överens
            om vid befolkningskonferensen i Kairo 1994 (ICPD). I Sverige är
            sex- och samlevnadsundervisning obligatoriskt i skolan. Genom
            skolan når man i princip alla unga människor, och därför är skolans
            undervisning på området betydelsefull. Forskning visar också att
            särskilt unga män får sin kunskap om sexualitet just från skolan.
          </p>
          <list style="ul">
            <item xml:id="i-3Um6N5GeW3AS93qDxEQr51">
              Säkerställ att sex- och samlevnadsundervisningen förblir obligatorisk
              i skolan.
            </item>
            <item xml:id="i-YbtKqZiFEXn9mVAQr6uWGr">
              Information om sex och samlevnad bör finnas både i och utanför
              skolan.
            </item>
            <item xml:id="i-GuDd7nKzE7fMN48gwvumVT">
              Information om sexualitet bör finnas i informationskampanjer
              som riktar sig till allmänheten.
            </item>
          </list>
          <head type="h3" xml:id="i-79M7b8uBUnrKhfSCN8ukt3">
            Ungdomsmottagningar och annan service
          </head>
          <p xml:id="i-Xkzi3w7LvokB1JbnoMtgfT">
            I dag finns ingen lag som reglerar tillgången eller kvaliteten
            på ungdomsmottagningar. Effekterna av det ser vi bland annat på
            sommaren då många stänger delvis eller helt. Det bör finnas regler/lagtext
            som säkerställer att varje landsting/kommun ska erbjuda tillgång
            till ungdomsmottagning.
          </p>
          <p xml:id="i-H5wU4qG3jneC764BoS6Shk">
            Se även Miljöpartiets motion So286 där vi skriver om att riksdagen
            ska tillkännage för regeringen som sin mening vad som anförs i
            motionen om att verka för att en nationell norm vad gäller tillgänglighet
            till ungdomsmottagningar fastställs.
          </p>
          <p xml:id="i-KF1YQBBggNND99BrfrhGar">
            En viktig grupp att nå när det gäller kondomanvändning är män.
            Statistik från FSUM (Föreningen för Sveriges Ungdomsmottagningar)
            visar att endast 13 procent av besökarna var män år 2006. För
            att råda bot på denna situation behöver ungdomsmottagningarna
            ökad tillgänglighet t.ex. genom att skräddarsy mottagningstider
            riktade just till denna grupp.
          </p>
          <p xml:id="i-Shkq9N91n5L1hvR4YjFBo3">
            Ungdomsmottagningar räcker inte. Även inom skolhälsovården och
            annan hälsovård, t.ex. Sesammottagningar, måste människor kunna
            få svar om sexualitet.
          </p>
          <head type="h3" xml:id="i-E1N4z28eXvS8y8dmGY1fyL">
            Tillgång på preventivmedel
          </head>
          <p xml:id="i-QQScpKo7tM96Xu3VZsQB1m">
            I Sverige finns relativt god tillgång på preventivmedel. Däremot
            bör regeringen göra en satsning på information om säkrare sex
            eftersom vi ser att preventivmedel inte används i den utsträckning
            som behövs för att få ned klamydiasiffrorna, hivtalen och antalet
            oönskade graviditeter. Det finns ett glapp mellan tillgången och
            användandet. Att vi då i regeringens budgetproposition även för
            2009 ser att summan som satsas på prevention av hiv och STI är
            densamma som föregående år är upprörande. Därför ökar Miljöpartiet
            i sitt budgetalternativ anslaget för hiv och STI-prevention, se
            Miljöpartiets budgetmotion So284.
          </p>
          <p xml:id="i-RMGG7MpYAAkYDjPMKG4VRT">
            Kostnadsfrågan för den enskilde är naturligtvis betydelsefull
            i sammanhanget, men det handlar också om kunskap. I dag subventioneras
            preventivmedel via landstingen men i olika grad beroende på typ
            av preventivmedel och landsting. Vissa landsting har ingen subventionering
            alls. Det är viktigt att säkerställa att människor har kunskap
            om vilka preventivmedel som finns att tillgå.
          </p>
          <head type="h3" xml:id="i-Sx6DFiejUJxGXePx3zsEh4">
            STI och hiv
          </head>
          <list style="ul">
            <item xml:id="i-RSouzChGctM8MWAYcRVa9u">
              Arbetet med att förebygga hiv och STI måste ske på bred front
              och grun da sig i ett rättighetsperspektiv, vara åldersspecifik
              och beakta genusaspekten.
            </item>
            <item xml:id="i-D8t2XXQgPaXPqrbSCsPB4R">
              En policy måste också särskilt titta på utsatta gruppers behov.
              Den senas te tiden har till exempel hiv ökat bland intravenösa
              missbrukare.
            </item>
            <item xml:id="i-Nh6ZreaSHomLMstxq7gzaa">
              En annan grupp som bör beaktas i sammanhanget är män som har
              sex med män.
            </item>
          </list>
          <head type="h3" xml:id="i-RQovcTWB97xqp3uJpD4vJc">
            Oönskad graviditet och abort
          </head>
          <p xml:id="i-4BqyXk53GibPrxcBGwPMqm">
            Att själv ha rätt att bestämma om man vill genomföra en abort
            eller inte är självklart för de allra flesta i Sverige. Men trots
            det är det viktigt att denna rättighet bevakas och inte försvagas
            på något sätt, t.ex. genom samvetsklausuler, föräldrars rätt att
            vara med och bestämma etc. I en policy bör det även omnämnas att
            alla har rätt att få information om den svenska abortlagstiftningen.
            De samtal som förs med den abortsökande kvinnan ska naturligtvis
            vara opartiska, men att så är fallet bör på något sätt betonas
            och följas upp. En policy bör även ta upp frågan om rätten att
            välja abortmetod och därmed frågan om kötider. Ett sätt att minimera
            kötiden är att utbilda barnmorskor så att de kan ansvara för hela
            processen kring medicinska aborter.
          </p>
          <p xml:id="i-DSeoKDUYn7dYoSYoQC8cWZ">
            En policy bör innehålla skrivningar om att abort ska vara tillgängligt
            i alla landsting.
          </p>
        </div>
        <div type="motSignatures">
          <list>
            <item xml:id="i-89vbhBgPGJh2wsaNKvWvKF" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-BqS5G6AVrHHL2vPywZiDZR" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-Pf6MCNgv6z11yPfuYjSRDA" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-XJir7WEso7yUCNwVP63h4X" who="i-34FRvyXQKUigF3Qr9AwKJe">
              Bodil Ceballos (mp)
            </item>
          </list>
        </div>
      </div>
    </body>
  </text>
</TEI>
