<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00470">
  <teiHeader>
    <fileDesc>
      <titleStmt>
        <title>Vuxenutbildning</title>
        <author corresp="i-TZHBPDEfPriGgMd5y7LfJG">av Lars U Granberg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vuxenutbildning</title>
          <idno type="rdwebb">GX02Ub470</idno>
          <rs type="number">Ub470</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub470/text</ref>
          <ref type="dokument_url_html">http://data.riksdagen.se/dokument/GX02Ub470</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub470</ref>
          <ref type="doc">http://data.riksdagen.se/fil/14BFFD82-16E6-45B1-9CDC-317263511928</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FbGGcFMiQmKjjbydUvptto" type="signed"/>
        <correspContext corresp="i-FbGGcFMiQmKjjbydUvptto">
          <note type="signatory" corresp="i-TZHBPDEfPriGgMd5y7LfJG"/>
        </correspContext>
        <correspAction type="numbering" xml:id="i-HUsPWTHQWfpZqpvFBBrFHY">
          <date when="2009-10-07"/>
        </correspAction>
        <correspAction type="submission" xml:id="i-AmYDeasCXSFA65mnPVUJAz">
          <date when="2009-10-06"/>
        </correspAction>
        <correspAction type="transfer" xml:id="i-VxT6HGrshxmeygb7UzmVbR">
          <date when="2009-10-01"/>
        </correspAction>
        <correspAction type="assigned" xml:id="i-Q4VAxydEAws7gmAmEhkwva"/>
        <correspContext corresp="i-Q4VAxydEAws7gmAmEhkwva">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-FDYs6TNTkmuR5SKbv7SV9o">
            Förslag till riksdagsbeslut
          </head>
          <p xml:id="i-FBnBs9PiskjuAZ5KbNE81A">
            Riksdagen tillkännager för regeringen som sin mening vad som
            anförs i motionen om vikten av en väl utbyggd vuxenutbildning.
          </p>
        </div>
        <div type="motContent">
          <head type="h1" xml:id="i-RptersuYCyPNoReQiYgUjP">
            Motivering
          </head>
          <p xml:id="i-NYp4GfWziB4iBr34vTKxr6">
            För oss socialdemokrater är att bekämpa utbildningsklyftorna
            ett av de viktigaste målen för att nå ett rättvist samhälle.
          </p>
          <p xml:id="i-MAhY7q5vaRYGC9eLTiP9YF">
            Samhällets behov av utbildad arbetskraft kommer inte att lösas
            genom att nya låglönejobb skapas. Den kompetens som kan utveckla
            svensk ekonomi skapas genom en möjlighet till fortsatt bred vuxenutbildning
            och kompetensutveckling. Utbildningsmöjlighet måste finnas för
            den som är arbetslös eller vill tillbaka efter sjukskrivning och
            rehabilitering, men också för den som saknar formell skolkompetens
            i vuxenålder. Genom att man gör det lättare att omskola sig till
            nytt jobb, rustar den som står längst från jobb och satsar på
            den arbetslediga kapacitet som idag ökat på grund av den nuvarande
            regeringens senfärdighet att möta krisen med verksamma insatser,
            utjämnas utbudet och efterfrågan på arbetsmarknaden. På så sätt
            undviks arbetskraftsbrist.
          </p>
          <p xml:id="i-GEcgB8eMzB1wBFa6RYRK3T">
            Tidigare socialdemokratiska regeringar har under lång tid byggt
            ut vuxenutbildningen på olika sätt. Under den speciella vuxenutbildningssatsning
            som kallades Kunskapslyftet deltog närmare en miljon vuxna. Även
            andra riktade insatser för att åstadkomma minskad social snedrekrytering
            till studier ledde till att människor som aldrig skulle ha vågat
            ta steget annars började studera. Exempel på sådana insatser är
            det riktade statsbidraget fördelat utifrån behov, rekryteringsbidraget,
            korttidsstudiestödet, 25:4- regeln, inrättandet av Centrum för
            flexibelt lärande och studerandevillkoret i a-kassan. Dessa insatser
            avvecklar nu regeringen, vilket kommer att få mycket allvarliga
            konsekvenser för människors möjlighet att studera vidare. Dessutom
            har det statliga anslaget till kommunal vuxenutbildning minskat
            med en tredjedel.
          </p>
          <p xml:id="i-LuNWPh7DHhiawg11TVwWNm">
            Samhället ska rikta satsningar för att kompensera de vuxna som
            tidigare fått minst av samhällsresurserna. Med tanke på hur många
            gånger den som går ut gymnasiet i dag måste räkna med att byta
            jobb och bransch måste utbildningssystemet vara anpassat för ett
            livslångt lärande.
          </p>
          <p xml:id="i-JYjU6ocEcbopuoLoALSkPA">
            Målet är en generös och flexibel vuxenutbildning där en mångfald
            av utbildningsanordnare har ett så pass brett utbud att alla kan
            hitta en form som passar dem när de vill studera i vuxen ålder.
            Antalet platser i den kommunala vuxenutbildningen bör öka, liksom
            det statliga anslaget till dessa. Även folkbildningen med sin
            breda verksamhet har en mycket viktig funktion att fylla. Valideringen
            är ett viktigt instrument i det framtida livslånga lärandet, och
            metoderna för validering behöver utvecklas och kvalitetssäkras.
            För att KY-anordnare och högskolor ska ta denna uppgift på allvar
            kan ersättningen för validering inte bara utbildning behöva ses
            över och utvecklas.
          </p>
          <p xml:id="i-SZouDF235EvMmaetHd9Azz">
            Sverige som nation har allt att vinna på att fler lär mer. Vi
            vill särskilt stimulera de som har kort tidigare utbildning att
            våga satsa på att utbilda sig, genom att skapa generösa studiestöd
            och erbjuda en mångfald av studieformer. En nation som satsar
            på god infrastruktur när det gäller utbildning står sig också
            mycket bättre i konkurrensen om de framtida jobben. Det ökar tillgängligheten
            till rätt utbildad arbetskraft och stärker möjligheten för individen
            att söka och inneha olika slags arbeten. Därför är det ett viktigt
            kvalitetsmål i sig att hela arbetskraften har en god generell
            grund att stå på och snabbt kan inhämta nya kunskaper.
          </p>
          <p xml:id="i-2BWuWWqKcuHU1uFaY63QUc">
            Den kvalificerade yrkesutbildningen är en annan viktig del av
            vuxenutbildningen som i mycket hög utsträckning leder till arbete.
            Erfarenheterna från hittills genomförda kvalificerade yrkesutbildningar
            är en god utgångspunkt när det gäller att fortsätta utveckla såväl
            dessa utbildningar som andra vuxenutbildningar med yrkesinriktning.
            Behovet och efterfrågan av kvalificerade yrkesutbildningar ökar.
          </p>
          <p xml:id="i-86Se1qdHtTGDKKomi96W62">
            Vi socialdemokrater menar att det finns ett behov av mer yrkesinriktade
            utbildningar inom vuxenutbildningen som i dag främst är fokuserad
            på teoretiska kurser. Det finns också ett behov av att skapa möjligheter
            för dem som har gått studieförberedande program på gymnasieskolan
            att skola om sig till mer praktiska yrken eller komplettera med
            mer praktiska kunskaper. Särskilt viktigt är det att skapa möjligheter
            till omställning mot bristyrken inom områden som till exempel
            el, fordon, VVS eller vård och omsorg. Med tanke på den arbetskraftsbrist
            som råder inom flera av dessa områden är det hög tid att komma
            igång med dessa utbildningar.
          </p>
          <p xml:id="i-D1x84YFp4VMN2r9YyVdPnM">
            Utbildning är en rättighet för alla, och alla har vi olika förutsättningar
            att tillgodogöra oss denna rättighet under olika perioder av livet.
            Det kommer alltid att finnas elever som av olika skäl behöver
            fylla igen kunskapsluckor i vuxen ålder. Därför är det självklart
            att alla ska få mer än en chans att skaffa sig de kunskaper som
            behövs för att kunna leva ett gott liv och vara efterfrågade på
            arbetsmarknaden. De förändringar som konstant pågår på arbetsmarknaden
            gör att arbetskraften har ett fortlöpande behov av att fylla på
            sina kunskaper. Att satsa rejält på vuxenutbildning är ett av
            de mest effektiva sätten att bryta kunskapsklyftor mellan människor
            och att minska segregationen.
          </p>
          <p xml:id="i-DMtC7XFjdgkprW9YYsmSAF">
            Allt detta är en del av det livslånga lärande som inte bara ger
            den enskilde individen möjlighet att komplettera sina studier
            och kunna bemöta aktuella krav på arbetsmarknaden, utan också
            ger utrymme för god tillväxt i en tid när vårt land behöver lyftas
            bort från en senfärdig politik som inte tar denna tillväxtmöjlighet
            tillvara.
          </p>
          <p xml:id="i-Xmtrb9wCJrVwHRSaEuKHKb">
            En sådan politik är av helt avgörande betydelse i vårt moderna
            samhället en politik som gynnar en seriös arbetslinje.
          </p>
        </div>
        <div type="motSignatures">
          <list>
            <item xml:id="i-7HjcQJXpPk2DGc7v4gNpLR">
              Lars U Granberg (s)
            </item>
          </list>
        </div>
      </div>
    </body>
  </text>
</TEI>
