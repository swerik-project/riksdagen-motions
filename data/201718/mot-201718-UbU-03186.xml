<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-03186">
  <teiHeader>
    <fileDesc>
      <titleStmt>
        <title>Hedersförtryck, utbildningsinsatser och samhällsorientering</title>
        <author corresp="i-548HUVvKe8n48M3pQmFeUC">av Amineh Kakabaveh (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3186 av Amineh Kakabaveh (V)</title>
          <idno type="rdwebb">H5023186</idno>
          <rs type="number">3186</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5023186/text</ref>
          <ref type="dokument_url_html">http://data.riksdagen.se/dokument/H5023186</ref>
          <ref type="dokumentstatus_url_xml">http://data.riksdagen.se/dokumentstatus/H5023186</ref>
          <ref type="docx">http://data.riksdagen.se/fil/6F9A29ED-2FDC-4283-9981-4DE609BB0C36</ref>
          <ref type="pdf">http://data.riksdagen.se/fil/D43F3E88-31D4-4DF7-9DEC-F45BEF87154F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EeU61zTXoWgviigqMKjrAW" type="signed"/>
        <correspContext corresp="i-EeU61zTXoWgviigqMKjrAW">
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-VmkzU6YPddP9Z4583yDaFM" type="submitted">
          <date when="2017-10-05"/>
          <time when="11:26:41"/>
        </correspAction>
        <correspAction xml:id="i-UbG1ky3B1Js5g4GdEAe47R" type="reviewed">
          <date when="2017-10-05"/>
          <time when="12:01:31"/>
        </correspAction>
        <correspAction xml:id="i-NJFEcDYkNVNuHpCibXQ1jc" type="referred">
          <date when="2017-10-13"/>
        </correspAction>
        <correspAction xml:id="i-BH3C6fELc83eZUGFJMw5X4" type="assigned">
          <date when="2018-10-23"/>
          <time when="15:01:33"/>
        </correspAction>
        <correspContext corresp="i-BH3C6fELc83eZUGFJMw5X4">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-5eRhE22PhfxtnJfug2Ykqu" type="behandlas_i"/>
        <correspContext corresp="i-5eRhE22PhfxtnJfug2Ykqu">
          <ref type="uppgift">2017/18:AU7</ref>
          <ref type="ref_dok_id">H501AU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU7</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-16RcZE6g8V7og3dv1dETu9" type="behandlas_i"/>
        <correspContext corresp="i-16RcZE6g8V7og3dv1dETu9">
          <ref type="uppgift">2017/18:JuU1</ref>
          <ref type="ref_dok_id">H501JuU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JyrK5UTbPmF1NH5GxN7Ha3" type="behandlas_i"/>
        <correspContext corresp="i-JyrK5UTbPmF1NH5GxN7Ha3">
          <ref type="uppgift">2017/18:UbU20</ref>
          <ref type="ref_dok_id">H501UbU20</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU20</ref>
          <ref type="ref_dok_titel">Grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-93ydVxWG1jsZakzv9YrAkU" type="behandlas_i"/>
        <correspContext corresp="i-93ydVxWG1jsZakzv9YrAkU">
          <ref type="uppgift">2017/18:KrU3</ref>
          <ref type="ref_dok_id">H501KrU3</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU3</ref>
          <ref type="ref_dok_titel">Civila samhället inklusive trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TtwJjuhG8djCYeZ1Jiij5d" type="behandlas_i"/>
        <correspContext corresp="i-TtwJjuhG8djCYeZ1Jiij5d">
          <ref type="uppgift">2017/18:AU10</ref>
          <ref type="ref_dok_id">H501AU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU10</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4Lw3un6bu4S7vxkQMW27Cp" type="behandlas_i"/>
        <correspContext corresp="i-4Lw3un6bu4S7vxkQMW27Cp">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ESGTynv6177wiqdAQtD5yS" type="behandlas_i"/>
        <correspContext corresp="i-ESGTynv6177wiqdAQtD5yS">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FXE8akaVBrr1MBYofznMh5" type="motHeader">
        <div xml:id="i-G4d1ZQ1LHWJGT4HfhxNkJ8" type="motTitle">
          Motion till riksdagen 2017/18:3186 av Amineh Kakabaveh (V) Hedersförtryck,
          utbildningsinsatser och samhällsorientering
        </div>
      </div>
      <div xml:id="i-MrgFP34gmdMJD1FN3a1ACZ" type="motBody">
        <div xml:id="i-KCNZaxQec54JpC9CU4rWmi" type="motProposal" subtype="förslag">
          <head xml:id="i-EUjZEswNXZcr8iTNUM92XQ">
            Förslag till riksdagsbeslut
          </head>
          <list xml:id="i-SgadbgnhMXHHDH4sYYrJ1E" style="ol">
            <item xml:id="i-Y2HqmnCiWZxqYUzdcCQuWM">
              Riksdagen ställer sig bakom det som anförs i motionen om att
              alla nyanlända flyktingar inte bara ska få lära sig svenska i
              sfi-undervisningen utan tidigt också få lära sig hur det svenska
              samhället fungerar, om svenska lagar, om demokrati, mänskliga
              rättigheter och kvinnors och barns rättigheter, och detta tillkännager
              riksdagen för regeringen.
            </item>
            <item xml:id="i-GM4fQnpHpZyHJ7nSTtwXJM">
              Riksdagen ställer sig bakom det som anförs i motionen om att
              regeringen bör se till att svenska myndigheter skärper granskningen
              av etniska och religiösa organisationer och församlingar så att
              dessa i praktiken följer vad som föreskrivs när det gäller demokratiska
              principer och respekten för mänskliga rättigheter, kvinnors och
              barns rättigheter samt hbtq-personers rättigheter och tillkännager
              detta för regeringen.
            </item>
            <item xml:id="i-7kqUuKKz9SSgg354MB6yzU">
              Riksdagen ställer sig bakom det som anförs i motionen om att
              föreningar och församlingar som i sin praktiska verksamhet bryter
              mot demokratins principer, mänskliga rättigheter, kvinnors och
              barns rättigheter samt hbtq-personers rättigheter inte bör beviljas
              statliga anslag och tillkännager detta för regeringen.
            </item>
            <item xml:id="i-XsnYJprSoUzqMeYhemc1R8">
              Riksdagen ställer sig bakom det som anförs i motionen om att
              regeringen bör lyfta fram jämställdhet som en del av lösningen
              på de utmaningar som segregation utgör, t.ex. genom att anlägga
              ett jämställdhetsperspektiv som tydligt framhäver skillnader i
              livsvillkor mellan kvinnor och män och flickor och pojkar i olika
              bostadsområden, och tillkännager detta för regeringen.
            </item>
            <item xml:id="i-VKrzz8m95oDsRohaRZJNiw">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att skapa en brottskod
              när det gäller det som i dagligt tal benämns hedersvåld och hedersmord
              och tillkännager detta för regeringen.
            </item>
            <item xml:id="i-M1yeqPix2ck4oJwqPR3VPu">
              Riksdagen ställer sig bakom det som anförs i motionen om att
              regeringen i syfte att upprätthålla en demokratisk ordning bör
              undanröja kvinnodiskriminering och befrämja jämställdhet genom
              att förbjuda könssegregerade undervisningsformer som är i strid
              mot skolans läroplan och tillkännager detta för regeringen.
            </item>
            <item xml:id="i-73gwoMTCR6weUpSY8NopSe">
              Riksdagen ställer sig bakom det som anförs i motionen om att
              regeringen i sitt arbete för jämställdhet mellan könen bör ta
              initiativ till en särskild upplysningskampanj i landets skolor
              om hedersvåld som beskriver hedersvåldets historiska ursprung,
              dess effekter på samhället, hur det strider mot demokratiska principer
              och mänskliga rättigheter och vad det innebär av frihetsinskränkningar
              för särskilt flickor och unga kvinnor, och detta tillkännager
              riksdagen för regeringen.
            </item>
            <item xml:id="i-VA32C8e23EJRGi9hqnHjyx">
              Riksdagen ställer sig bakom det som anförs i motionen om att
              alla som utbildas till lärare, socialarbetare, polis och domare
              m.fl. samt de som studerar ämnet svenska 2 och kommer att undervisa
              i sfi och bland nyanlända bör genomgå en utbildning om hedersvåldet,
              och detta tillkännager riksdagen för regeringen.
            </item>
            <item xml:id="i-8mVkArvQTy93R1UKuDxgaa">
              Riksdagen ställer sig bakom det som anförs i motionen om att
              skolundervisningen i privata och religiösa skolor ska stå på vetenskaplig
              grund och att skolan och klassrummet ska vara sekulärt samt att
              ingen minderårig elev (under 18 år) där ska avskiljas eller skiljas
              ut från de andra på grund av kön eller religion, vilket medför
              att skolan ska vara fri från alla typer av religiösa symboler,
              inklusive klädedräkten för barn under 18 år, och detta tillkännager
              riksdagen för regeringen.
            </item>
            <item xml:id="i-436huyfjqdZLsfufT7ViQ4">
              Riksdagen ställer sig bakom det som anförs i motionen om att
              regeringen som en del av ovannämnda upplysningskampanj även bör
              vända sig till alla etniska grupper och trossamfund och även i
              detta sammanhang särskilt vända sig till ungdomen, och detta tillkännager
              riksdagen för regeringen.
            </item>
            <item xml:id="i-Vxqjt6RT1HzK3LmY98J9oS">
              Riksdagen ställer sig bakom det som anförs i motionen om att
              s.k. oskuldskontroller snarast möjligt bör förbjudas och tillkännager
              detta för regeringen.
            </item>
          </list>
        </div>
        <div xml:id="i-HW4aYSmkMuueEosjJL2GNs" type="motContent">
          <head xml:id="i-6mo5Qyd5LxusN4gcXU6Mne" type="h1">
            Hedersvåldets utbredning
          </head>
          <p xml:id="i-N1wdAyQA5iA5WYdpwkX9qn">
            Hedersförtryck och våld är kollektivt sanktionerade och det drabbar
            båda flickor och pojkar men också vuxna. Men det är unga flickor
            och kvinnor som är mest utsatta. I starkt patriarkala och konservativa
            samhällen och familjer är hederskulturen mer omfattande. En flicka
            eller en kvinna kan genom sitt agerande skada familjens heder
            enligt hederskodexen. När familjemedlemmar och släktingar inte
            kan kontrollera flickornas beteende, privatliv och deras levnadssätt
            då hotas männens och familjens heder, därför bevaras hedern och/eller
            återställs den genom att starkt bevaka och kontrollera flickornas
            – och kvinnornas sexualitet. Om familjen tappar kontrollen över
            sin dotter/döttrar kan detta leda till allvarliga konsekvenser.
            Vi har flera sådana tragiska exempel på hedersmord på flickor
            och unga män. Fadime Shahindal och Pela Atroshi, Abbas, Maria/Barin,
            flyktingflickan som var 16 år i en Stockholmsförort förra året
            – dessa är bara några av dem som varit offer för hederskulturen.
            Balkongflickorna är många (de som kastas eller puttas ut från
            en balkong). Bara under 2016 fler än 8 fall av balkongflickor
            med hedersmotiv enligt polisen men ingen ställs inför rätta och
            de flesta förundersökningar läggs ner i brist på bevis och okunskap
            hos vårt rättssystem.
          </p>
          <p xml:id="i-8UggeBT2eR5Zj5mNVjKn2d">
            I rapport från Ungdomsstyrelsen 2009 kunde man läsa att 70 000
            unga människor i Sverige inte själva fick välja vem de skulle
            gifta sig med. I en senare statlig utredning från 2014 bedömdes
            100 000 personer under 25 år leva under hedersförtryck. Nationella
            samordnare vid Elektra i Stockholm och Göteborg menar att detta
            är lågt räknat och att det finns ett stort mörkertal i dessa rapporter
            och utredningar.
          </p>
          <p xml:id="i-SGZVtk4fXcmFXAXdDNz2Pp">
            Hedersförtrycket omfattar inte heller bara unga kvinnor. Det
            upphör inte efter uppnådda 25 år utan är något som kan prägla
            en människa och vara livet ut. Docent Astrid Schlytter, forskare
            vid Stockholms universitet, menar att var tredje elev, flickor
            och pojkar, som är födda i Sverige utomlands eller födda av utländska
            föräldrar i Sverige utsätts för olika typer av begränsningar som
            förbud att ha pojkvänner, krav på att flickorna måste vara oskuld
            när de gifter sig m.m. Astrid Schlytter påpekar att danska, norska
            och brittiska studier visar samma sak.
          </p>
          <p xml:id="i-GKBRMYNfEbXXPjkQ6p6G9D">
            Andra begränsningar består i att man måste bära föreskriven klädedräkt
            som exempelvis slöja eller kroppstäckande plagg, inte får delta
            i olika delar av skolundervisningen såsom lektioner i sex och
            samlevnad eller simundervisning, olika sportaktiviteter, umgås
            i könsblandade sällskap, delta i skolans prao m.m.
          </p>
          <p xml:id="i-V1pGyLJDpZywuPG7VcU7gW">
            Alla dessa restriktioner upprätthålls med fysiskt eller psykiskt
            våld av familjen, släkten och den sociala omgivning som de utsatta
            (främst flickor, men även pojkar) lever i. Det fysiska våldet
            kan gå så långt som till mord. Det psykiska trycket kan bli så
            hårt att det leder till självmord.
          </p>
          <p xml:id="i-R4F1zkLPDDBL6JwuRT5oQr">
            Det är svårt att få en exakt bild av hur utbrett hedersvåldet
            är, eftersom våldet utövas av närstående, vilket gör att anmälningsbenägenheten
            blir låg.
          </p>
          <p xml:id="i-L1fyDxt7Rc6YBNVS57U3a6">
            Göteborgsposten har dock gjort en kartläggning och gått igenom
            3 000 domar och myndighetshandlingar där hedersvåld, tvångsgiftermål
            och LVU-ingripanden (lagen om vård av unga) finns med i bilden.
            Granskningen visade att 527 barn och unga omhändertagits eller
            tvångsvårdats enligt LVU på grund av hedersproblematik. 300 av
            dessa fall ägde rum åren 2014–16, vilket innebär att det under
            åtta år inträffade 227 omhändertaganden med hedersmotiv och 300
            under de två senaste åren, vilket kan bero på att anmälningsbenägenheten
            kan ha ökat, vilket i så fall är en smula hoppfullt eller att
            behovet av omhändertaganden ökat, vilket är oroväckande. När man
            ser denna statistik bör man även hålla i minnet att LVU av socialtjänsten
            används i akuta fall och utgör en mindre del av de åtgärder som
            vidtas när det gäller utsatta barn.
          </p>
          <p xml:id="i-Qe1g24DgA2UdRLkQSWWVmu">
            Organisationen Varken hora eller kuvad (Vhek) har gjort två enkätundersökningar
            bland skolelever mellan 12 och 18 år i Göteborgs och Stockholms
            förorter, som visar att omkring 80 procent av flickorna kände
            sig kontrollerade av föräldrar och bröder. En majoritet av pojkarna
            ansåg sig skyldiga att kontrollera sina systrar. I Göteborg omfattade
            denna undersökning 1 200 elever och Stockholm 1 100 elever. Av
            enkätdeltagarna var 41 procent kristna och 53 procent muslimer.
            När det gäller frågan om samkönade relationer fanns dessa inte
            ens på kartan i enkätsvaren i Vhek:s undersökning.
          </p>
          <p xml:id="i-94CmirFNv78jJZKvoiL6Z">
            I ovanstående redogörelse har vi i korthet berört unga människors
            – det uppväxande släktets – situation. Det finns självklart fall
            av hedersvåld bland vuxna – fall som lett till mord med många
            inblandade där förövarna varit närstående till mordoffret. Dessa
            fall är svårutredda, eftersom det finns en hederskodex där de
            som är inblandade tiger med vad de gjort, sett eller hört. Det
            finns sålunda även när det gäller fysiskt och psykiskt våld mot
            vuxna ett mörkertal.
          </p>
          <head xml:id="i-7G5MC9q1EDMghsfqQX5g23" type="h2">
            Hedersvåldets ursprung och följder i en globaliserad värld
          </head>
          <p xml:id="i-LaPfJ1eTTPXiS2eVwzoA95">
            Alla undersökningar som gjorts hittills pekar mycket tydligt
            i en och samma oroväckande riktning. Trots att det nu förflutit
            mer än 15 år sedan Fadime Sahindal och Pela Atroshi mördades har
            det tagit tid innan politiker och myndigheter förmåtts att se
            hur vissa delar av Sverige i verkligheten ser ut – att det uppstått
            enklaver i våra stora och medelstora städer där hedersförtrycket
            bevaras och där män förtrycker kvinnor enligt ett mönster som
            finns i de länder de lämnat.
          </p>
          <p xml:id="i-5z3v3QJzTnnC6yCDpqbgCL">
            Hedersförtrycket har historiskt sett inte sitt ursprung i någon
            bestämd religion. Det är betydligt äldre än både islam och kristendomen.
            Det har sitt ursprung i patriarkala strukturer skapade i klan-
            eller ättesamhällen, i vilka kvinnorna hade en underordnad ställning.
            Patriarkatet uppstod långt före både Jesus och Muhammed. Det torde
            därför inte vara särskilt svårt att se och förstå att dessa religioner
            formades under de sociala omständigheter som då rådde och följaktligen
            kom att rättfärdiga den då rådande samhällsordningen.
          </p>
          <p xml:id="i-Vk3tKWrtaieRpfpmBUpskA">
            Den ekonomiska, sociala, politiska och kulturella utvecklingen
            har inte varit likartad i alla delar av världen. Den har varit
            ojämn, för att inte säga djupt orättvis till följd av kolonialism
            och imperialism. I stora delar av världen har samhällena förändrats
            på ett genomgripande sätt, på andra håll har den tekniska och
            ekonomiska utvecklingen gått mycket långsammare – allra långsammast
            på det ideologiska planet. När det gäller synen på förhållandet
            mellan könen har det på många håll praktiskt taget inte skett
            någon förändring alls.
          </p>
          <p xml:id="i-MKdTLPmnVJbVGUfMD7P7g">
            När så den globala utvecklingen idag medför stora och snabba
            folkomflyttningar och flyktingströmmar orsakade av krig och miljöförstöring
            m.m. leder dessa till möten mellan människor med mycket olika
            erfarenheter, bakgrund och föreställningar. Detta kan vara positivt
            om olikheterna tillvaratas genom en klok integrationspolitik.
            Sker inte detta uppstår det enklaver där traditionellt betingade
            patriarkala förhållanden omhuldas och bevaras och kommer i konflikt
            med den moderna omgivningen. Samhället blir segregerat och i de
            segregerade enklaverna lever hedersvåld och kvinnoförtryck vidare
            och gör det i strid med det omgivande samhällets i demokratisk
            ordning stiftade lagar och förordningar.
          </p>
          <p xml:id="i-AnewX6245X2eE8dnqgZBiA">
            Jag menar att de till Sverige nyanlända förutom att de i sfi-undervisningen
            inte bara skall lära sig svenska utan också tidigt får lära sig
            hur det svenska samhället fungerar, vad som är tillåtet och förbjudet
            i svensk lag, om demokrati, mänskliga rättigheter och kvinnor
            och barns rättigheter.
          </p>
          <p xml:id="i-MJshhhEJ6rpoL89d1gdED2">
            Detta vill jag att riksdagen skall ge regeringen till känna.
          </p>
          <p xml:id="i-TGdikKsu9rEcKfR7JAD8B">
            Vid universitetet och lärarhögskolor bör alla som utbildas till
            lärare, socialarbetare, pedagoger, kuratorer m.fl. genomgå en
            utbildning om hedersförtryck och hedersvåldet, särskilt de som
            studerar ämnet svenska 2 och kommer att undervisa i svenska på
            sfi och för nyanlända.
          </p>
          <p xml:id="i-F3FmR6SxDFN3Ervyq3UFkL">
            Detta vill jag att riksdagen skall ge regeringen till känna.
          </p>
          <head xml:id="i-JzrvzHiw5wUqvSaEwcLzu9" type="h2">
            Hedersvåld, demokrati, religionsfrihet och förtryck i religionens
            namn
          </head>
          <p xml:id="i-SDyNtUThnTHc4kM4rdvet8">
            I Sverige har man rätten att bilda föreningar och kultur caféer
            lika väl religionsfriheten är grundlagsskyddad. Det är viktigt
            i en demokrati. Många människor som kommit till Sverige har bildat
            föreningar och organisationer på etnisk grund samt olika religiösa
            trossamfund. För dessa måste gälla samma lagar och regler som
            för alla andra föreningar. De skall ledas och styras demokratiskt,
            ha demokratiska stadgar och respektera mänskliga rättigheter och
            kvinnor och barns samt hbtq:s rättigheter. Att formulera demokratiska
            stadgar på papperet är inte svårt och att i text ange en målsättning
            där man proklamerar att man respekterar mänskliga rättigheter
            och kvinnors rättigheter är inte heller svårt.
          </p>
          <p xml:id="i-TgYTTGUJGtN8SPbiB2cUkK">
            Att tillämpa stadgar och förverkliga målsättningar är dock mer
            krävande. I själva verket är flera av dessa föreningar klart mansdominerade.
            Odemokratiska och patriarkala föreställningar och beteenden slår
            igenom. Detta har under senare år avslöjats av mediers granskningar.
            Uppföljningen av hur dessa föreningar och organisationer i praktiken
            fungerar har varit mycket dålig. Detsamma gäller för en del religiösa
            trossamfund. Följaktligen är det rimligt att regeringen ser till
            att myndigheterna skärper granskningen av organisationer och trossamfund
            så att dessa i praktiken följer vad som föreskrivs när det gäller
            demokratiska principer och respekten för mänskliga rättigheter,
            hbtq, kvinnors och barns rättigheter.
          </p>
          <p xml:id="i-EbSUr5X3WuPPif6DL3CLDT">
            Detta vill jag att riksdagen skall ge regeringen till känna.
          </p>
          <p xml:id="i-JKcheqMoh7DPPt7TBxRQpg">
            Av detta följer att föreningar och församlingar som i praktiken
            bryter mot demokratins principer och mänskliga rättigheter och
            kvinnor och barns samt hbtq:s rättigheter inte beviljas anslag.
          </p>
          <p xml:id="i-GLPQsh3KLo4DUktYsK1tHT">
            Detta vill jag att riksdagen skall ge regeringen till känna.
          </p>
          <head xml:id="i-EYtSgmQE1Pubcw6Jb2bmRo" type="h2">
            Hedersvåldets grogrund i det svenska samhället
          </head>
          <p xml:id="i-AdoVVdv2gMeJY19JyDeixM">
            Vi har i det föregående tecknat denna bakgrundsskiss för att
            vi vill skapa förståelse för vad det är som skett och för att
            man ska se vidden av de problem vi står inför och hur vi i Sverige
            ska kunna hantera dem.
          </p>
          <p xml:id="i-CpBs66hbKXHcuAGmGbQkmi">
            Ser vi på svensk invandrings- och flyktingpolitik har den sedan
            andra världskrigets slut – som man beskrev den på 70- och 80-talen
            – varit generös och den har berikat det svenska samhället på många
            olika sätt. Integrationspolitiskt har våra regeringar dock varit
            oförberedda och åtgärderna ogenomtänkta. Integrationen än idag
            är könsblind och baserad på grupper. Man förmådde inte se de förändringar
            som pågick – inte ens efter det att Fadime Sahindal hållit tal
            i riksdagen – inte ens efter det att hon och flera andra flickor
            och unga män mördats.
          </p>
          <p xml:id="i-NnNwGgXSisVtrRsdPSJsP">
            Vilka som varit och fortfarande är blinda för vad som skett och
            sker tydliggjorde bl.a. Juno Blom – regeringens särskilda utredare
            när det gäller mäns våld mot kvinnor – när hon intervjuades av
            Göteborgsposten om de barn som drabbades av hedersförtrycket:
          </p>
          <p xml:id="i-B9hGfZtmKGuTnCP2EFRcs3">
            Jag tror att det viktigaste är att samhället verkligen synliggör
            de här barnen. Det finns tyvärr många kulturrelativister som försöker
            ursäkta och osynliggöra förtryck av barn för att man är rädd att
            spela främlingsfientliga krafter i händerna. Så var jag själv
            en gång i tiden. Men man får inte glömma att man då spelar fundamentalisterna
            i händerna.
          </p>
          <p xml:id="i-29aSymQBkDkB7UAfaEB8FH">
            Barns rättigheter är universella, kvinnors rättigheter likaså.
            Det finns inga undantag, det finns inga ursäkter eller bortförklaringar
            att ta till för att inte respektera dem. Likafullt finns det de
            som försöker hitta sådana och försöker fly undan uppenbara och
            konkreta missförhållanden genom att istället för att stödja kampen
            för kvinnor och barns rättigheter talar om ”respekten för andra
            folks kulturer" utan att en sekund grubbla över vilka förtrycksmekanismer
            som ryms inom en del starkt patriarkala kulturer. I själva verket
            medverkar dessa ”kuturrelativister” till att det traditionella
            kvinnoförtrycket reproduceras. Kvinnor hålls med traditionen och
            religionen som verktyg oinformerade och okunniga om sina rättigheter
            och möjligheter i det svenska samhället. Juno Blom menade i GP:s
            intervju att faller man för retoriken om att man inte ska ”stigmatisera”
            förorten utan istället tala om att det är upp till kvinnorna som
            bestämmer hur de vill ha sitt liv och bortser från de sociala
            sammanhang de lever i blir en av konsekvensen att slöjan hela
            tiden ”går nedåt i åldrarna”. Det innebär att ”Sveriges feministiska
            regering, men även Alliansen, låter islamister sexualisera små
            flickors kroppar”, menar hon.
          </p>
          <head xml:id="i-Nd4f2L9Vuv2NXFvDS4eG1n" type="h2">
            Hedersvåldet – toppen på ett isberg
          </head>
          <p xml:id="i-V2SwVMnkZicE2J1trpkokX">
            Enklaver avskilda från samhället i övrigt och med starka inslag
            av patriarkala strukturer tradition och sedvänjor utgör en grogrund
            för kriminalitet sprungen ur sociala missförhållanden, vilken
            bl.a. tar sig uttryck i hedersförtryck och kontrollen av kvinnors
            och flickors sexualitet samt begräsningar i deras livsutrymme.
          </p>
          <p xml:id="i-NAA7Y1DcXWkLEUXW3Q5kNK">
            Jenny Yourstone forskningsledare vid Kriminalvården har presenterat
            en undersökning som visar att 93,8 procent av de som är dömda
            för hedersrelaterade brott är män, att 90 procent av dem är födda
            utomlands, att knappt hälften av dem har någon genomförd gymnasieutbildning,
            att deras medelålder är 41 år, att mindre än hälften har någon
            sysselsättning i form av arbete eller studier och att de i snitt
            varit 14 år i Sverige.
          </p>
          <p xml:id="i-7SecHfhnH7ueumXr9PADzr">
            Det är omöjligt att bedriva ett framgångsrikt arbete mot segregation
            utan att konsekvent belysa villkoren för kvinnor och flickor i
            utsatta förorter.
          </p>
          <p xml:id="i-184qCsVnwHjejHeAugCpUJ">
            Statliga utredningar och myndigheter är skyldiga att analysera
            sina förslag ur ett feministiskt/jämställdhetsperspektiv. Under
            decennier avsaknad av en könsmaktanalys i integrations- och inkluderingspolitik
            i många socioekonomiskt utsatta förorter. Idag finns i alla åtgärdsförslag
            att motverka diskriminering på̊ grund av kön tillsammans med samtliga
            resterande diskrimineringsgrunder men detta är inte detsamma som
            att ha ett konsekvent, genomgående jämställdhetsperspektiv. Jämställdhet
            handlar inte bara om frånvaron av diskriminering av kvinnor och
            män utan om ett önskvärt samhällstillstånd. Vi kommer aldrig
            att kunna utmana segregationen om vi inte särskilt belyser utrikes-födda
            kvinnors svaga arbetskraftsdeltagande, sjunkande skolresultat
            för pojkar från studieovan bakgrund eller de livsbegränsningar
            som hedersförtryck leder till för många kvinnor och flickor. Jämställdhetsintegrering
            är ett utmärkt instrument för att leva upp till ambitioner om
            att främja ett helhetsperspektiv, öka effekterna av samlande insatser
            och synliggöra bakomliggande mekanismer till segregation.
          </p>
          <head xml:id="i-CxQsoqAPVNEVZyLpVGq9DF" type="h2">
            Extremism och fundamentalism leder till förtryck av kvinnor och
            flickor
          </head>
          <p xml:id="i-5ykAdR6Dngcy8Na4vrM1t7">
            Hedersförtryck och segregation är två̊ fenomen som ofta föds
            ur samma fundamentalism och extremism och som förstärker varandra.
            Kvinnor och flickor som inte får umgås med vem de vill, inte bestämma
            vilka kläder de ska ha på sig eller delta i utbildnings- eller
            arbetsmarknadsprogram kommer aldrig att få samma möjligheter
            i livet som andra medborgare. Att motverka hedersrelaterat våld
            och förtryck måste ingå i regeringens arbete nationellt, regionalt
            och kommunalt – allt annat vore att lämna alla de kvinnor och
            flickor som drabbas åt sitt eget öde.
          </p>
          <head xml:id="i-DFnRVHqGMwdRLpGzDwqeRu" type="h2">
            Den demokratiska utvecklingen är inte könsblind
          </head>
          <p xml:id="i-Q25Y76VwSqmoNhyrPeTP3s">
            Det är vidare viktigt att se att vissa segregerade förorter har
            en lägre nivå av jämställdhet än andra bostadsområden. Att öka
            jämställdheten i dessa förorter är ett sätt att minska skillnaderna
            i livsvillkor och därmed segregationen. Att den demokratiska utvecklingen
            inte är könsblind är enligt professor Staffan I. Lindberg, en
            slutsats av en tvärvetenskaplig studie som handlar om kvinnornas
            roll för demokratisering och samhällets utveckling. Det finns
            som ovan nämnts ett demokratiunderskott specifikt för kvinnor
            i en rad socioekonomiskt utsatta förorter.
          </p>
          <p xml:id="i-HmfS4LPxrcPa3dU3F7mtC2">
            Att riksdagen ställer sig bakom det som anförs i motionen om
            att regeringen bör lyfta fram jämställdhet som en del av lösningen
            på de utmaningar som segregation utgör tex genom att anlägga ett
            jämställdhetsperspektiv som framträder skillnader i livsvillkor
            mellan kvinnor och män, flickor och pojkar i olika utsatta bostadsområden
            tydligt. Först då blir det möjligt att formulera relevanta mål
            och åtgärder för att motverka segregation och detta vill jag att
            riksdagen skall ge regeringen tillkänna.
          </p>
          <p xml:id="i-Vi7FMegwS3cW8vd8RBJL4f">
            Här visas tydligt hur ineffektiv vår integrationspolitik varit.
            Den har varit försedd med en ideologisk överbyggnad som dolt en
            rad brister, vilka bestått i en bostadspolitik som befrämjar segregation,
            i brister när det gäller skol- och utbildningspolitiken, men framför
            allt bestått i brister i arbetsmarknadspolitiken. Vi bör fråga
            oss: Hur kan det vara möjligt att vistas i Sverige i 14 år utan
            att ha kommit i arbete?
          </p>
          <p xml:id="i-NPZEuGG11PNjD5TVGX8NG4">
            Till stor del kan det förklaras med diskriminering och segregation
            från ”majoritetssamhällets” sida. På denna diskriminering och
            segregation har man i förorterna reagerat med att man tar avstånd
            från det svenska samhället och vägrar att integrera sig. Därmed
            fördjupas segregationen ytterligare. När så det omgivande samhället
            inte i tillräcklig grad tar sig an de problem människor brottas
            med i förorten infinner sig snart andra som presenterar sig som
            problemlösare, men med lösningar som strider mot demokratiska
            principer och mot svensk lag.
          </p>
          <p xml:id="i-G9uiGWZBP4HaTGHiYUqRDX">
            På toppen på detta isberg av missförhållanden, sprunget ur segregationen,
            tronar hedersvåldet. Det talas idag mycket om olika ”politikområden”
            inom vilka olika åtgärder skall vidtas, men integrationspolitiken
            är inte något isolerat politikområde i sig, avskilt från andra.
            Integrationspolitiken är en skärningspunkt där många s.k. politikområden
            strålar samman och rör vissa grupper i samhället. Den kräver en
            övergripande samordning av en lång rad specifika åtgärder.
          </p>
          <p xml:id="i-21FEpap2LbimryBA4uLyAo">
            Det krävs en lång rad riktade insatser på arbetsmarknaden, på
            skolans och utbildningens område. Det krävs specifika sociala
            och ekonomiska samt polisiära insatser och en särskilt utformad
            handlingsplan samt en rättslig kod om man på sikt skall komma
            till rätta med segregeringen och hedersvåldet.
          </p>
          <p xml:id="i-BUaDeqh6aaFeD5ztiC3HS6">
            På den sistnämnda punkten noterar vi att det i Sverige inte finns
            någon brottskod när det gäller hedersmord. Vi menar att regeringen
            bör tillsätta en utredning i syfte att skapa en sådan.
          </p>
          <p xml:id="i-HG4mqnHUo9RRNAnx4GAUmp">
            Detta vill jag att riksdagen skall ge regeringen tillkänna.
          </p>
          <head xml:id="i-KtB1zpFvaFzuion9GHJCP9" type="h2">
            Skolundervisning, könsförtyck och religionsfrihet
          </head>
          <p xml:id="i-TFtKoDtR9WT6CjkZfYpiPM">
            Även om hedersvåldet är toppen på ett integrationspolitiskt isberg
            har det djupa ideologiska rötter. Därför behövs det ett omfattande
            arbete för att inte bara bekämpa hedersförtryck och hedersvåldet
            genom lagstiftning, utan också genom ideologisk påverkan och debatt.
            Detta arbete måste börja tidigt – i skolan. Skolans undervisning
            skall inte vara knuten till någon specifik ideologisk eller religiös
            riktning utan stå på en vetenskaplig grundval.
          </p>
          <p xml:id="i-QBkGZTF6rbYCnSRiEzVgjV">
            Den skall vara grundad på värderingar om alla människors lika
            värde, vilket en del skolor idag inte är. När flickor och pojkar
            åtskiljs redan på bussen på väg till och från skolan, när religiösa
            ledare använder föräldrarna och religionen för att åstadkomma
            genom att behålla sina elever i religiösa skolor så faller skolans
            läroplan, elevernas rättigheter – särskilt flickornas frihet och
            rättigheter som är stadgade i barnkonventionen och svensk lag.
            Individen och barnens grundläggande rättigheter faller undan för
            en del religiösa ledares krav på att flickor och pojkar skall
            hållas åtskilda och de ska hållas åtskilda från majoritetssamhället
            och kommunala skolor. Och när man ska ha simundervisning för flickor
            är man inne på fel väg. (I en del fall menar föräldrarna att flickor
            inte ens behöver lära sig simma, delta på sex- och samlevnadslektioner.)
            Om skolan faller undan för kravet att flickebarnen under 18 år
            skall bära särskild religiös klädkod och det inte finns något
            motsvarande krav på pojkar har man lämnat det som skall vara den
            svenska skolans fundament – vetenskaplighet, jämställdhet och
            demokrati. Pojkar och flickor behandlas inte lika. De har i praktiken
            inte lika värde.
          </p>
          <p xml:id="i-QTut1k2APYywLBkDWazX5U">
            Ställer man samman dessa krav på klädsel, befrielse från viss
            undervisning m.m. med andra krav som kyskhet, oskuldskontroller,
            förbud för flickor att delta i skolutflykter, förbud för flickor
            att delta i samkönade sällskap som gemensamma middagar och möten
            ser man tydligt ett mönster som förtrycker flickor och unga kvinnor.
            För flickor finns det allehanda restriktioner. För pojkarna föreskrivs
            inte några sådana. De tilldelas istället uppgiften att kontrollera
            sina systrar och upprätthålla en kvinnodiskriminerande ordning.
            För flickorna finns i relationen till pojkarna inget motsvarande.
            Flera religiösa skolor praktiserar dessa diskriminerande regler,
            eftersom man menar att tron föreskriver den. Andra skolor faller
            på grund av konflikträdsla och rädsla för att beskyllas för obehagliga
            epitet undan för religiösa ledares och föräldrars krav, trots
            att det strider mot skolans grundläggande principer och uppgifter
            samt mot svensk lag.
          </p>
          <p xml:id="i-SXmCRgSzpZ7MHsa87apSEH">
            För att upprätthålla en demokratisk ordning, undanröja kvinnodiskriminering
            och befrämja jämställdhet föreslår jag att könssegregerade undervisningsformer
            av religiösa skäl måste stoppas. Man kan inte utifrån någon sorts
            argumentation om religionsfrihet tolerera könsförtryck.
          </p>
          <p xml:id="i-UiJaoPMz8qa3KWxsRUqonP">
            Detta vill jag att riksdagen skall ge regeringen till känna.
          </p>
          <p xml:id="i-2NrY3TaRYCUNFtghnaJgtM">
            Då jag anser att undervisningen skall stå på en vetenskaplig
            grund menar vi att skolan och klassrummet skall vara sekulärt.
            Ingen minderårig elev (under 18 år) skall där avskiljas eller
            skiljas ut från de andra på grund av kön (med undantag för vissa
            lektioner som t.ex. feministiskt självförsvar) eller religion.
            Skolan skall vara fri från alla typer av religiösa symboler –
            inklusive klädedräkten.
          </p>
          <p xml:id="i-QT5xcsUFfepfv9Syq7k2PK">
            Detta vill jag att riksdagen skall ge regeringen till känna.
          </p>
          <p xml:id="i-MXuyvVxcVTEvpuWyghkMYM">
            Jag menar också att skolan i sitt arbete för jämställdhet mellan
            könen skall bedriva en särskild upplysningskampanj om hedersvåldet
            som beskriver dess historiska ursprung, dess effekter på samhället,
            hur det strider mot demokratiska principer, mänskliga rättigheter
            och vad det innebär av frihetsinskränkningar för flickor och unga
            kvinnor.
          </p>
          <p xml:id="i-2XdCQHap6EWJz9RTW2Eyfk">
            Detta vill jag att riksdagen skall ge regeringen till känna.
          </p>
          <p xml:id="i-2akxjr8dmyxCrPceEBKvew">
            I en sådan upplysningskampanj bör även ingå särskild information
            till alla lärare, socialarbetare, poliser, domare, advokater,
            sfi-lärare m.fl. om hedersförtryck och hedersvåld.
          </p>
          <p xml:id="i-3FyEmVuBFMrcn61gHnmRgo">
            Detta vill jag att riksdagen skall ge regeringen till känna.
          </p>
          <p xml:id="i-XgRAijHuHAAABVaMyai4ei">
            Jag menar också att vår regering i en sådan kampanj riktar sig
            till alla etniska föreningar och i detta sammanhang riktar sig
            till ungdomen.
          </p>
          <p xml:id="i-JiZoo6iHi6eW16qiY44r1o">
            Detta vill jag att riksdagen skall ge regeringen till känna.
          </p>
          <p xml:id="i-9Z4ihEZy59y6QJXMtFstzm">
            En av de mest kränkande handlingar som drabbar många unga kvinnor
            grundade i vidskepelse och som den svenska regeringen snabbt bör
            kunna göra någonting åt är de s.k. oskuldskontrollerna. Att föräldrar
            kräver läkarundersökning för att fastställa om den blivande bruden
            är oskuld är djupt förnedrande för kvinnorna. Vissa läkare går
            med på att göra sådana undersökningar. Dessa ”oskuldskontroller”
            menar vi bör snarast möjligt förbjudas.
          </p>
          <p xml:id="i-EwMXcwMZm3g5tSa3zsViLC">
            Detta vill jag att riksdagen skall ge regeringen till känna.
          </p>
        </div>
        <div xml:id="i-G1TGzo3yRKrsnqTMyg3SRD" type="motSignatures">
          <list xml:id="i-91yVYtMSGE7expz7gRmgUt">
            <item xml:id="i-AmBwZdEeB1piXAr95Mept9">
              Amineh Kakabaveh (V)
            </item>
          </list>
        </div>
      </div>
    </body>
  </text>
</TEI>
