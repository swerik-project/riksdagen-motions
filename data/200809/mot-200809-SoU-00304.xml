<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00304">
  <teiHeader>
    <fileDesc>
      <titleStmt>
        <title>Klinisk läkemedelsprövning</title>
        <author corresp="i-Evjo9hsKrPvb3KMyegAipb">av Cecilia Magnusson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klinisk läkemedelsprövning</title>
          <idno type="rdwebb">GW02So304</idno>
          <rs type="number">So304</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So304/text</ref>
          <ref type="dokument_url_html">http://data.riksdagen.se/dokument/GW02So304</ref>
          <ref type="dokumentstatus_url_xml">http://data.riksdagen.se/dokumentstatus/GW02So304</ref>
          <ref type="doc">http://data.riksdagen.se/fil/2CF5568F-83E8-4BA0-8204-6F04ED533A05</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9Yq29CMNBN3GW8aTmww24t" type="signed"/>
        <correspContext corresp="i-9Yq29CMNBN3GW8aTmww24t">
          <note type="signatory" corresp="i-Evjo9hsKrPvb3KMyegAipb"/>
        </correspContext>
        <correspAction xml:id="i-RWtQxV8sh9hJqvgiEcsxLx" type="numbering">
          <date when="2008-10-06"/>
        </correspAction>
        <correspAction xml:id="i-MVniDawm1eeeKTViat62B9" type="submission">
          <date when="2008-10-02"/>
        </correspAction>
        <correspAction xml:id="i-h5x6fBySREfTVaAfqdDaY" type="transfer">
          <date when="2008-09-30"/>
        </correspAction>
        <correspAction xml:id="i-ARuYkphEKVy66Z25iJDFoy" type="assigned"/>
        <correspContext corresp="i-ARuYkphEKVy66Z25iJDFoy">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TGG4HCcGRdYroPVkcsvycJ" type="motBody">
        <div xml:id="i-fPgLJpCnnSpt9RHmGZaP7" type="motProposal" subtype="förslag">
          <head xml:id="i-KXWLPd4Hev1TtAL14GU8is">
            Förslag till riksdagsbeslut
          </head>
          <p xml:id="i-Q4kukwkjyy9NNEcXtBBuSN">
            Riksdagen tillkännager för regeringen som sin mening vad som
            anförs i motionen om att tillåta kliniska läkemedelsprövningar
            i akuta situationer på vuxna personer som inte själva kan lämna
            samtycke.
          </p>
        </div>
        <div xml:id="i-UHtTQ1UTvY4DhRGyM2hXtw" type="motContent">
          <head xml:id="i-BEjz47yfiXsaA3osak6AYX" type="h1">
            Motivering
          </head>
          <p xml:id="i-XudSqrgbkBGhaL9c4e5VRw">
            Idag är det omöjligt att i Sverige, till skillnad från andra
            länder, genomföra kliniska prövningar i akuta situationer på vuxna
            personer som inte själva kan lämna samtycke. Enligt EU-direktivet
            om kliniska prövningar (2002/20/EG) anges att en förutsättning
            för deltagande i en klinisk studie för vuxna som är oförmögna
            att ge sitt samtycke är att ett informerat samtycke erhållits
            från den lagliga ställföreträdaren.
          </p>
          <p xml:id="i-6dPok2w7hgRnHX8LJxSbTP">
            Enligt 13 b § första stycket i läkemedelslagen (LML) ska samtycke
            till deltagande i klinisk läkemedelsprövning alltid inhämtas.
            När det gäller personer vars mening inte kan inhämtas på grund
            av sjukdom, psykisk störning, försvagat hälsotillstånd eller något
            annat liknande förhållande ska samtycke inhämtas från god man
            eller förvaltare enligt bestämmelserna i föräldrabalken. Sverige
            är det enda land som vid införandet av direktivet uppställt ett
            absolut krav på samtycke.
          </p>
          <p xml:id="i-XqKczJuLTmeu6KRPwpR624">
            I etikprövningslagen (2003:460) anges däremot att forskning får
            utföras utan samtycke om sjukdom, psykiskt störning, försvagat
            hälsotillstånd eller något annat liknande förhållande hos forskningspersonen
            hindrar att hans eller hennes mening inhämtas. Forskning utan
            samtycke får bara utföras om det kan förväntas ge kunskap som
            inte är möjlig att få genom forskning med samtycke och forskningen
            kan förväntas leda till direkt nytta för forskningsprocessen.
            I ett flertal fall har en etikprövningsnämnd godkänt ansökan om
            klinisk läkemedelsprövning på medvetslösa vuxna medan Läkemedelsverket
            har avslagit samma ansökan.
          </p>
          <p xml:id="i-i1y5aPFdRFyhYGiBcMcUW">
            Att i Sverige utse en god man eller förvaltare för studiepatienter
            är så tidsödande att det inte ens vad gäller tillfälligt beslut
            är en tänkbar lösning. Detta medför att läkemedelsföretagen väljer
            att inte lägga denna typ av studier i Sverige, och risken finns
            att det även kan påverka genomförandet av andra läkemedelsprövningar
            då nationella särkrav minskar Sveriges attraktionskraft som prövningsland.
            Detta är inte heller förenligt med den ambition som regeringen
            uttalat om att vara ett av världens ledande forskningsländer.
          </p>
          <p xml:id="i-NZ4g8sYExfbr6UaPh9Y5WS">
            Det är också viktigt att nya läkemedel prövas i Sverige under
            de förhållanden som gäller inom svensk sjukvård och att det bland
            prövarna finns svenska läkare. Detta för att de kunskaper som
            själva prövningen skapar därmed finns tillgängliga på nära håll
            för den svenska läkarkåren. Detta ökar säkerheten för patienterna
            i vårt land och är en möjlighet till kunskap och utveckling som
            patienter och läkare i Sverige inte bör frånhända sig.
          </p>
          <p xml:id="i-yakSmgntMghiGdmZCGGuY">
            Konsekvensen av att stå utanför möjligheten att pröva nya läkemedel
            i akuta situationer på vuxna personer som inte själva kan ge sitt
            samtycke blir att svenska patienter inte kommer att få tillgång
            till dessa nya läkemedel innan de kommer ut på marknaden. Svensk
            sjukvård får inte den kunskap som genereras vid forskning och
            utveckling av nya läkemedel avseende denna patientgrupp. Därför
            är det angeläget och brådskande att lagstiftningen ändras så att
            läkemedelsprövningar på beslutsinkompetenta vuxna kan genomföras
            i Sverige.
          </p>
          <p xml:id="i-4n6YuyjTguuqNs5RKE7Q6t">
            I betänkandet Frågor om förmyndare och ställföreträdare för vuxna
            (SOU 2004:12) föreslås i punkt 9.6 Företrädare för patient vid
            forskningsåtgärd och läkemedelsprövning i akutfall att om samtycke
            till en viss åtgärd från den enskildes vanlige ställföreträdare
            inte kan inhämtas i tid, ska särskilt utsedda företrädare få ta
            ställning till om samtycke ska lämnas när det gäller forskning
            i samband med hälso- och sjukvård och klinisk läkemedelsprövning
            som är inriktad på akuta situationer. De särskilda företrädarna
            ska höra till hälso- och sjukvårdspersonalen men ska vara självständiga
            eller oberoende i förhållande till forskningsverksamheten eller
            läkemedelsprövningen. Samtycke ska snarast inhämtas från den enskilde
            eller dennes vanlige ställföreträdare. Om samtycke inte lämnas,
            får vidare åtgärder inte vidtas, om det inte rör sig om att använda
            inhämtade data. I betänkandet föreslogs att ny lagstiftning skulle
            träda i kraft den 1 juli 2007 vilket inte skedde. Det är nu angeläget
            att det färdiga förslaget läggs på riksdagens bord snarast möjligt.
          </p>
        </div>
        <div xml:id="i-MUPtoKd8JtzxH51Lodrsi1" type="signatureBlock">
          <list xml:id="i-B4NjfMxzedyop4kjdDiSTY">
            <item xml:id="i-WvvCGBLFQDRgoPWVeBQUgh" who="i-Evjo9hsKrPvb3KMyegAipb" type="signature">
              Cecilia Magnusson (m)
            </item>
          </list>
        </div>
      </div>
    </body>
  </text>
</TEI>
