<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-TU-01521">
  <teiHeader>
    <fileDesc>
      <titleStmt>
        <title>Åtgärder i det svenska järnvägsnätet</title>
        <author corresp="i-MVzhVeKwRGmjHjHoSrReg9">av Börje Vestlund m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1521 av Börje Vestlund m.fl. (S)</title>
          <idno type="rdwebb">H3021521</idno>
          <rs type="number">1521</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H3021521/text</ref>
          <ref type="dokument_url_html">http://data.riksdagen.se/dokument/H3021521</ref>
          <ref type="dokumentstatus_url_xml">http://data.riksdagen.se/dokumentstatus/H3021521</ref>
          <ref type="docx">http://data.riksdagen.se/fil/F72C4D00-2D00-4422-9BCE-0AE314AA90EB</ref>
          <ref type="pdf">http://data.riksdagen.se/fil/AE73A542-9CCE-4C1F-B95A-942FCBE91EDF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-E9KFDaoCdaRkB3h6v7VM3c</idno>
            <name>Arhe Hamednaca</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WpG9sHKB4FrSuW2UWeGK3q</idno>
            <name>Emanuel Öz</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5NG8haprnyzzwKpK9HjwGZ</idno>
            <name>Lawen Redar</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-DseAX2z2ZzXoN1AquKvaDC</idno>
            <name>Anders Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PLRxa7YWJbFGPtobUBRho8" type="signed"/>
        <correspContext corresp="i-PLRxa7YWJbFGPtobUBRho8">
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-E9KFDaoCdaRkB3h6v7VM3c"/>
          <note type="signatory" corresp="i-WpG9sHKB4FrSuW2UWeGK3q"/>
          <note type="signatory" corresp="i-5NG8haprnyzzwKpK9HjwGZ"/>
          <note type="signatory" corresp="i-DseAX2z2ZzXoN1AquKvaDC"/>
        </correspContext>
        <correspAction xml:id="i-JghCiVPXYPe4m3h4x3v54L" type="submitted">
          <date when="2015-10-05"/>
          <time when="15:28:41"/>
        </correspAction>
        <correspAction xml:id="i-Wo9RkrAqkNUugVkAxXcX3Q" type="referred">
          <date when="2015-10-13"/>
        </correspAction>
        <correspAction xml:id="i-RW3fAxHFZBPoY5Rh4pHJbg" type="assigned">
          <date when="2016-06-08"/>
          <time when="16:25:24"/>
        </correspAction>
        <correspContext corresp="i-RW3fAxHFZBPoY5Rh4pHJbg">
          <ref type="assignedTo">Trafikutskottet</ref>
        </correspContext>
        <correspAction xml:id="i-UwDn7eZLC25VboLZuPJBit" type="behandlas_i"/>
        <correspContext corresp="i-UwDn7eZLC25VboLZuPJBit">
          <ref type="uppgift">2015/16:TU16</ref>
          <ref type="ref_dok_id">H301TU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU16</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:1521 av Börje Vestlund m.fl. (S)
          Åtgärder i det svenska järnvägsnätet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-GHLU5kBnxq9SPQihZhmy6G">
            Förslag till riksdagsbeslut
          </head>
          <list style="ol">
            <item xml:id="i-WxyfepySVh6Pskh4K9UBFb">
              Riksdagen ställer sig bakom det som anförs i motionen om behovet
              av åtgärder mot problem och systemfel i det svenska järnvägsnätet
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Rqrdnxmwohq4sVzT6Ro2G8" type="h1">
            Motivering
          </head>
          <p xml:id="i-L8dpT3GPS5jNJajH4Wy4Le">
            Statusen på svensk järnvägsinfrastruktur är akut och underhållet
            såväl som reinvesteringarna är grovt eftersatta. Det absolut viktigaste
            för att få fungerande järnväg är att öka investeringarna i systemet.
            Men orsaken till dagens problem står inte enbart att finna i bristande
            resurser för drift, underhåll och reinvesteringar, utan det är
            orsakat av en kombination av resursbrist och ogenomtänkt avreglering
          </p>
          <p xml:id="i-9JVXQUAAUscvaBN5BQoHBH">
            För att säkerställa att de resurser som verkligen läggs på underhåll
            och reinvesteringar av svenska järnvägar krävs att organisationen
            för underhållet stöps om. Med dagens upphandlingssystem ökar transaktionskostnaderna
            i alldeles för hög takt. Av lägesrapport från Trafikverket framgår
            det att allt större delar av budgeten för drift och underhåll
            av järnvägen går till annat än drift och underhåll. Det vill säga
            att transaktionskostnaderna har ökat med upphandlingssystemet.
          </p>
          <p xml:id="i-Gd8KES5L4RaKSv8VQuSgpY">
            Detta framgår i Trafikverkets rapport Situationen i det svenska
            järnvägsnätet där det beskrivs att ”en betydande och ökande del
            av de totala resurserna för underhåll och reinvesteringar går
            till indirekta drifts- och underhållskostnader till exempel underhållsstyrning,
            telekommunikation, elnät och interaktion med operatörer. Dessa
            aktiviteter föryngrar eller förnyar inte själva järnvägsnätet
            direkt men är ändå nödvändiga”. Två av posterna kan tolkas som
            tydliga transaktionskostnader – underhållsstyrning och interaktion
            med operatörer. Trafikverket beskriver vidare att de justerade
            kostnaderna för indirekt underhåll har ökat med 13 procent varje
            år under perioden 2002 till 2009.
          </p>
          <p xml:id="i-6YHRuA7gRVXHwcLp1KTgd4">
            Fler tjänstemän på verket sitter och räknar på kontrakt, fler
            kontrollerar underhållsentreprenörerna, fler tvistar om priser
            och paragrafer och fler försöker kommunicera med entreprenörerna
            – därför ökar också kostnaderna för hela systemet i sig.
          </p>
          <p xml:id="i-93uevPtyKaRSCNvo7tZfoM">
            Järnvägen är ett system och det krävs samordning i alla led för
            att det ska fungera effektivt. Genom att splittra upp och inte
            utföra eget banunderhåll har Trafikverket förlorat kontrollen
            över läget ute i spåret. Det påverkar myndighetens förutsättningar
            att bedöma vilka underhållsåtgärder som behöver vidtas och hur
            resurserna gör som bäst nytta. Systemet leder till att Trafikverket
            är helt i händerna på entreprenören eftersom det är entreprenörerna
            som själva rapporterar om banans tillstånd i datasystemen. Detta
            har bland annat påpekats av Riksrevisionen i rapport Underhåll
            av järnväg (RiR 2010:16).
          </p>
          <p xml:id="i-S56VATeBAQY5Y3ghCgRSdp">
            Vidare skriver Trafikverket självt i rapport Situationen i det
            svenska järnvägsnätet: ”Den nuvarande styrmodellen uppvisar brister.
            Nuvarande styrmodell gör det svårt att bestämma exakt hur stora
            utlägg för underhåll och reinvesteringar som görs på olika aktiviteter
            och anläggningstyper och vilka effekter aktiviteterna har på anläggningen,
            vilket försvårar ett optimalt resursutnyttjande inom drift och
            underhåll”. Med det säger alltså Trafikverket självt att det inte
            längre har någon koll på läget ute i spåret. Informationskanalerna
            som tidigare fanns i det egna samordnade underhållet är borta.
            Myndigheten vet alltså inte längre hur resurserna för underhåll
            gör bäst nytta.
          </p>
          <p xml:id="i-UZrbhv3ukGCNjLgU32warh">
            Styrmodellen uppvisar inte bara brister. Den är på väg att falla
            sönder. Alla minns Balfour Beatty Rail. Efter förhandlingar med
            Trafikverket kom de överens om att avsluta ett stort kontrakt
            för drift och underhåll i Västra Götaland. Företaget hänvisar
            till ”oförutsedda kostnader”. Man bröt kontraktet för att Trafikverket
            och Balfour Beatty Rail hade meningsskiljaktigheter i hur kontraktet
            skulle tolkas. Trafikverket trodde att de hade tecknat avtal om
            fullständig snöröjning men detta hade Balfour Beatty ”tolkat bort”
            utifrån kontraktets utformning. För detta får Balfour Beatty 125
            miljoner kronor.
          </p>
          <p xml:id="i-J7MHznkuqwoAQ79NtXK5NC">
            Sverige sticker dessutom ut genom att inte låta myndigheten utföra
            något underhåll överhuvudtaget. EU-rätten innehåller inte regler
            för hur en medlemsstat väljer att organisera och utföra drifts-
            och underhållsverksamhet. En majoritet av jämförbara länder utför
            underhåll i myndighetsregi. Som exempel på hur verksamheten organiseras
            kan nämnas att i Tyskland, Frankrike, Schweiz, Spanien, Storbritannien,
            Belgien och Irland är det infrastrukturförvaltaren som i huvudsak
            utför drift och underhåll av järnvägsinfrastrukturen. I Norge
            upphandlas vissa delar, bl.a. spårriktning. I Finland upphandlas
            drift och underhåll i konkurrens.
          </p>
          <p xml:id="i-K24mVa3CazJBnRcoEBG3Kg">
            Järnvägen är ett system och sköts inte ena delen ordentligt vältras
            kostnaderna över till nästa aktör i ledet. Men om en aktör tar
            ansvar för helheten ökar incitamenten för att göra det ordentlig
            från första början. Dessutom krävs det samordning och effektiv
            kommunikation över hela järnvägsnätet för att uppnå de stordriftsfördelar
            som finns. I utredning genomförd av Trafikverket (Trafikverket,
            2010, Utredning Järnväg Vinter) påvisas att en av de stora orsakerna
            till förseningar i tågtrafiken vintern 2009–2010 var att samarbetet
            med entreprenörer som sköter drift och underhåll inte fungerade
            tillfredsställande, det vill säga att Trafikverket och alla entreprenörer
            ute i spåret inte lyckades kommunicera med varandra.
          </p>
        </div>
        <div type="motSignatures">
          <list>
            <item xml:id="i-Ru3uJiwjaNxFvNtsKEEbqD" who="i-MVzhVeKwRGmjHjHoSrReg9">
              Börje Vestlund (S)
            </item>
            <item xml:id="i-CaPfTBQioJHPfDyqgTo1hX" who="i-E9KFDaoCdaRkB3h6v7VM3c">
              Arhe Hamednaca (S)
            </item>
            <item xml:id="i-UcNAvW7VPg2wBe7y99ffbk" who="i-WpG9sHKB4FrSuW2UWeGK3q">
              Emanuel Öz (S)
            </item>
            <item xml:id="i-G4rYXcyiyJ1uQmBR161XT1" who="i-5NG8haprnyzzwKpK9HjwGZ">
              Lawen Redar (S)
            </item>
            <item xml:id="i-KnAnuDBZE3Dvz95BDppq4e" who="i-DseAX2z2ZzXoN1AquKvaDC">
              Anders Österberg (S)
            </item>
          </list>
        </div>
      </div>
    </body>
  </text>
</TEI>
