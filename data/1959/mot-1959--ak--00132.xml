<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00132">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__132/mot_1959__ak__132-001.pdf"/>
      <fw xml:id="i-DXhn5aeDeBcaT27hLnhBJd">
        Motioner i Andra kammaren, nr 132 år 1959 3
      </fw>
      <div xml:id="i-BfQbJMvunzutW7gSxxCcFX" type="motHeader">
        <div xml:id="i-5Q7soo21Jxk1YG7EtX7gzg" type="motTitle"/>
        <div xml:id="i-BAywk6CMt16dWgPuVgsTco" type="motSubmissionInfo"/>
      </div>
      <div xml:id="i-JRXedwrnx9gzrfJBbZK9aD" type="motBody">
        <div xml:id="i-WEpnU5UYCh18sFxrhTfZPY">
          <p xml:id="i-EfHqrfGnMfXXR11SPfEkGh">
            Nr 132
          </p>
          <p xml:id="i-M9NNucFV4KKxhSBjg1s7KR">
            Av herr Senander m. fl., angående överförande av privatägda fler-
            familjs hyreshus i allmän ägo, m.m.
          </p>
          <p xml:id="i-HLeNRS9Kz9neNyCZRkJhse">
            Bostadsfrågan har med fullt fog betecknats som en av vår tids
            största so- ciala frågor. Ur såväl hälso- som trivselsynpunkt
            är en god bostad av avgö- rande betydelse. Den svenska hyresgäströrelsen
            har också gjort regeln om » hälsobostäder åt alla» till motto
            för sin verksamhet. Från dessa utgångspunkter måste bostadsfrågan
            betraktas som en sam- hällelig angelägenhet av första rang. Spekulationer
            på detta område borde vara förbjudna i lag. Det är upprörande
            att bristen på bostäder utnyttjas av kapitalstarka personer och
            kapitalsammanslutningar för att driva bygg- nadskostnader och
            hyror i höjden. Det område som i första hand borde be- frias från
            spekulation är bostadsområdet. Staten och kommunerna har på senare
            årtiondena skaffat sig ett ökat inflytande på bostadsmarknaden.
            Spekulation i tomtmark har begränsats genom tomträttsinstitutet.
            Hyresregleringslagen har beskurit hyresvärdarnas envälde i fråga
            om uppsägningar av hyresgäster; kvarboenderätten har säk- rats
            för de skötsamma hyresgästerna. Tillkomsten av hyresrådet, hyresnämn-
            derna och bostadsförmedingarna markerar införandet av en viss
            rättsord- ning under statlig och kommunal kontroll. Slutligen
            bör nämnas, att hyres- höjningar i de privatägda fastigheterna
            icke kan ske utan hyresrådets och regeringens medgivande. Även
            beträffande bostadsproduktionen har staten numera ett stort infly-
            tande. Staten uppträder som långivare och har med långivningen
            förbundit villkor, som syftar till att hålla spekulationen beträffande
            byggnadskostna-. der och hyror inom vissa gränser. Med stöd av
            de statliga lånen bedriver kommunerna och samhällsnyttiga kooperativa
            bostadsföretag en omfattande bostadsproduktion i konkurrens med
            den privata produktionen. Det allmänna har följaktligen genom
            ingripanden av olika slag sökt på-. verka utvecklingen på bostadsområdet.
            Tyvärr har emellertid inte dessa haft en effekt som svarar mot
            den stora sociala betydelse bostadsfrågan har. Spekulationen i
            hyror och fastighetsvärden är icke stävjad, endast i någon mån
            begränsad. Hyrorna i vårt land är bland de högsta i världen. Men
            hyres- rådet och regeringen har, i trots härav, vid upprepade
            tillfällen bifallit framställningar från fastighetsägarna om hyreshöjningar
            och har: därmed: bidragit till en för hyresgästerna oförmånlig
            utveckling. Uppskörtningen av hyresgästerna via bränsleklausulen
            är allbekant genom avslöjandet av de.
          </p>
          <pb facs="riksdagen-motions-pdf/data/1959/mot_1959__ak__132/mot_1959__ak__132-002.pdf"/>
          <fw xml:id="i-V3Y8rMotjDTgq3YxS4MAXK">
            4 Motioner i Andra kammaren, nr 132 år 1959
          </fw>
          <p xml:id="i-VD7qLDXEppfqNvWTWWJRLS">
            stora extravinster fastighetsägarna i tysthet tillgodogjort sig
            i form av bety- dande oljerabatter. Den illegala kommersen med
            lägenheter genom enskilda fastighetsägare och mer eller mindre
            skumma uthyrningsbyråer, med be- talning »under bordet&gt; och
            dryga provisioner, är icke obetydlig. Känt är ävenledes att lägenhetsreparationerna
            upphört i sådan utsträckning, att man med rätta kan tala om ett
            utbrett lägenhetsförfall. Hyresregleringslagen, som utgjort ett
            gott skydd för landets hyresgäster, även om den i många fall kringgåtts,
            har genom beslut av 1956 års riksdag förändrats i starkt försämrande
            riktning under uttryckligt angivande av att en successiv avveckling
            av hyresregleringen därmed inleddes. De företagna ändringarna
            innebär dels att regeringen getts befogenhet att bringa hyres-
            regleringen att upphöra i ort eller del av ort, där läget på bostadsmarknaden
            icke kräver fortsatt reglering, och dels att hyreskontrollen skall
            upphöra beträffande lägenhet i statsbelånade hus, där lån beviljats
            efter den 31 de- cember 1956. 1957 års riksdag beslutade om ytterligare
            uppmjukning av lagen. På ett ytterst viktigt område har staten
            medvetet underlåtit att ingripa mot spekulationen. Vi syftar på
            byggmaterialproduktionen. Ingen svävar i okunnighet om att materialpriserna
            är den huvudsakliga anledningen till de våldsamt uppdrivna byggnadskostnaderna.
            Monopolföretag av olika slag härskar enväldigt och reglerar tillgång
            och priser uteslutande med hänsyn till vinstintresset. Med tanke
            på vilken betydelse materialproduktionen har för byggnadskostnader
            och hyressättning måste det därför närmast beteck- nas som en
            skandal, att den på sin tid på socialdemokratiskt initiativ till-
            satta utredningen om förstatligande av byggmaterialproduktionen
            avveck- lades utan att ha framkommit med ett enda förslag. Det
            är orimligt att bostaden skall få tjäna som objekt för spekulation.
            Genom lagstiftningar av skilda slag, främst hyresregleringslagen,
            har staten i princip engagerat sig för en begränsning av spekulationen
            på bostadsmark- naden. Tyvärr ser det emellertid ut som om de
            statliga åtgärderna till dels betraktas som kristidsföreteelser.
            Motiveringen för en successiv avveckling av hyresregleringslagen
            är sålunda, att bostadsbristen icke längre är av den omfattning
            att den motiverar en fortsatt existens av denna utomordentligt
            viktiga sociala lagstiftning. En dylik motivering för hyresregleringslagens
            avveckling är minst sagt uppseendeväckande. Det är allmänt känt
            att bostadsbristen förvärrats år från år. I proposition 154 till
            1957 års riksdag, vari bland annat påyrkades en snabbare takt
            för hyresregleringslagens avveckling än den som besluta- des vid
            1956 års riksdag, återfinnes ett uttalande av bostadsstyrelsen
            beträf- fande läget på bostadsmarknaden. Däri upplyses att bostadsstyrelsen
            i bör- jan av år 1956 införskaffat uppgifter från vissa kommuner
            om antalet bo- stadssökande. För 171 av landets 7 036 kommuner
            redovisades sammanlagt
          </p>
          <pb facs="riksdagen-motions-pdf/data/1959/mot_1959__ak__132/mot_1959__ak__132-003.pdf"/>
          <fw xml:id="i-JSR3uEuXhFefe779kwY7Nb">
            Motioner i Andra kammaren, nr 132 år 1959 5
          </fw>
          <p xml:id="i-JENqNT7YZ6rKgiKSeddmza">
            245 000 bostadssökande. Av dessa saknade 106 000 egen lägenhet.
            Därvid hade icke inräknats 6 000 sökande som själva bodde i kommunen
            men hade familjen i annan kommun. Av de 106 000 sökande utan egen
            lägenhet representerade 21 2, hushåll med minderåriga barn och
            7 Z var gifta personer utan minderåriga barn. Antalet sökande
            som avsåg att ingå äktenskap uppgick till 31 Z. Återstoden eller
            41 7 bestod av ensamstående eller andra sökande. Bostadsstyrelsen
            ansåg därför som föga sannolikt att bostadsmarknaden undergått
            någon nämnvärd förbättring under år 1956. Detta konstaterande
            på grundval av de siffror som anförts är i mildaste laget. Sedan
            undersökningen företogs har för övrigt bostadsköerna, framför
            allt på de större orterna, stadigt ökat. Vid mitten av år 1958
            utgjorde antalet bostadssökande i Stockholm 100 650. Av dem saknade
            54 190 egen bostad. I Göteborg var antalet sökande i slutet av
            år 1958 53 340 varav 23 365 utan egen bostad. 5 575 utgjordes
            av sökande med minderåriga barn. Det totala antalet sökande ökade
            från början av år 1955 med 20 280 i Stock- holm och 10 827 i Göteborg.
            Det finns således inget fog för påståendet, att bostadsbristen
            icke längre är av den omfattning att den motiverar hyresregleringslagens
            bestånd. Men alldeles oberoende av situationen i detta avseende
            på bostadsmarknaden är hyresregleringslagen motiverad av sociala
            skäl och som ett skydd för hyres- gästerna mot fastighetskapitalet.
            Hyresgäströrelsen har också klart markerat hyresregleringslagens
            bety- delse ur denna synpunkt. I hyresgäströrelsens år 1945 utgivna
            bostadspoli- tiska efterkrigsprogram uttalas bland annat:
          </p>
          <p xml:id="i-EMmeiY5YWaszT7wN28gKWF">
            Vi har emellertid inte råd att betrakta hyresregleringen som
            en krislag- stiftning. Vi måste en gång för alla göra slut på
            den spekulation i hyror och fastighetsvärden, som på flertalets
            bekostnad ger oförtjänta inkomster. Hyres- kontrollen bör bli
            ett obligatoriskt led bland samhällets socialpolitiska åtgär-
            der — i fred såväl som under krig.
          </p>
          <p xml:id="i-PnZ8XH6seEReu52Y2Cmcvq">
            Situationen på bostadsmarknaden är nu sådan att den i stället
            för av- veckling av statens inflytande och kontroll kräver än
            radikalare åtgärder från samhällets sida. Vi känner inte de verkliga
            skälen till hyresreglerings- lagens påbörjade avveckling. Men
            vi föreställer oss på goda grunder, att det alltmer stegrade trycket
            från fastighets- och bankkapitalets sida spelat en be- tydande
            roll i sammanhanget. Vi anser det därför nödvändigt att åtgärder
            vidtages för en avveckling av dessa spekulativa intressen från
            inflytandet över vår tids största sociala fråga, bostadsfrågan.
            Vi syftar till ett överförande av hela inflytandet över bostadsfrågan
            till samhället och de spekulationsfria kooperativa bostadsföretagen.
          </p>
          <pb facs="riksdagen-motions-pdf/data/1959/mot_1959__ak__132/mot_1959__ak__132-004.pdf"/>
          <fw xml:id="i-YLJjEUHzGvB9yxgtEuUbJQ">
            6 Motioner i Andra kammaren, nr 132 år 1959
          </fw>
          <p xml:id="i-UP2jR4KwRTQtKRU49uLeDj">
            Detta kan knappast ske annat än genom överförandet av privatägda
            fler- familjs hyreshus i statens eller kommunernas ägo. Detta
            krav är icke nytt. I Arbetarrörelsens efterkrigsprogram, punkt
            20, förklaras:
          </p>
          <p xml:id="i-Aues5HXRmVwEKzti2W71FX">
            För att jordvärdestegringen i städerna skall komma det allmänna
            tillgodo och ännu mer för att framtida saneringsarbeten icke skall
            försvåras på grund av bostadsbeståndets splittring på flera ägare,
            bör tomtmarken kommuna- liseras och beståndet av hyreshus gradvis
            överföras i kommunal ägo.
          </p>
          <p xml:id="i-GqCapDmnBSd6yZwABtABid">
            Hyresgäströrelsen är i sitt förut åberopade bostadspolitiska
            efterkrigs- program inne på samma tankegångar. Där heter det i
            punkt 15 under rubri- ken »Tomtmarken och de privatägda flerfamiljshusen
            i städerna överföres efter hand i samhällets ägo»:
          </p>
          <p xml:id="i-4ouk9KdEoBUqmRLFmLhkFR">
            Sålunda är det nödvändigt att effektivt förhindra alla för de
            boende skad- liga spekulationer i tomt- och fastighetsvärden.
            Redan av den anledningen måste i framtiden tomtmarken och beståndet
            av privatägda flerfamiljshus så småningom överflyttas i samhälleliga
            organs eller allmännyttiga bostads- företags händer.
          </p>
          <p xml:id="i-YCzLAJA9RaQfzoX2YweDY9">
            Detta skrevs år 1945. Under de 14 år som gått sedan dess har
            ingenting inträffat som förminskar betydelsen av hyresgäströrelsens
            krav. Tvärtom är läget i dag sådant, att det är synnerligen aktuellt.
            De bostadssökandes antal ökar stadigt, framför allt i städerna
            och andra tätorter. Flertalet av dem som lyckats erhålla moderna
            lägenheter får betala hyror som inte står i rimlig proportion
            till inkomsten. I det äldre fastighetsbeståndet, där hyrorna bör-
            jar närma sig dem som uttages för moderna lägenheter, får lägenheter
            och fastigheter förfalla genom uteblivna reparationer. Även i
            privatägda fastig- heter av modernare slag eftersättes ofta nödvändiga
            reparationer. Material- priserna går ständigt i höjden och har
            enligt bostadsstyrelsens index stigit med 159 enheter sedan den
            1 januari 1939, medan lönekostnaderna under samma tid stigit med
            endast 92 enheter. Slutligen bör noteras att trångbodd- heten
            är betydande och att antalet enrumslägenheter eller därunder torde
            utgöra minst 40 Z av hela lägenhetsbeståndet. Då det sålunda existerar
            en situation på bostadsmarknaden som med nu- varande äganderättsförhållanden
            endast tenderar att förvärras får vi hem- ställa, att riksdagen
            i skrivelse till Kungl. Maj:t måtte anhålla, att frågan om överförandet
            av privatägda flerfamiljs hyres- hus i allmän ägo göres till föremål
            för utredning varvid jämväl frågan om vilka övriga åtgärder som
            kan anses er- forderliga till förhindrande av spekulation på bostadsområ-
          </p>
          <pb facs="riksdagen-motions-pdf/data/1959/mot_1959__ak__132/mot_1959__ak__132-005.pdf"/>
          <fw xml:id="i-V5NmmW9P4c9uAWzztyFJYG">
            Motioner i Andra kammaren, nr 132 år 1959 7
          </fw>
          <p xml:id="i-VyuSEhSBRLHEX7A7U2Rrdd">
            det bör prövas samt att Kungl. Maj:t inför riksdagen fram- lägger
            de förslag vartill utredningen kan föranleda.
          </p>
          <p xml:id="i-XPyXBQEME9uJPdi4g5zUsM">
            Stockholm i januari 1959 Knut Senander Gustav Johansson H. Hagberg
          </p>
          <p xml:id="i-5eSGcGm4rhJ73hcXVBta2m">
            Helmer Holmberg Henning Nilsson
          </p>
        </div>
      </div>
    </body>
  </text>
</TEI>
