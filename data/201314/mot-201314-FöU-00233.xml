<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-FöU-00233">
  <teiHeader>
    <fileDesc>
      <titleStmt>
        <title>Radonhalten i inomhusluft</title>
        <author corresp="i-TyiLHdkXMMBBWN3zcwj3DS i-Wg4JiBuxTz9fesArDXiMko">av Erik A Eriksson och Helena Lindahl (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Radonhalten i inomhusluft</title>
          <idno type="rdwebb">H102Fö233</idno>
          <rs type="number">Fö233</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H102Fö233/text</ref>
          <ref type="dokument_url_html">http://data.riksdagen.se/dokument/H102Fö233</ref>
          <ref type="dokumentstatus_url_xml">http://data.riksdagen.se/dokumentstatus/H102Fö233</ref>
          <ref type="doc">http://data.riksdagen.se/fil/5FC7095D-396F-4935-A548-376C709C4FA1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TyiLHdkXMMBBWN3zcwj3DS</idno>
            <name>Erik A Eriksson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UmA249f3DD8oabf7xRK1Yc" type="signed"/>
        <correspContext corresp="i-UmA249f3DD8oabf7xRK1Yc">
          <note type="signatory" corresp="i-TyiLHdkXMMBBWN3zcwj3DS"/>
          <note type="signatory" corresp="i-Wg4JiBuxTz9fesArDXiMko"/>
        </correspContext>
        <correspAction xml:id="i-AdSUFMeJjCvWWqxjZHQeXw" type="numbering">
          <date when="2013-10-07"/>
        </correspAction>
        <correspAction xml:id="i-EPhgmPVgXTmdz7s9prR4vf" type="submission">
          <date when="2013-10-03"/>
        </correspAction>
        <correspAction xml:id="i-Qav3nfNz2sL1Q5xLfT5HVm" type="transfer">
          <date when="2013-10-03"/>
        </correspAction>
        <correspAction xml:id="i-87dMsocHsZdGvfZhdp5CWi" type="assigned"/>
        <correspContext corresp="i-87dMsocHsZdGvfZhdp5CWi">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-SqYE9fXNVtzaR5Dng6MHMX">
            Förslag till riksdagsbeslut
          </head>
          <list style="ol">
            <item xml:id="i-CkBiDVvUN9ZNS86mGyephP">
              Riksdagen tillkännager för regeringen som sin mening vad som
              anförs i motionen om Socialstyrelsens mål.
            </item>
            <item xml:id="i-7onFnURFeaLdfnQbmSf4hh">
              Riksdagen tillkännager för regeringen som sin mening vad som
              anförs i motionen om att utse en lämplig myndighet med övergripande
              ansvar över radonfrågan.
            </item>
          </list>
        </div>
        <div type="motContent">
          <head xml:id="i-PHE1gd5wBVWxHtYzSdCApB" type="h1">
            Motivering
          </head>
          <p xml:id="i-9HVW5pX6Cq469vvBfCRpmY">
            En stor andel av bostäderna i landet har idag en alltför hög
            radonhalt i inomhusluften. Socialstyrelsen bedömer i Miljöhälsorapport
            2009 att cirka 500 lungcancerfall per år orsakas av radon i bostäder.
          </p>
          <p xml:id="i-UvU13oF7BWAF1mfbGYavVF">
            I syfte att minska att personer drabbas av lungcancer har Socialstyrelsen
            satt upp mål för minskning av radonhalten i svenska bostäder.
            Socialstyrelsen säger bl.a.:
          </p>
          <p xml:id="i-61N2pcyuuwntxfmL7fHefV">
            År 2020 skall byggnader och deras egenskaper inte påverka hälsan
            negativt. Därför skall det säkerställas att: [] – radonhalten
            i alla bostäder år 2020 är lägre än 200 Bq/m³ luft.
          </p>
          <p xml:id="i-9ENk9hw7A4G1DnBgBmDzpU">
            Om målet nås skulle enligt Socialstyrelsen 100 personer färre
            om året drabbas av lungcancer från och med år 2020. Det är också
            intressant att notera att WHO rekommenderar att riktvärdet för
            bostadsradon sätts till 100 Bq/m³.
          </p>
          <p xml:id="i-MRy8gNpKzmBaf9gq7fEQao">
            Branschorganisationen Svensk Radonförening, som bl a organiserar
            de företag som bedriver radonmätning i Sverige, har nyligen genomfört
            en enkätundersökning bland landets kommuner (68 % av kommunerna
            besvarade enkäten). Syftet med enkäten är att undersöka om tillräckligt
            många radonmätningar genomförs och hur landets kommuner agerar
            för att uppnå Socialstyrelsens mål. Resultatet är nedslående och
            visar att landets kommuner till stor del inte har kontroll över
            hur radonsituationen ser ut i landets bostäder. Några resultat
            från undersökningen:
          </p>
          <list style="ul">
            <item xml:id="i-7mNr6MZvEsM8ZBbuY7dvWx">
              2 miljoner mätningar bör göras innan 2020 för att miljömålen
              ska uppnås, d v s 260 000 per år. Det ska jämföras med nuvarande
              takt på 80 000–90 000/år.
            </item>
            <item xml:id="i-AiicGMdNDrss7iJfypzARh">
              Kommunerna saknar troligen kännedom om ca 400 000 bostäder som
              överstiger riktvärdet på 200 Bq.
            </item>
            <item xml:id="i-TQriBmsjPDfFCvKHBJWhw9">
              I hälften av Sveriges kommuner känner man till 15 % eller färre
              av de mätningar som borde göras innan 2020.
            </item>
            <item xml:id="i-BUNJrFwBjx2YJLkh7wDEXm">
              Appliceras resultatet på riket ges det att endast 22 % av de
              mätningar som borde vara gjorda 2020 är idag kända av kommunerna.
            </item>
            <item xml:id="i-UYvNwxJEVxJ5UJZxTPLiW2">
              Endast 53 % av landets kommuner ställer krav på ägarna till flerbostadshus.
            </item>
            <item xml:id="i-VXHch5CiHE7dVpGPy7gari">
              Av de övriga planerar knappt hälften att skärpa kraven på ägare
              till flerbostadshus.
            </item>
            <item xml:id="i-PvkCPzc8MVSYdednPGkrpV">
              26 % av landets kommuner ställer inte, eller planerar inte att
              ställa, krav på ägarna till flerbostadshus, vad gäller radonmätningar.
            </item>
          </list>
          <p xml:id="i-Q3qsvrKkNtguosugC1kzTz">
            Med det aktuella enkätresultatet i beaktande, är det uppenbart
            att ett flertal av landets kommuner inte utför sitt tillsynsansvar
            på ett tillfredställande sätt. Det är uppenbart att Socialstyrelsens
            mål inte kommer att uppnås om inte antalet radonmätningar ökar
            kraftigt.
          </p>
          <p xml:id="i-5dL7sB2MDkhyPiEZXH8vKR">
            Ibland angavs den så kallade eldningssäsongen som en begränsande
            orsak till att det nationella målet inte kommer nås. Mätning under
            eldningssäsongen, 1/10–30/4, var en del av metodbeskrivningen
            redan då det nationella målet sattes och kan därför inte anses
            som orsak till att målet inte kommer nås.
          </p>
          <p xml:id="i-XjryNuQN9cuT4w3U3uk6A6">
            Dessutom hävdades att det var svårt att hitta konsulter som kan
            föreslå respektive genomföra åtgärder i fastigheterna. Detta stämmer
            heller inte med den information vi fått.
          </p>
          <p xml:id="i-E7s66eyeX272MpkfrB1QuC">
            Svensk Radonförening ger en annan bild av situationen. Mätlaboratorierna
            är rikstäckande och det går idag att få tag i radonsaneringsföretag
            över i stort sett hela landet. Det finns även ett antal rikstäckande
            åtgärdsföretag.
          </p>
          <p xml:id="i-D2wLVFrix3csTxGXxQJ6FW">
            En mer rättvisande beskrivning är att antalet åtgärder i Sverige
            har minskat på grund av kommunernas bristande tillsynsansvar.
            Genom att radonmätningar i Sverige har minskat dramatiskt på senare
            år har antalet åtgärder också minskat. Detta gör att många kunniga
            åtgärdsföretag måste avbryta sina arbeten och därmed försvinner
            viktig kompetens från marknaden.
          </p>
          <p xml:id="i-ZZFcCCovFVw22FiZcrdKh">
            Enligt vår uppfattning måste kommunerna, i betydligt högre omfattning,
            säkerställa att vi får information om vilka bostäder som har för
            hög radonhalt. Det är först när mätningar genomförts som vi har
            kunskap om detta, och det är först då vi kan bedöma eventuella
            brister i åtgärdandeprocessen.
          </p>
          <p xml:id="i-R1C1sZq7MkmGMAdnmQ2MmJ">
            Vår slutsats är, liksom förra året, att alltför många kommuner
            inte utför sitt tillsynsansvar på ett tillfredställande sätt,
            varför radonhalten är okänd i alltför många bostäder. Antalet
            radonmätningar måste öka kraftigt om Socialstyrelsens och regeringens
            nationella mål ska kunna uppnås.
          </p>
          <p xml:id="i-C6QoVNF8WduyLHw6xaPv3g">
            Vi drar även slutsatsen att en bidragande orsak till att miljömålet
            inte kommer nås är att ingen myndighet har ett övergripande ansvar
            för radonfrågan i Sverige.
          </p>
          <p xml:id="i-5btZnxc1GhDuVpaUYR22sK">
            Idag har följande myndigheter ett delansvar över radonfrågan:
          </p>
          <list style="ul">
            <item xml:id="i-CpZengufYYZng87T5LDFkz">
              Socialstyrelsen – Allmänna råd för befintlig byggnation samt
              enskilda brunnar.
            </item>
            <item xml:id="i-NWqipWYCMBr8aX3cMDWbWV">
              Boverket – Nybyggnation.
            </item>
            <item xml:id="i-3ELxW9NKU8zNG3NjnXwTWK">
              Arbetsmiljöverket – Arbetsplatser.
            </item>
            <item xml:id="i-UeRH9SZGJkxzt5MtAr7GYi">
              Folkhälsoinstitutet – Folkhälsofrågor.
            </item>
            <item xml:id="i-YFZ4355BA6MfbKuFYBQHwU">
              Livsmedelsverket – Föreskrift om radon i vatten för kommunalt
              vatten och större vattentäkter.
            </item>
            <item xml:id="i-YEVzJ87NprxxQ1swm9RfP2">
              Sveriges geologiska undersökning (SGU) – Kartering av berggrunden,
              inventering av brunnar.
            </item>
            <item xml:id="i-4tXL44C9QvXvWDaJ9oFcjx">
              Strålsäkerhetsmyndigheten (SSM) – Äger metodbeskrivningen om
              hur det ska mätas. Ansvar för strålningsfrågor etc.
            </item>
            <item xml:id="i-2V2ne4JkSs1DZTDRZHAu1K">
              Länsstyrelsen – Beviljar radonbidraget som ges ut av Boverket.
            </item>
            <item xml:id="i-23RWmWQoZkt8DEavW89on6">
              Swedac – Ackreditering av mätlaboratorier.
            </item>
          </list>
          <p xml:id="i-5VdG48DBJVFiPq5ZNA1QGB">
            Vi föreslår istället att regeringen slår fast vilken myndighet
            som har det övergripande samordningsansvaret för radonfrågan och
            ger denna myndighet i uppdrag att sammanställa en handlingsplan
            för hur miljömålet ska uppnås.
          </p>
        </div>
        <div type="motSignatures">
          <list>
            <item xml:id="i-QMa8oGMHzxNBVwrZMk4QMB">
              Erik A Eriksson (C)
            </item>
            <item xml:id="i-JaJkwsA2jKC95f9YLzbJC7">
              Helena Lindahl (C)
            </item>
          </list>
        </div>
      </div>
    </body>
  </text>
</TEI>
