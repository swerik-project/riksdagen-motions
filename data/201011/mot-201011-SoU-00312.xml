<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00312">
  <teiHeader>
    <fileDesc>
      <titleStmt>
        <title>Gårdsförsäljning av alkoholdrycker</title>
        <author corresp="i-K75KrtPmbiw4k8rrgLDHse">av Maria Plass (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gårdsförsäljning av alkoholdrycker</title>
          <idno type="rdwebb">GY02So312</idno>
          <rs type="number">So312</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So312/text</ref>
          <ref type="dokument_url_html">http://data.riksdagen.se/dokument/GY02So312</ref>
          <ref type="dokumentstatus_url_xml">http://data.riksdagen.se/dokumentstatus/GY02So312</ref>
          <ref type="doc">http://data.riksdagen.se/fil/F662CE18-48F9-4FB8-9F02-EC0D8C4B094D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-K75KrtPmbiw4k8rrgLDHse</idno>
            <name>Maria Plass</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5U8B83RKdC2U9PJiQFpxy2" type="signed"/>
        <correspContext corresp="i-5U8B83RKdC2U9PJiQFpxy2">
          <note type="signatory" corresp="i-K75KrtPmbiw4k8rrgLDHse"/>
        </correspContext>
        <correspAction xml:id="i-PscJR5YTQLAFm6BWtnRiK7" type="numbering">
          <date when="2010-10-28"/>
        </correspAction>
        <correspAction xml:id="i-4rMzujDTnwat1VduVS4myv" type="submission">
          <date when="2010-10-25"/>
        </correspAction>
        <correspAction xml:id="i-3C2uc5BmG7H8RbVuZh6h1S" type="transfer">
          <date when="2010-10-25"/>
        </correspAction>
        <correspAction xml:id="i-12mUsVtRs1923yT7PBoRxp" type="assigned"/>
        <correspContext corresp="i-12mUsVtRs1923yT7PBoRxp">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4qS6zCdna3Dmu8LFh3Lk2t" type="motBody">
        <div xml:id="i-LAa7Qjx7r6JG2ZynnQsQ97" type="motProposal" subtype="förslag">
          <head xml:id="i-4rLs5h6vyocxwqhnTEADrn">
            Förslag till riksdagsbeslut
          </head>
          <p xml:id="i-W2wnbKSyUDYoZ7Lq7nssm4">
            Riksdagen tillkännager för regeringen som sin mening vad som
            anförs i motionen om att tillåta svenska gårdsproducenter att
            sälja egenproducerade alkoholdrycker i form av vin, öl och cider
            direkt till konsument.
          </p>
        </div>
        <div xml:id="i-12Mc4qoWzoRMB2uJ43uuvd" type="motContent">
          <head xml:id="i-Xg39rh5f12dhKxjMoS5YBT" type="h1">
            Motivering
          </head>
          <p xml:id="i-BeR1c3xkL6dHq97mgrGuGk">
            I och med Sveriges inträde i EU år 1995 upphörde flera av monopolen
            på alkoholområdet, bland annat inom import, tillverkning och partihandelsförsäljning.
            Sverige valde dock av alkoholpolitiska skäl att behålla detaljhandelsmonopolet,
            Systembolaget. Detta villkorades med att Sverige inte fick diskriminera
            producenter inom EU. Det är ett villkor som idag gör att vi snarare
            diskriminerar producenter på den egna marknaden.
          </p>
          <p xml:id="i-LbxseCP7NBnkUUmLJoDfxe">
            Svenska gårdar är idag förbjudna att sälja från den egna produktionen
            direkt till konsument. Alkohollagen ger Systembolaget ensamrätt
            att sälja drycker med en alkoholhalt överstigande 3,5 procent
            över disk. Systembolaget har således monopol på all detaljhandel
            av vin, starköl, starkcider samt andra spritdrycker. Sverige är
            det enda landet i EU där så är fallet. Finland har en motsvarande
            reglering av alkoholförsäljning över disk men har sedan år 1995
            förenat sitt handelsmonopol med reglerad gårdsförsäljning. Gårdsproducenter
            kan därmed bedriva detaljhandel med egna viner, öl och cider utan
            monopolet som mellanhand.
          </p>
          <p xml:id="i-UDA5tQKyeTEUpyJctyRz1U">
            Svenska gårdsproducenter av alkoholhaltiga drycker bör tillåtas
            en reglerad försäljning av egenproducerade viner, öl och cider
            direkt till konsument under kontrollerade former. Sverige kan,
            inom ramen för sin restriktiva alkoholpolitik och sitt medlemskap
            i EU, tillåta gårdsförsäljning och samtidigt bevara alkoholmonopolet
            för övrig detaljhandel. Kvalitet och kontroll kan säkras även
            när Systembolaget inte är mellanhand och ensamt försäljningsställe
            över disk.
          </p>
          <p xml:id="i-FZMU8i3KRBtBd6v2CGZDdU">
            För landsbygdsutvecklingen och företagandet skulle gårdsförsäljning
            vara mycket betydelsefullt. Gårdsproducenter förädlar våra svenska
            råvaror och bidrar till ekonomisk utveckling och arbetstillfällen.
            Lokal mat- och dryckesproduktion bidrar till att göra olika landsdelar
            mer attraktiva. Svensk dryckeskultur skulle gynnas och vår tillgång
            till närproducerade alternativ berikas. Gårdsförsäljning kan vara
            en viktig del i förverkligandet av visionen om Sverige som det
            nya matlandet.
          </p>
          <p xml:id="i-Vkn4ZLuQ3cKXG1uHv7jb7h">
            Vid tillåten gårdsförsäljning kan upplevelse- och landsbygdsturismen
            utvecklas och dess konkurrenskraft stärkas. Svenska och utländska
            gårdsbesökare kan då erbjudas en helhetsupplevelse motsvarande
            vad gårdsbesökare erbjuds i andra EU-länder.
          </p>
          <p xml:id="i-PGnryoDbQQPxco4kQEVB9m">
            Nya druvor och utvecklingsmetoder samt ett varmare klimat har
            fått svensk vinproduktion att frodas. Intresset för småskalig
            och närproducerad mat och dryck har ökat, därmed också utbud och
            efterfrågan av svenskt vin och andra alkoholprodukter. I Sverige
            finns omkring 30 vingårdar och 50 bryggerier varav 20 är små.
          </p>
          <p xml:id="i-VesZHPkUT6NNBcccqq16ag">
            Systembolaget har på olika sätt försökta mota kraven på gårdsförsäljning
            med att utöka sin service. Svenska producenter har sedan år 2008
            möjlighet att, efter ansökan, få sina produkter på hyllorna i
            den närmsta Systembolagsbutiken. En dokumenterad kundefterfrågan
            ska först påvisas och den lokala butiken få ett skriftligt godkännande
            från huvudkontoret, sedan kan produkterna lagerföras. Syftet var
            att förenkla för de mindre producenterna samt förbättra tillgängligheten
            för närkonsumenter och gårdsbesökare. Systembolagets sortimentspolicy
            är dessvärre ett ökänt nålsöga och möjligheterna för småskaliga
            svenska producenter att ingå i sortimentet är fortsatt små. I
            ett nytt försök att mota kraven på gårdsförsäljning (möta önskemålen
            från allmänheten och gårdsproducenterna) lanserade Systembolaget
            år 2009 en e-beställ-ningstjänst. Gårdsbesökare kan med hjälp
            av beställningstjänsten handla genom Systembolaget på nätet för
            senare avhämtning vid något av monopolets egna försäljningsställen
            under öppettid. Tjänsten är dock ineffektiv eftersom den leder
            till ökad administration i flera led samt till ökade transporter.
            Framgången för e-beställningstjänsten har uteblivit, inte minst
            bland potentiella utländska gårdsbesökare, och tillgängligheten
            för konsumenten har inte förbättrats nämnvärt.
          </p>
          <p xml:id="i-8y65ySwAnmY9s738hDoT6r">
            Frågan om gårdsförsäljning behandlades i Alkohollagsutredningen
            (SOU 2009:22). Utredarna gjorde bedömningen att tillåten gårdsförsäljning
            skulle inskränka Systembolagets ensamrätt samt vara oförenligt
            med EG-rättens regler om icke-diskriminering av utländska producenter.
            Systembolagets företrädare menade att gårdsförsäljning inte är
            förenligt med Systembolagets monopolställning och skulle strida
            mot gällande EG-rätt. EU-kommissionen gör dock en annan bedömning.
            EU-kommissionen gav i mars 2009, genom sin konkurrenskommissionär,
            sitt svar på frågan om det föreligger EG-rättsliga hinder mot
            att Sverige tillåter gårdsförsäljning. Beskedet var att Sverige
            kan tillåta gårdsförsäljning givet att svensk lag inte diskriminerar
            någon producent. Gårdsförsäljning är i motionärens mening förenligt
            med monopolet och ett undantag för gårdsförsäljning skulle inte
            per automatik fordra att det statliga handelsmonopolet måste avskaffas.
            En restriktiv alkoholpolitik kan föras även vid en reglerad försäljning
            av alkohol från gårdar samtidigt som Systembolaget fortsätter
            sitt uppdrag.
          </p>
          <p xml:id="i-Wed7PpwTfS1U9tmzspMKb2">
            Erfarenheterna från Finland visar på att reglerad gårdsförsäljning
            inte leder till nykterhetsproblem eller ökad totalkonsumtion.
            Försäljningen tillåts under samma tider som detaljhandelsmonopolets
            öppettider i det finländska exemplet och under kontrollerade former.
            Gårdsprodukter är i allmänhet för dyra och exklusiva för att attrahera
            den som vill missbruka istället för att bruka. Gårdarnas geografiska
            placering är dessutom oftast avsides. Beträffande risken för att
            produkter säljs till ungdomar samt för överservering, ska naturligtvis
            samma befintliga regelverk om en ansvarsfull alkoholhantering
            tillämpas. Alkohollagsutredningen redogjorde dessvärre inte för
            hur en tillståndsgivning till producent kunde inrättas så att
            kontrollen över alkoholförsäljningen vidmakthölls.
          </p>
          <p xml:id="i-BiWNGmvQgG5EbLqFdg1xPy">
            Regeringen har bemyndigat en särskild utredning med uppdrag att
            ta fram ett förslag till hur gårdsförsäljning av alkoholdrycker
            kan ske på ett sätt som är förenligt med EU-rätten liksom detaljhandelsmonopolet
            och utan att det leder till negativa konsekvenser för folkhälsan
            samt utreda frågan om möjligheten att tillåta servering av alkoholdrycker
            på särskilda boenden (dir. 2010:21). Utredningen har antagit namnet
            Utredningen om vissa alkoholfrågor (S 2010:03) och den del som
            rör gårdsförsäljning av alkoholdrycker ska redovisas under våren
            2011.
          </p>
          <p xml:id="i-5Mp4CYRJ4dpYNKnauQnCod">
            Eftersom den lokala mat- och dryckeskulturen är viktig för alla
            delar av landet, kan en lagstiftning om gårdsförsäljning inkludera
            producenter i tätbygden, tex. ölmikrobryggerier. De bör ha jämngoda
            möjligheter att sälja sina produkter direkt till konsument.
          </p>
        </div>
        <div xml:id="i-Kdwd1vQd66uz6UkUn9ADCG" type="signatureBlock">
          <list xml:id="i-GV1pM3bnmRNbbzc5xjmxjK">
            <item xml:id="i-HXqZG3c7emwHMNiFNaQvyL" who="i-K75KrtPmbiw4k8rrgLDHse" type="signature">
              Maria Plass (M)
            </item>
          </list>
        </div>
      </div>
    </body>
  </text>
</TEI>
