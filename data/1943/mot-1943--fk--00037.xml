<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1943--fk--00037">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__37/mot_1943__fk__37-001.pdf"/>
      <fw xml:id="i-3Na5ujYY1CQ4hQ3ufFMSqw">
        2 Motioner i Första kammaren, nr 37.
      </fw>
      <div xml:id="i-AH7ceyXJZo665UQmcoUzgA" type="motHeader">
        <div xml:id="i-QKHwQQJVHHg99aU2B2VyhW" type="motTitle"/>
        <div xml:id="i-CTC77BW2aPKBzpr5SEuuRy" type="motSubmissionInfo"/>
      </div>
      <div xml:id="i-2YcBLeteoWNiDBFLDP7baM" type="motBody">
        <div xml:id="i-4fymDJ94qbEcEMouDPcYtb">
          <p xml:id="i-32nEUqSw2TmNE7aLofBpND">
            Nr 37.
          </p>
          <p xml:id="i-U4tvxJrLcW4W9ZtXn4SxEd">
            Av herr Nilsson, Bror, m. fl., om beredande av viss företrädesrätt
            för mindre jordbrukare att bedriva animalisk livsme- delsproduktion.
          </p>
          <p xml:id="i-WbhgWp9HQdgbvFjRUvnGvd">
            Ingen folkgrupp i vårt land torde hava drabbats så hårt av krigets
            och den därmed följande avspärrningens verkningar som de mindre
            jordbru- karna. Av ålder har den animaliska produktionen för dessa
            varit sättet att skaffa sig bärgning. Sedan import av fodermedel
            i stor utsträckning börjat förekomma till landet samtidigt som
            ett därav uppkommande över- skott av animalier exporterades kan
            man tala om en viss uppblomstring i såväl tekniskt som ekonomiskt
            hänseende av det svenska småbruket. Denna epok synes emellertid
            nu för lång tid framåt vara slutspelad. Därmed är frågan om det
            svenska småbrukets existensmöjligheter i högsta grad en aktuell
            fråga, och detta icke endast för dagen utan också för framtiden.
            Genom den nya egnahemsreformens genomförande hava möjligheter
            ska- pats för att i raskare takt än hittills komplettera de s.
            k. ofullständiga jordbruken. Detta är gott och väl, och man får
            hoppas att statsmakterna icke försumma att vårda och bibehålla
            funktionsdugligt det instrument, som för denna betydelsefulla
            uppgift tillskapats. Emellertid måste under alla förhållanden
            denna väldiga uppgift taga en lång tidrymd i anspråk, och medan
            gräset gror dör kon, säger ordspråket. Frågan är heller icke löst
            även om kompletteringar i sin helhet och programenligt genomfördes
            så att familjejordbruket bleve den dominerande brukningstypen,
            ty även denna mera fullständiga brukningsdel bleve i de avgjort
            största delarna av vårt land för sin räntabilitet beroende av
            animalisk produktion. Endast i de genom klimat och jordmån bättre
            lottade trakterna av landet bleve det möjligt för dessa bondejordbruks
            innehavare att genom specialodlingar, varom det numera mycket
            talas, bringa sina jordbruks avkastning upp på en fullt tillfredsställande
            nivå. Utan att emellertid nu ingå på några vidlyftigare spekulationer
            för fram- tiden, i vilken det alltid är vanskligt att spå, måste
            man säga sig, att en stabilisering av denna stora och betydelsefulla
            folkgrupps ekonomiska och sociala förhållanden är en högst angelägen
            och trängande uppgift. Huruvida den s. k. 27-mannakommittén har
            sin uppmärksamhet riktad på här omnämnda förhållanden är oss icke
            bekant. Genom producentbidraget på mjölk har en viss och mycket
            betydelse- full hjälp lämnats det mindre jordbruket, men det torde
            icke vara tillråd- ligt att fortsätta längre på prisdifferentieringens
            väg. Närmare till hands
          </p>
          <pb facs="riksdagen-motions-pdf/data/1943/mot_1943__fk__37/mot_1943__fk__37-002.pdf"/>
          <fw xml:id="i-Quzzidroxgx76TyNYeMxsz">
            Motioner i Första kammaren, nr 37. 3
          </fw>
          <p xml:id="i-Kq5QgazyzqUR8oNCNDow9y">
            synes den vägen vara att låta småbrukarna återgå till en utvidgad
            volym av sin animaliska produktion. Här i landet måste produceras
            animalier: mjölk, kött, fläsk och ägg. Denna produktion är arbets-
            och omsorgskrä- vande och passar därför småbrukaren och hans familj
            bättre än storbru- ket med dess lejda arbetskraft. Å andra sidan
            måste framhållas, att mar- kens gröda utgör grunden även för den
            animaliska produktionen, men växtodlingen kan med större effektivitet
            och prisbillighet äga rum å det större jordbruket och i de bättre
            jordbruksbygderna. Ur denna synpunkt framstår det såsom föga ändamålsenligt
            att avkräva förhållandevis lika stor leverans av fodersäd från
            trakter med små brukningsdelar och sämre odlingsbetingelser som
            från slättbygderna. Nu kan häremot invändas att innan leverans
            sker får avdrag göras med vissa mängder spannmål per innehavt
            djur, men då kan hända och händer oftast, att den mindre jord-
            brukaren på grund av omöjligheten att inköpa fodermedel och tilläven-
            tyrs svag skörd för tillfället har ett litet antal djur. Detta
            antal kan under dessa förutsättningar icke utan stora svårigheter
            utökas. Han sitter sålunda hårt fast i sina besvärligheter. Därför
            borde han tilldelas foderspannmål eller andra tillgängliga fodermedel
            i stället för att avkrävas något av sin skörd. På grund av vad
            sålunda anförts hemställes,
          </p>
          <p xml:id="i-FScLGUtPFSDsdAx3sc8CiC">
            det riksdagen måtte besluta att hos Konungen anhålla om sådana
            åtgärders vidtagande, som tillerkänna landets mindre jordbrukare
            viss företrädesrätt till bedrivandet av animalisk livsmedelsproduktion.
          </p>
          <p xml:id="i-7FjrNMTtijat5ntQfaZwFV" type="date">
            Stockholm den 19 januari 1943.
          </p>
          <p type="signatureBlock" id="i-JaN4WYAd3XdbqNCk446b5C">
            B. A. Nilsson.
          </p>
          <p xml:id="i-Ue45stjoeWVsCjHdqYfZpm">
            Joh. Friggeråker. Ivar Persson. Gunnar Bodin.
          </p>
          <p xml:id="i-PTVjRE5AfejqLZXGX7MJrb">
            V. Ljungdahl. John Gustavson Allan Holstenson. i Guntorp.
          </p>
        </div>
      </div>
    </body>
  </text>
</TEI>
