<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00542">
  <teiHeader>
    <fileDesc>
      <titleStmt>
        <title>Könsdysfori i ung ålder</title>
        <author corresp="i-TXWjMfPNdu6NddKf5hSeRx i-Lw92TAaAVgG8Kdf7YxhViy">av Alexander Christiansson och Markus Wiechel (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:542 av Alexander Christiansson och Markus Wiechel (båda SD)</title>
          <idno type="rdwebb">HA02542</idno>
          <rs type="number">542</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA02542/text</ref>
          <ref type="dokument_url_html">https://data.riksdagen.se/dokument/HA02542</ref>
          <ref type="dokumentstatus_url_xml">https://data.riksdagen.se/dokumentstatus/HA02542</ref>
          <ref type="pdf">https://data.riksdagen.se/fil/F726ED62-367F-4C02-8B1D-BC40C051A4E4</ref>
          <ref type="docx">https://data.riksdagen.se/fil/76E09DAA-CC43-4556-99AE-70847A3E97C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GogLGuQNJKgNKqVgG528uv" type="signed"/>
        <correspContext corresp="i-GogLGuQNJKgNKqVgG528uv">
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-S4uykwMkYmmiB4zyq9uTNM" type="submitted">
          <date when="2022-11-18"/>
          <time when="13:08:51"/>
        </correspAction>
        <correspAction xml:id="i-WztnUxz4cPjPKUabJe9biq" type="reviewed">
          <date when="2022-11-18"/>
          <time when="16:44:30"/>
        </correspAction>
        <correspAction xml:id="i-HFfJRNcVmHKSwQc8dEqhGp" type="referred">
          <date when="2022-12-01"/>
        </correspAction>
        <correspAction xml:id="i-RkfgcNrtJmtqtikA6eSVai" type="assigned">
          <date when="2023-05-24"/>
          <time when="16:36:22"/>
        </correspAction>
        <correspContext corresp="i-RkfgcNrtJmtqtikA6eSVai">
          <ref type="assignedTo">Socialutskottet</ref>
        </correspContext>
        <correspAction xml:id="i-8Jrmhpg5mKxiv2DeKqas4i" type="behandlas_i"/>
        <correspContext corresp="i-8Jrmhpg5mKxiv2DeKqas4i">
          <ref type="uppgift">2022/23:SoU13</ref>
          <ref type="ref_dok_id">HA01SoU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU13</ref>
          <ref type="ref_dok_titel">Prioriteringar inom hälso- och sjukvården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MtX1ot6ciJkQUw8CHQN8kT" type="motHeader">
        <div xml:id="i-3wLCSNvrXsEyvRZoZn3qyN" type="motTitle">
          Motion till riksdagen 2022/23:542 av Alexander Christiansson
          och Markus Wiechel (båda SD) Könsdysfori i ung ålder
        </div>
      </div>
      <div xml:id="i-7GTxANzeZW5T5Qb3CReFrR" type="motBody">
        <div xml:id="i-RGJErY6qfqPZSwnFxGAhZ7" type="motProposal" subtype="förslag">
          <head xml:id="i-LkYERGcHBiJrM6uXZJ7nJu">
            Förslag till riksdagsbeslut
          </head>
          <list xml:id="i-5i7g8uAF98XBcrxDS2LHtt">
            <item xml:id="i-8hgJ2KtRLLHKgc5pNNfA5F" sortKey="Yrkande 1">
              Riksdagen ställer sig bakom det som anförs i motionen om att
              se över ett uppdaterat kunskapsunderlag och behandlingsriktlinjer
              som omfattar barn och unga med plötsligt debuterande könsdysfori
              och tillkännager detta för regeringen.
            </item>
          </list>
          <list xml:id="i-Hzz3LDi8PcBeBhdjivEnpj">
            <item xml:id="i-CoUGLRiB85bne3sbcDRahr" sortKey="Yrkande 2">
              Riksdagen ställer sig bakom det som anförs i motionen om att
              utreda ett omedelbart stopp av irreversibla medicinska och kirurgiska
              behandlingar inom könsdysforivården för personer under 25 år och
              tillkännager detta för regeringen.
            </item>
          </list>
        </div>
        <div xml:id="i-WJ9x99g7xUXDByAZHz4KY9" type="motContent">
          <head xml:id="i-76uxAQTxfEY5WgGn6BkoBA" type="h1">
            Motivering
          </head>
          <p xml:id="i-DkBYujZB3JZKSmAQxTBraX">
            På senare år har vi sorgligt nog kunnat se en rejäl ökning av
            antalet tonåringar som får vård för könsdysfori. Bland dessa är
            flickor kraftigt överrepresenterade och vi ser hur över hälften
            av de tonåringar i Sverige som söker behandling även visar sig
            ha andra diagnoser. Det kan handla om alltifrån självskadebeteende
            till autism eller anorexia. Inom svensk sjukvård utgår man idag
            ifrån vad som brukar kallas för ”könsbekräftande behandling”.
            Utgångspunkten i denna behandling är att den av barnet för tillfället
            upplevda könsidentiteten anses vara det korrekta könet och att
            detta därför ska bejakas. Oavsett ålder eller eventuella alternativa
            diagnoser menar vården att man därför ska ta viljan till att ändra
            på kroppen i de fall barnet i fråga tycker att den känns fel.
            I princip ser vi därför att barn tillåts att syssla med att ge
            sig själva en psykiatrisk diagnos, som sedan respekteras utan
            ifrågasättande av vården och samhället. Detta trots att expertisen
            kanske tycker annorlunda eller att kunskapsunderlag saknas.
          </p>
          <p xml:id="i-NK9bSMxXyQTfQDMnHvpayq">
            Hormoner och pubertetsblockare skrivs till följd av detta ut
            till barn efter 2–5 besök, och alltså utan att de har genomgått
            en adekvat psykiatrisk utredning. Medicinering sker även utan
            att man genomfört en riskvärdering rörande exempelvis biverkningar
            eller långsiktiga psykologiska effekter. Bland föräldrar som ifrågasätter
            den könsbekräftande behandlingen visar det sig även att flera
            har känt sig motarbetade och rakt av uteslutits från vården av
            deras egna barn. I vissa fall har vi sett hur de till och med
            blivit anmälda som olämpliga föräldrar.
          </p>
          <p xml:id="i-QD1EJufWDFyeRM99NhTEe6">
            För att få genomgå ett kirurgiskt ingrepp i syfte att steriliseras,
            som i grunden är ett relativt litet ingrepp, måste patienten vara
            minst 25 år gammal. Betydligt mer omfattande könsstympande operationer
            kan däremot ske helt lagligt i Sverige från 18 års ålder, en gräns
            som vissa krafter i samhället vill sänka till 15 år. Den här typen
            av operationer eller ingrepp som är irreversibla, och där det
            uppenbarligen finns många exempel på personer som ångrat sig efteråt,
            bör sjukvården vara ytterst varsam med. I synnerhet för de barn
            och unga som kanske genomgår olika former av identitetskriser,
            depressioner eller andra besvär måste samhället klara av att stå
            emot, i syfte att undvika att fler far illa. Det krävs därför
            omedelbara åtgärder i form av ett uppdaterat kunskaps­underlag
            och behandlingsriktlinjer som omfattar särskilt den unga patientgruppen
            (barn och unga med plötsligt debuterande könsdysfori).
          </p>
          <p xml:id="i-B2mMno25brnK1pWXms7efb">
            Människor med könsdysfori dras ofta med suicidtankar, vilket
            är tragiskt. Studier visar dock att suicidfrekvensen inte går
            ner för gruppen i sin helhet efter det att köns­korrigeringen
            är genomförd. Enligt Läkarförbundets etiska regler ska läkaren
            i sin gärning alltid ha patientens hälsa som det främsta målet
            och om möjligt bota, ofta lindra och alltid trösta. Vidare ska
            läkaren handla i enlighet med vetenskap och beprövad erfarenhet.
            Professor Christopher Gillberg och sex andra forskare skrev i
            Svenska Dagbladet den 13 mars 2019 att den könskorrigerande behandlingen
            för barn med könsdysfori sker ”... helt utan att det föreligger
            någonting som ens skulle kunna liknas vid rimligt underlag ifråga
            om vetenskap eller beprövad erfarenhet.” De påpekar också att
            barnen i allmänhet inte ingår i några etikprövade vetenskapliga
            studier och att det saknas vetenskapligt stöd för att läkemedelsbehandlingarna
            ger några positiva långtids­resultat. Den begränsade forskning
            som finns visar att det med största sannolikhet även saknas vetenskapligt
            stöd för behandling av unga vuxna.
          </p>
          <p xml:id="i-EANxHM9mcFRtqf5GanCY48">
            Riskerna för dem som genomgår behandlingen är stor då pubertetsblockare
            bland annat kan ge sterilitet, benskörhet och ökad förekomst av
            självmordstankar och självskadebeteende. Både östrogen och testosteron
            riskerar att ge förhöjda blodfetter och förstadier till diabetes.
            Östrogen ökar dessutom risken för blodproppar och stroke, viktuppgång,
            högt blodtryck, gallblåsesjukdom och bröstcancer. Testosteron
            ökar risken för leverpåverkan och polycytemi (vilket kan ge blodproppar
            och blödningar) och effekterna är okända för bröst, livmoderslemhinna
            och äggstockar. Att avlägsna brösten, genom mastektomi, ger också
            irreversibla skador, bland annat en hög risk för svår smärta flera
            år efter operationen, särskilt för yngre kvinnor. Den yngsta flickan
            med könsdysfori som de senaste åren fått mastektomi i Sverige
            var 14 år.
          </p>
          <p xml:id="i-EfrWaMNvJuV3FGMaC9HNjW">
            Vi menar därför att det är mycket oklart om dagens könskorrigerande
            vård går i linje med Läkarförbundets etiska regler då det saknas
            vetenskapliga stöd.
          </p>
          <p xml:id="i-FF5GvjU4vYS5Yt8sRCRLh6">
            Det måste till sammanhållna psykiatriska utredningar av barn
            och unga med könsdysfori – byggda på vetenskap och beprövad erfarenhet.
            Irreversibla medicinska och kirurgiska behandlingar inom könsdysforivården
            ska likt bestämmelserna i steriliseringslagen endast få genomföras
            på personer över 25 år. Bestämmelserna i steriliseringslagen ska
            beaktas även vid könsdysforibehandling av personer under 25 år
            – oavsett om det rör kirurgi eller hormonbehandling.
          </p>
        </div>
        <div xml:id="i-4Jq6TvwKNcBepUkgELpnvh" type="signatureBlock">
          <list xml:id="i-GzNa4io1EQUjhsb1EqRTdL">
            <item xml:id="i-K1hZu6yQGqdzEsz7aP1mwv" who="i-TXWjMfPNdu6NddKf5hSeRx" type="signature">
              Alexander Christiansson (SD)
            </item>
            <item xml:id="i-EADG6PUrQRwbnxxipxipb" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
