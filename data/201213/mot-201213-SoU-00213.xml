<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00213">
  <teiHeader>
    <fileDesc>
      <titleStmt>
        <title>Skydd av barn mot tobak </title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skydd av barn mot tobak </title>
          <idno type="rdwebb">H002So213</idno>
          <rs type="number">So213</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So213/text</ref>
          <ref type="dokument_url_html">http://data.riksdagen.se/dokument/H002So213</ref>
          <ref type="dokumentstatus_url_xml">http://data.riksdagen.se/dokumentstatus/H002So213</ref>
          <ref type="doc">http://data.riksdagen.se/fil/8570A814-E816-446D-95EB-BA766B654297</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UHXftf4n6qo165Cy6XrkHp" type="signed"/>
        <correspContext corresp="i-UHXftf4n6qo165Cy6XrkHp">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction type="numbering" xml:id="i-Va7oU6rwehcksmcF8NE7LR">
          <date when="2012-09-28"/>
        </correspAction>
        <correspAction type="submission" xml:id="i-QRo5jSQDo4YRQcACEDfxGL">
          <date when="2012-09-20"/>
        </correspAction>
        <correspAction type="transfer" xml:id="i-ACq6eKhRMGkwZS3HaYCohi">
          <date when="2012-09-20"/>
        </correspAction>
        <correspAction type="assigned" xml:id="i-9Zgj3FfbjHM8umwxoPaZe2"/>
        <correspContext corresp="i-9Zgj3FfbjHM8umwxoPaZe2">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Jr43zSTHVpHiWcDvzLXUBr">
            Förslag till riksdagsbeslut
          </head>
          <p xml:id="i-2HigVccJjdRwuj3vNzZ7gt">
            Riksdagen tillkännager för regeringen som sin mening vad som
            anförs i motionen om att införa en 18-årsgräns för bruk av tobak.
          </p>
        </div>
        <div type="motContent">
          <head type="h1" xml:id="i-EXGWouYDT43YX4rdSpEeDr">
            Motivering
          </head>
          <p xml:id="i-7wYR6VRv3HB31XhdCSxj1X">
            Ungdomshem tillåter barn under 18 år att röka och snusa, sedan
            Socialstyrelsen beslutat att upphäva tobaksförbudet. Lagen bör
            ändras så att reglerna kring tobak är lika hårda som när det gäller
            alkohol.
          </p>
          <p xml:id="i-EC5L5g7ZoF3ABX4NbDJhPL">
            Frågan aktualiserades när en pojke placerad på Sundbo ungdomshem
            med framgång överklagade ett beslut om att beslagta snus som hans
            pappa hade skickat till honom.
          </p>
          <p xml:id="i-D8XhFTZMjxVnHFKy2Mi7kh">
            Statens institutionsstyrelse, SIS, som håller i ungdomsvården,
            har haft som policy att inte tillåta barn under 18 år att använda
            tobak på ungdomshemmen. Med tanke på att det är förbjudet att
            sälja tobak till barn under 18 år, och ungdomsvården bland annat
            handlar om att bekämpa missbruk, ansåg SIS att tobaksförbud var
            befogat. Ungdomshemmen är dessutom tobaksfria arbetsplatser, vilket
            innebär att personalen omfattas av tobaksförbudet under sin arbetstid.
          </p>
          <p xml:id="i-EFyG1JhhPRmakfy9Hup87t">
            Till detta kommer att tobakslagen säger att rökning är förbjuden
            i lokaler som är avsedda för barnomsorg, skolverksamhet eller
            annan verksamhet för barn eller ungdom. Förbudet gäller även skolgårdar
            och motsvarande områden utomhus vid förskolor och fritidshem.
          </p>
          <p xml:id="i-DYw3Rvd9MGjoDWCFGBqD5m">
            Ungdomshem där yngre tonåringar får behandling borde räknas som
            annan verksamhet för barn och ungdomar.
          </p>
          <p xml:id="i-2ZvHtpAaWE9ZJ1Xj2HeKSZ">
            Trots detta har Socialstyrelsen beslutat att upphäva tobaksförbudet
            för barn under 18 år på de statliga ungdomshemmen, med motiveringen
            att åtgärden inte har lagligt stöd.
          </p>
          <p xml:id="i-HzwvjJekVa4vFGoyXsCs64">
            Bara i särskilda fall, som prövas var för sig, finns möjlighet
            att beslagta tobak. Det gäller om det kan vara till men för vården
            eller ordningen vid hemmet om den inte omhändertas, till exempel
            genom att öppna upp för utpressnings- och konfliktrisker.
          </p>
          <p xml:id="i-6K4VZY442DAHXNuX5CrcbY">
            Men det kommer inte längre att vara möjligt att beslagta tobak
            för att skydda barnens hälsa.
          </p>
          <p xml:id="i-6ETqoTBu3pnYXmScth2NjQ">
            Det är absurt att det nu blivit tillåtet att konsumera tobak
            inom ungdomsvården, när barn i skolan inte får det. Tobak är en
            vanlig inkörsport till tyngre droger och är dessutom extremt vanebildande.
          </p>
          <p xml:id="i-NVzPvTKUAQpKzXhADSWhHA">
            Varje år dör cirka 6 500 personer i förtid till följd av tobaksbruk.
            Det är fler än som dör av narkotika, hiv/aids, självmord och trafikolyckor
            tillsammans. Varannan rökare dör av tobaksrelaterade skador.
          </p>
          <p xml:id="i-6CgjJtw1bE7NDRMSwpte7u">
            De flesta börjar röka i tonåren, kring 15 år. För dem är risken
            att dö mellan 35 och 69 års ålder tredubblad jämfört med icke-rökarna.
            För dem som börjar röka senare i livet är risken för förtida död,
            det vill säga mellan 35 och 69 år, fördubblad.
          </p>
          <p xml:id="i-VetjWs6yZpRzReALDLANEP">
            Lyckas man skjuta upp tobaksdebuten innebär det att betydligt
            färre kommer att bli beroende av tobak och att vi kan minska den
            tobaksrelaterade dödligheten avsevärt.
          </p>
          <p xml:id="i-4RbMQYPhk99sMtpwF1dk9s">
            Alkohollagen är idag tydlig. Langning av alkohol till ungdomar
            är förbjuden, även när den sker utan ekonomisk vinning eller inom
            familjen. Det är också förbjudet för minderåriga att inneha och
            konsumera alkohol. Det motiveras med att alkohol är särskilt farligt
            för unga och att alkoholdebuten bör skjutas upp till vuxen ålder.
          </p>
          <p xml:id="i-TqKcHkLpKHeaU7vbW1wQPw">
            Motsvarande regler saknas när det gäller tobak. Det enda som
            är uttryckligen förbjudet är att sälja tobak till barn under 18
            år. Förmedling av tobak utan ekonomisk vinning eller inom familjen
            är således tillåten. Det är också tillåtet för barn under 18 år
            att inneha och bruka tobak.
          </p>
          <p xml:id="i-Ta8ZR4WWPmyiVx7q13CHKf">
            Utan denna lucka i lagen, som för övrigt går stick i stäv med
            intentionerna i tobakslagen, hade det inte gått att upphäva tobaksförbudet
            på de statliga ungdomshemmen.
          </p>
          <p xml:id="i-GXJBybc4unYrAMysjZnM5L">
            Luckan i lagen bör snarast täppas till. Självklart ska vi ge
            alla barn samma skydd mot tobak som mot alkohol.
          </p>
        </div>
        <div type="motSignatures">
          <list>
            <item xml:id="i-BodYz4jPzn2j4z9nnQtEXe">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
