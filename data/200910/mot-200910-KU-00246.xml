<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00246">
  <teiHeader>
    <fileDesc>
      <titleStmt>
        <title>Svenska kyrkans ställning samt enskilds församlingstillhörighet</title>
        <author corresp="i-9xarzmckV5SS8EyJPN5b3x">av Hans Wallmark (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svenska kyrkans ställning samt enskilds församlingstillhörighet</title>
          <idno type="rdwebb">GX02K246</idno>
          <rs type="number">K246</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K246/text</ref>
          <ref type="dokument_url_html">http://data.riksdagen.se/dokument/GX02K246</ref>
          <ref type="dokumentstatus_url_xml">http://data.riksdagen.se/dokumentstatus/GX02K246</ref>
          <ref type="doc">http://data.riksdagen.se/fil/7FAEAA64-8B53-40BF-9A8B-BA170C085DA9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UbNYfFUZuiKPPYw2ak9MSb" type="signed"/>
        <correspContext corresp="i-UbNYfFUZuiKPPYw2ak9MSb">
          <note type="signatory" corresp="i-9xarzmckV5SS8EyJPN5b3x"/>
        </correspContext>
        <correspAction type="numbering" xml:id="i-Qp9MfwG2RPu4M3bgdPCUFS">
          <date when="2009-10-01"/>
        </correspAction>
        <correspAction type="submission" xml:id="i-Hmio9Rncg8seZjMzhub4MW">
          <date when="2009-09-30"/>
        </correspAction>
        <correspAction type="transfer" xml:id="i-WpNKsS3UUaVjepbhwDcsYe">
          <date when="2009-09-30"/>
        </correspAction>
        <correspAction type="assigned" xml:id="i-3bPbunW3jnqCcrJr8vgizz"/>
        <correspContext corresp="i-3bPbunW3jnqCcrJr8vgizz">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-5XFNcTcJ2nKCgL9m1a7vt3">
            Förslag till riksdagsbeslut
          </head>
          <list style="ol">
            <item xml:id="i-4dzBGrLx2pVJk76hSuLCPV">
              Riksdagen tillkännager för regeringen som sin mening vad som
              anförs i motionen om en fri församlingstillhörighet inom Svenska
              kyrkan och därmed behovet av nödvändiga lagändringar.
            </item>
            <item xml:id="i-9QV6kve3Lk5aj5gCVLKsmB">
              Riksdagen tillkännager för regeringen som sin mening vad som
              anförs i motionen om en översyn av lagen om trossamfundet Svenska
              kyrkan.
            </item>
          </list>
        </div>
        <div type="motContent">
          <head type="h1" xml:id="i-MgV33QcB1kgnC8onBknbxe">
            Motivering
          </head>
          <p xml:id="i-TVDeAqyuzus5ertRmXRFr7">
            Självfallet väcker Svenska kyrkan intresse. Det handlar om landets
            i särklass största religiösa samfund. Med nästan sju miljoner
            medlemmar är den en viktig institution både ifråga om storlek
            och i hur tänkande och struktur format vår gemensamma historia
            och många av våra delade traditioner.
          </p>
          <p xml:id="i-GZkUDjLiDVmjs3oEMvkxMg">
            Den statskyrkoordning som tidigare gällt i Sverige har upphört.
            Det är bra. Det handlar dock inte om en definitiv brytning utan
            snarare om ändrade relationer. I lag är statens förhållanden med
            och till Svenska kyrkan reglerade. Utöver storlek och historisk
            påverkan ger detta en särställning. Relationsändringen fanns på
            plats år 2000.
          </p>
          <p xml:id="i-HShREtcLY1LoF13Usc8o39">
            I budget för 2010 markeras fortsatt engagemang från statens sida
            vad gäller den kyrkoantikvariska ersättningen. Det handlar om
            ett gemensamt kulturhistoriskt ansvarstagande från statens och
            Svenska kyrkans sida.
          </p>
          <p xml:id="i-R8Dkgxj7yghj5jgGbqessb">
            Med tanke på att det är tio år sedan relationsförändringen och
            att det under de senaste åren diskuterats nivå, omfattning och
            inriktning på stöd till andra trossamfund (för närvarande 50 miljoner
            kronor om året) kan det finnas anledning att reflektera kring
            statens förhållande till de religiösa samfunden och även utformningen
            av den lag som finns specifikt vad gäller Svenska kyrkan. Bland
            annat stadgas att Svenska kyrkan skall vara en demokratiskt uppbyggd
            folkkyrka. Det kan finnas anledning att fundera kring dessa begrepp,
            inte minst sedan kyrkovalet 2009 åter inte samlade fler än 11,8
            procent av de röstberättigade.
          </p>
          <p xml:id="i-XN1pVp1zDvRcUHQ4dw6PB5">
            En fråga som under lång tid diskuterats i Svenska kyrkan är möjligheten
            för medlem att anslutas till annan församling än den man tillhör
            genom boendeortens geografiska koppling. I dag är det omöjligt
            att som medlem i Svenska kyrkan tillhöra exempelvis den församling
            i vars kyrka man döpts, konfirmerats eller där ens föräldrar vigts
            om man inte råkar bo på den aktuella orten.
          </p>
          <p xml:id="i-TaRtLo5BfGUozhcaTzyHzy">
            Trots att Svenska kyrkan i medlemsstyrka samlar många i Sverige
            är det betydligt mer blygsamt med själva kyrksamheten. För många
            är det naturligt att vara med för att på så sätt stödja något
            som uppfattas som behjärtansvärt genom exempelvis socialt och
            ideellt arbete eller genom förvaltandet av kulturskatter.
          </p>
          <p xml:id="i-Af7srq5mnXMMq6QMRMFmdB">
            Med en friare församlingstillhörighet skapas möjlighet för den
            enskilde att kunna vara med i en församling till vilken man känner
            en starkare känslomässig koppling än till kyrkan på den ort där
            man nu kanske bor efter en eller flera flyttningar. Emotionellt
            kan det finnas en stark dragning till kyrka och församlingsverksamhet
            där man exempelvis fötts och vuxit upp, där den egna släkten kommer
            ifrån och där anförvanters gravar finns kvar. Det kan också handla
            om att man inom Svenska kyrkan önskar söka en gudstjänstgemenskap
            som kan saknas på den egna orten och som man därför helt naturligt
            önskar stödja med den egna medlemsavgiften. I synen på exempelvis
            kvinnliga präster eller andra ställningstaganden kan det finnas
            åsikter som intagits av den egna församlingens präster eller förtroendevalda
            vilka man inte delar och då kan utträde ur kyrkan vara ett alternativ
            för den som inte har möjlighet att istället byta församling.
          </p>
          <p xml:id="i-CiG5RHKeaQ6VtxfWBDhKR8">
            Vad som borde vara en fråga för Svenska kyrkan är det dessvärre
            inte. För några år sedan gav Kyrkostyrelsen ett utredningsuppdrag
            om just församlingstillhörighet. Resultatet har nu lagts fram
            i Rörlig församlingstillhörighet modeller och konsekvenser (SKU
            2004:1). I denna utredning resoneras kring ett antal möjliga modeller
            för en fullständigt fri till en friare församlingstillhörighet.
            Detta frågeområde har debatterats vid ett flertal kyrkomöten (Svenska
            kyrkans högsta beslutande organ, demokratiskt tillsatt genom att
            ledamöterna utsetts i direkta val).
          </p>
          <p xml:id="i-XzwqGp2e6N3ur1Ujjh5Z2K">
            I utredningen SKU 2004:1 noteras följande:
          </p>
          <p xml:id="i-KpPkb84VhnCyZCYMKdFM5Y">
            Det står klart att det inte är möjligt att enbart genom ändringar
            i kyrkoordningen införa denna modell. Det krävs ändringar i föreskrifterna
            i lagen om Svenska kyrkan om tillhörighet till den församling
            där man är bosatt. Detta väcker frågor kring den särskilda ställning
            lagen om Svenska kyrkan har som en grundläggande del av beslutet
            om ändrade relationer mellan staten och Svenska kyrkan.
          </p>
          <p xml:id="i-HrdERX4KVTnnJtMKxPQEUG">
            En moment 22-liknande situation har i praktiken uppstått. Många
            i riksdagen tror att frågan om församlingstillhörighet är ett
            ärende att exklusivt avgöras av Svenska kyrkan och dess medlemmar
            medan alla försök att nå beslut om friare församlingstillhörighet
            vid Kyrkomötet besvaras med att det hela avgörs av Sveriges riksdag.
          </p>
          <p xml:id="i-77AV47bnSVxomhDMvUkXUN">
            Av den anledningen borde lagstiftningen ändras på sådant sätt
            att Svenska kyrkan själv kan avgöra huruvida dagens ordning om
            en strikt geografisk koppling ifråga om församlingstillhörighet
            skall bibehållas eller om en friare ordning skall införas.
          </p>
        </div>
        <div type="motSignatures">
          <list>
            <item xml:id="i-611v6XPUigj1MPHuCePcMD">
              Hans Wallmark (m)
            </item>
          </list>
        </div>
      </div>
    </body>
  </text>
</TEI>
