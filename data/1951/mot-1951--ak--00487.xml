<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951--ak--00487">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__487/mot_1951__ak__487-001.pdf"/>
      <fw xml:id="i-Bie3dXC3z9UPhF75GbLJRq">
        Motioner i Andra kammaren, nr 487. 7
      </fw>
      <div xml:id="i-E3Ew6bt5ffWXbCu9uyF8ME" type="motHeader">
        <div xml:id="i-C6zEoYJ7rhKPDgERKgxsoz" type="motTitle"/>
        <div xml:id="i-HMqTqPabc3S3nS55qZYKgP" type="motSubmissionInfo"/>
      </div>
      <div xml:id="i-UgpcYLRZiE4nS2ax7vZKbW" type="motBody">
        <div xml:id="i-PkUCNaP7hm6Eg6qMUrMNJM">
          <p xml:id="i-Qm51EL2arc7idtC4mpLUUp">
            Nr 487.
          </p>
          <p xml:id="i-9uCCJoK9qyYSwRkqJ2vQU6">
            Av herr Larsson i Stockholm, i anledning av Kungl. Maj:ts proposi-
            tion, nr 100, med förslag till religionsfrihetslag m.m.
          </p>
          <p xml:id="i-UL2BAMubUE7P1XuaZnSh3V">
            Religionsfriheten utgör, såsom justitieministern erinrar i den
            förelig- gande propositionen, en av grundvalarna för det svenska
            rättssamhället. Dess innebörd har i högtidliga ordalag fastslagits
            i regeringsformens dekla- ration av de medborgerliga rättigheterna:
            Konungen bör ingens samvete tvinga eller tvinga låta. Religionsfriheten
            är grundad på den mänskliga tankens obetingade rätt att söka och
            pröva sanningen även på det religiösa området; den innebär medborgarens
            rätt att fritt ge uttryck åt sin religiösa åskådning, att själv
            bedöma huruvida han vill ansluta sig till ett religiöst samfund,
            och i så fall till vilket. Allmänt medborgerliga och civila rättigheter
            må icke i någon mån göras beroende av konfessionella kvalifikationer.
            Religionsfriheten i denna principiella mening kan i sina konsekvenser
            icke undgå att komma i motsättning till statskyrkotanken, sådan
            denna historiskt utformats såsom det institutionella uttrycket
            för det svenska folkets trosgemenskap, ett kyrkosamfund under
            statens hägn, grundat på den evangelisk-lutherska lärans bekännelseskrifter.
            Endast långsamt och dröjande ha därför religiös tolerans och samvetsfrihet
            kunnat genom- föras i svensk lagstiftning. Också det nu föreliggande
            förslaget till reli- gionsfrihetslag utgör resultatet av ett långt
            utredningsarbete. även om dess resultat innebär flera betydande
            framsteg erbjuder det å andra sidan i särskilda punkter kompromisslösningar,
            som ur religionsfrihetens syn- punkt kunna göras till föremål
            för allvarliga principiella anmärkningar. I främsta rummet åsyftar
            jag här de föreslagna bestämmelserna om konfessionella behörighetsvillkor
            särskilt för lärartjänster med skyldig- het att undervisa i kristendom,
            d.v.s. bland andra praktiskt taget det stora flertalet folkskollärartjänster.
            Behörighet för sådan tjänst förutsät- ter enligt propositionen
            att vederbörande är medlem av svenska kyrkan eller av vissa angivna
            eller därmed jämförliga evangeliska sammanslut- ningar eller slutligen
            — därest någon av dessa förutsättningar ej föreligger alt vederbörande
            skriftligen förklarar, »att han icke omfattar en mot evangelisk
            kristendomsuppfattning stridande åskådning&gt;. Om det sålunda
            angivna konfessionella villkoret upphör i fråga om redan anställd
            lärare, om han exempelvis utträder ur statskyrkan eller evangeliskt
            trossamfund utan att avgiva sådan förklaring som nyss sagts
          </p>
          <pb facs="riksdagen-motions-pdf/data/1951/mot_1951__ak__487/mot_1951__ak__487-002.pdf"/>
          <fw xml:id="i-JgZJwAM5HNMH63i5BYgQBH">
            8 Motioner i Andra kammaren, nr 487.
          </fw>
          <p xml:id="i-2rTSpfwn9S3qaa1wz5CttV">
            — vad skall då ske? Onekligen fordrar konsekvensen, att anställningen
            då upphör. Dissenterlagskommittén, som föreslog en principiellt
            likartad lös- ning, såg sig också nödsakad föreslå, att vederbörande
            i sådant fall skulle skiljas från tjänsten, därest han icke kunde
            flyttas till annan lärartjänst utan undervisningsskyldighet i
            kristendom — något som i många fall, framför allt då det gällde
            tjänster i folkskolan, ej vore möjligt. Departe- mentschefen —
            som uppenbarligen anser det utgöra ett betänkligt ingrepp i religionsfriheten
            om befattningshavare skiljes från tjänsten av konfessio- nella
            skäl — uttrycker sig på denna punkt med mycken försiktighet, men
            även han nödgas dock i konsekvensens namn framhålla, att om läraren
            i fråga är anställd på sådana villkor, att han kan uppsägas, så
            bör sådan åtgärd kunna tillgripas. Huruvida det förhållandet,
            att en ordinarie lärare — som endast kan skiljas från tjänsten
            på grund av tjänstefel och i den ordning som för prövning av sådana
            ärenden gäller — förlorar sin kon- fessionella behörighet för
            tjänsten, skall anses som tjänstefel och kunna beivras som sådant,
            därom uttalar sig departementschefen icke i vidare mån än att
            en undervisning i strid mot undervisningsplanen för kristen- domsämnet
            givetvis kan innebära tjänstefel. Även om de här föreslagna bestämmelserna
            åsyfta att vidga nu gällande konfessionella behörighetsvillkor
            — medlemskap i svenska kyrkan är för närvarande huvudregeln för
            tjänster av här ifrågavarande art — synes man ur religionsfrihetens
            synpunkt hava anledning att ställa sig starkt tveksam fill bestämmelser,
            som alltjämt innebära att främst det stora fler- talet folkskollärartjänster
            i vårt land icke kunna beklädas av eljest kvali- ficerade personer,
            som sakna vissa formella kvalifikationer med hänsyn till den religiösa
            bekännelsen. Då det gäller att bedöma de skäl, som föranlett Kungl.
            Maj:t att för kristendomslärare bibehålla dessa religionsfriheten
            inskränkande konfes- sionella behörighetsvillkor, har man att
            i första hand söka göra klart för sig de fordringar på lärarna,
            som kristendomsundervisningen i våra sko- lor ställer. Denna undervisning
            skall, i enlighet med gällande undervis- ningsplaner och av skolkommissionen
            uppdragna samt av Kungl. Maj:t och förra årets riksdag godkända
            riktlinjer, vara objektiv i den mening att barnen icke i skolan
            få utsättas för en påverkan, som kan försvåra en framtida, på
            kringsyn och allvarlig kunskap grundad personlig livsåskåd- ning.
            Tankefriheten har alltså understrukits som ett väsentligt moment:
            läraren får icke auktorativt påtvinga lärjungarna en viss åskådning.
            Men kristendomsundervisningen skall samtidigt stämma till allvar
            och efter- tanke: genom själva ämnet och dess kunskapsstoff förmedlar
            den före- ställningar, värderingar och levnadsnormer, framgångna
            ur tidigare gene- rationers religiösa erfarenheter, av väsentlig
            betydelse för barnens orien- ' tering i livet. Grunden för kristendomsundervisningen
            bör — för att tala
          </p>
          <pb facs="riksdagen-motions-pdf/data/1951/mot_1951__ak__487/mot_1951__ak__487-003.pdf"/>
          <fw xml:id="i-T2aqFjEKAceenF6uMsgr2T">
            Motioner i Andra kammaren, nr 487. 9
          </fw>
          <p xml:id="i-4aBStsfbvwKrGG3ZtNDD2A">
            med statsrådet Weijne i 1950 års skolproposition — vara vår gemensamma
            uppfattning av rätt och orätt, gott och ont, sant och osant. Enligt
            min mening är det väl möjligt för en lärare, oavsett sin personliga
            livsåskådning, vilken konfession han formellt må tillhöra — alltså
            även om han icke anser sig kunna dela den evangelisk-lutherska
            läran — att i anda och sanning enligt här angivna allmänna riktlinjer
            meddela undervisning även i kristendom. Avgörande äro härvid,
            såsom också departementsche- fen i den nu föreliggande propositionen
            framhåller, utbildningen av lärare och urvalet vid tillsättningen,
            varvid lärarnas teoretiska insikter och i viss mån även deras
            karaktärsegenskaper och pedagogiska förmåga kon- trolleras, vidare
            gällande kursplaner, anvisningar och läroböcker och över huvud
            taget kontrollen över undervisningen. Skulle en lärare vid under-
            visningen till äventyrs söka »auktoritativt påtvinga lärjungarna
            en viss åskådning», så bryter han mot den tolerans och tankefrihet
            som enligt 1919 års undervisningsplan böra vara bestämmande, och
            detta vare sig den åskådning han propagerar har sin grund i den
            svenska statskyrkans bekännelseskrifter eller grundar sig på en
            religiös tro, som faller utanför den evangelisk-lutherska lärans
            ram. En åskådning sådan som den sist angivna kan och får å andra
            sidan icke utgöra hinder för honom att så undervisa i kristendomsämnet,
            att dess religiösa ideal och värderingar fullt ut få göra sig
            gällande. Givetvis kunna för läraren här uppstå problem, men i
            och för sig äro dessa icke av annan art än de som kravet på objekti-
            vitet exempelvis inom samhällsundervisningen kan föra med sig.
            även här gäller att skolans skildring av förhållanden och strävanden
            skall vara på en gång taktfull och sann och att den alltså icke
            får innefatta någon propaganda för en viss politisk eller social
            åskådning. Vid bedömandet av de konfessionella behörighetsvillkoren
            för lärar- tjänsten med undervisningsskyldighet i kristendom måste
            vidare beaktas, att dessa villkor i det stora flertalet fall,
            nämligen då vederbörande är medlem av svenska kyrkan, ingalunda
            innebära någon garanti för att han icke personligen hyser en annan
            religiös åskådning än den evangelisk- lutherska. Statskyrkan vill,
            enligt vad 1929 års kyrkomöte uttalat, betrak- tas som en folkkyrka,
            i princip omfattande hela folket, oberoende av be- kännelse, öppen
            för alla som begära dess tjänst. Till denna organisations- princip
            har också den föreliggande propositionen anslutit sig. Man tillhör
            kyrkan »utan hänsyn till ådagalagd personlig tro eller några andra
            reli- giösa kvalifikationer». Jämte dem som samlas i kyrkorna
            i en verklig trosgemenskap omfattar statskyrkan ett stort flertal
            av medlemmar, som endast av traditionens och vanans konventionella
            band äro knutna till dess gemenskap. Helt visst finnas bland dessa
            många, vilkas religiösa åskådning icke låter sig förenas med den
            evangelisk-lutherska bekännelsen. Stadgandet i regeringsformens
            28 $, att till tjänster, varom här är fråga,
          </p>
          <pb facs="riksdagen-motions-pdf/data/1951/mot_1951__ak__487/mot_1951__ak__487-004.pdf"/>
          <fw xml:id="i-H7NbVLoZxhGLqGJFP1UVo3">
            10 Motioner i Andra kammaren, nr 487.
          </fw>
          <p xml:id="i-YNWVz7NcNEfPaGsQtdxhor">
            endast kan utnämnas den, som bekänner den rena evangeliska läran,
            har i flertalet administrativa författningar numera givits den
            avfattningen att villkoret avser medlemskap av svenska kyrkan.
            Därmed har man, i över- ensstämmelse med långvarig praxis, velat
            fastslå, att det här endast är fråga om den formella tillhörigheten.
            Men denna tillhörighet garanterar ingalunda, såsom konstitutionsutskottet
            vid 1918 års riksdag uttalade — vid sitt tillstyrkande av ett
            förslag om upphävande av det ifrågavarande grundlagsstadgandet
            — den bekännelsetrohet, som lagstiftaren önskat hos lärare i kristendom.
            Stadgandet blir därmed meningslöst, ja i sak orimligt. Den lösning,
            som i den föreliggande propositionen föreslås, kan leda till det
            resultatet, att den som efter omsorgsfull prövning av sin ställning
            till religiösa frågor finner sig böra utträda ur svenska kyrkan
            och av samvets- skäl icke heller anser sig kunna avgiva en, låt
            vara i negativ form hållen, bekännelse till evangelisk kristendomsuppfattning
            — att en sådan person försättes i en sämre ställning i fråga om
            lärartjänster än den som, person- ligen främmande för kyrkans
            tro, måhända blott av vanemässiga skäl kvarstannar i densamma.
            Även i den uppmjukade form, som kravet på viss religiös bekännelse
            erhållit i Kungl. Maj:ts förslag, medför det att be- fattningshavare
            skall kunna skiljas från tjänsten av konfessionella skäl, oberoende
            av tjänstefel. Av här anförda skäl kan jag icke finna den föreslagna
            ordningen överensstämma med religionsfrihetens principer. Jag
            vill sålunda hem- ställa, att konfessionella behörighetsvillkor
            icke må uppställas för tjänster som medföra undervisningsskyldighet
            i kristendom och att de riksdagens prövning underställda författningsförslagen,
            regeringsformen $ 28 och försla- get till kungörelse om behörighet
            för lärartjänst som medför skyldighet att undervisa i kristendom,
            ändras i överensstämmelse med vad jag här anfört.
          </p>
          <p xml:id="i-TTL5bUEUuLtmeqWbkCJRwC">
            Icke heller i en annan punkt kan jag dela den kungl. propositionens
            stånd- punkt, nämligen i fråga om vigsel och vigselförrättare.
            Med viss jämkning av vad nu gäller föreslås sådana ändringar i
            giftermålsbalken, att kyrklig vigsel må äga rum, förutom inom
            svenska kyrkan, inom annat trossamfund, om Konungen medgivit att
            vigsel må förrättas inom samfundet, eventuellt på grund av ett
            personligt förordnande för vederbörande vigselförrättare. De trolovade
            skola emellertid icke själva ha full frihet att välja vigselför-
            rättare; vigselförrättare skall företräda ett samfund, som åtminstone
            den ene av de trolovade tillhör. Denna begränsning av valfriheten
            kan icke anses motiverad av religiösa hänsyn. Om en person av
            Kungl. Maj:t ansetts behörig att förrätta vigseln, synas icke
            några verkliga skäl föreligga att begränsa denna behörighet på
            sätt som enligt den kungl. propositionen skulle bliva fallet.
            även kontra-
          </p>
          <pb facs="riksdagen-motions-pdf/data/1951/mot_1951__ak__487/mot_1951__ak__487-005.pdf"/>
          <fw xml:id="i-DpndC5RrUb9Q6k4QQzjK7c">
            Motioner i Andra kammaren, nr 487. 11
          </fw>
          <p xml:id="i-BbKbvbGmzi6S8z167gu6EZ">
            henter tillhörande andra trossamfund eller till äventyrs sådana,
            som icke tillhöra något religiöst samfund alls, kunna av personliga
            skäl, vilka böra respekteras, för den religiösa välsignelsen önska
            vända sig till en viss bestämd vigselförrättare, tillhörande statskyrkan
            eller annat trossamfund. Vigselns innebörd är, såsom departementschefen
            framhåller, dels av rätts- lig art: den utgör ett konstaterande
            av att en överenskommelse om äktenskap föreligger, och härtill
            knytas giftermålets rättsverkningar. Men vigseln inne- bär vidare,
            att den sålunda stadfästa överenskommelsen erhåller religiös välsignelse.
            Och det är i regel den religiösa välsignelsen, som för de båda
            kontrahenterna och dem som närvara vid vigseln ter sig som det
            väsentliga. Hela denna fråga skulle lösas enklare och naturligare,
            om från den reli- giösa förrättning, varom här är fråga, skildes
            den rättsliga sidan av över- enskommelsen och de till giftermålet
            knutna rättsverkningarna. Om äkten- skapets civila sida alltid
            hade formen av en förrättning inför borgerlig myndighet, dvs.
            om civiläktenskap vore obligatoriskt, så skulle de religiösa samfunden
            och deras vigselförrättare befrias från vissa civila bestyr, som
            äro för deras egentliga uppgift främmande. Några betänkligheter
            kunde då icke heller möta emot att länina de olika trossamfunden
            full frihet i fråga om den religiösa vigselförrättningen. En lösning
            av frågan i enlighet med här angivna grunder förutsätter givetvis
            en mera vidlyftig utredning. Jag hemställer följaktligen på denna
            punkt, att riksdagen måtte i skrivelse till Kungl. Maj:t hemställa
            om utred- ning om införande av obligatorisk borgerlig vigsel.
            De olika trossamfunden böra i allt fall äga frihet att förrätta
            den religiösa vigseln i enlighet med vad här ovan anförts. I avvaktan
            på resultatet av här ovan föreslagen utredning torde de nu föreslagna
            ändringarna i giftermålsbalken böra anstå.
          </p>
          <p xml:id="i-WhoARWkoR6BtBYcNgvYmXH">
            I några punkter föranleder förslaget till religionsfrihetslag
            erinringar i fråga om förutsättningarna för inträde i svenska
            kyrkan (8 $). Då dopet utgör en förutsättning för medlemskap i
            kyrkan, utgår förslaget från att inträde utan vidare vinnes av
            den, som visar att han är döpt i svenska kyrkans ordning. Men
            då även sökande, som icke är döpt, bör kunna vinna inträde i kyrkan,
            ha bestämmelser härom meddelats. För detta alternativ har förutsatts,
            att sökanden erhållit viss undervisning i kyrkans lära och inför
            pastor muntligen försäkrar, att hans önskan är grundad på allvarliga
            religiösa skäl. Då någon säkerhet ej finnes för att ett sådant
            personligt förhållande till kyrkans lära föreligger i fråga om
            den som blivit döpt och då det över huvud taget synes tveksamt,
            huruvida det kan stå i överensstämmelse med den folkkyrkans organisationsprincip,
            på vilken pro- positionen eljest bygger, att uppställa konfessionella
            villkor, så synes det riktigare att — såsom länsstyrelsen i Malmöhus
            län föreslagit — inträde
          </p>
          <pb facs="riksdagen-motions-pdf/data/1951/mot_1951__ak__487/mot_1951__ak__487-006.pdf"/>
          <fw xml:id="i-WsF8CcNHwVcMZ1GfcnF1cz">
            12 Motioner i Andra kammaren, nr 487.
          </fw>
          <p xml:id="i-PJmrftgUU5GVKRz5vv4bem">
            skall kunna vinnas allenast efter skriftlig ansökan, kompletterad
            med en skriftlig förklaring av två ojäviga personer, att vederbörandes
            önskan är grundad på ett allvarligt uppsåt. Den prövning, låt
            vara utan att ”för stränga krav ställas”, som den här diskuterade
            bestämmelsen förutsätter, ter sig särskilt olämplig i det fall
            att den inträdessökande befinner sig utomlands och följaktligen
            har att hänvända sig till behörig svensk diplomatisk eller konsulär
            ämbetsman i främmande stat (11 $). I sådant fall behörig kan endast
            den vara, som till- hör svenska kyrkan. Detta lär dock knappast
            innebära någon garanti för att vederbörande äger den personliga
            kompetens för prövning av inträdes- ansökan, som i hemlandet ankommer
            å pastor i vederbörande församling. Därmed kan ärendets handläggning
            förvandlas till en tom och tämligen ovärdig formalitet. Jag hemställer,
            att andra stycket i 8 $ av religionsfrihetslagen omarbetas i här
            angiven riktning. Med hänvisning till vad ovan anförts hemställer
            jag,
          </p>
          <p xml:id="i-MbdgnyKAFd4G8wcScfJngW">
            att riksdagen vid behandlingen av proposition nr 100 måtte för
            sin del 1. besluta att konfessionella krav icke skola uppställas
            för tjänster, som medföra undervisningsskyldighet i kristen- dom;
          </p>
          <p xml:id="i-QQAD1f1GqJdiKnzZDwJk4w">
            bo
          </p>
          <p xml:id="i-UBDD7aZNMtknQ4f6grmKxo">
            . anhålla hos Kungl. Maj:t om utredning angående införande av
            obligatoriskt civiläktenskap; skulle detta yrkande icke bifallas,
            yrkar jag ändock alternativt, att den som förklarats behörig förrätta
            kyrklig vigsel med rättslig verkan må viga de trolovade som ansöka
            därom; 4. besluta att begäran om inträde i'svenska kyrkan må ske
            skriftligen, varvid ansökandes allvarliga uppsåt bör intygas av
            två ojäviga personer; samt att vederbörande utskott måtte utarbeta
            härav be- tingade förslag till erforderliga ändringar i lagtexterna.
          </p>
          <p xml:id="i-5wnm5W1WbpGx3jYyoDHAd3" type="date">
            Stockholm den 29 mars 1951.
          </p>
          <div xml:id="i-3yYjbRNXP9dituP7m8VGxT" type="signatureBlock">
            <list xml:id="i-VsY9fG59YULw99kCMkNeQs">
              <item xml:id="i-VY46k9w1DCdQwHm91t5jGc" who="i-UvYFDbcMobZu83QYZFu9QF" type="signature">
                Yngve Larsson
              </item>
            </list>
          </div>
        </div>
      </div>
    </body>
  </text>
</TEI>
