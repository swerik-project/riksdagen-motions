<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-01480">
  <teiHeader>
    <fileDesc>
      <titleStmt>
        <title>Politik för årsrika människor</title>
        <author corresp="i-AvFShRZVEyBV61S19AKNGK">av Jan Björklund m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1480 av Jan Björklund m.fl. (FP)</title>
          <idno type="rdwebb">H3021480</idno>
          <rs type="number">1480</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H3021480/text</ref>
          <ref type="dokument_url_html">http://data.riksdagen.se/dokument/H3021480</ref>
          <ref type="dokumentstatus_url_xml">http://data.riksdagen.se/dokumentstatus/H3021480</ref>
          <ref type="docx">http://data.riksdagen.se/fil/B2625E96-9F7D-44B3-A054-2FF0247D3DB3</ref>
          <ref type="pdf">http://data.riksdagen.se/fil/D874A4FF-34AC-45DE-ABD5-9CAA7594480B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AvFShRZVEyBV61S19AKNGK</idno>
            <name>Jan Björklund</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-MgBfeQnReGPU152Si12BRU</idno>
            <name>Maria Arnholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UbgZDZPBynu5dutQ3jCsDn</idno>
            <name>Christina Örnebjär</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-C2H59Lsp8VP6qes1YTb1fv" type="signed"/>
        <correspContext corresp="i-C2H59Lsp8VP6qes1YTb1fv">
          <note type="signatory" corresp="i-AvFShRZVEyBV61S19AKNGK"/>
          <note type="signatory" corresp="i-QKE6ihmLRJvwhV4neD6h7b"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-MgBfeQnReGPU152Si12BRU"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-XNhzoo8e4qc1cM8U6t4ep8"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-HPYYRQv4ch2ZKcsG9Poys5"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-UbgZDZPBynu5dutQ3jCsDn"/>
        </correspContext>
        <correspAction xml:id="i-9iCcCa2EpM1Kv33twgjuGG" type="submitted">
          <date when="2015-10-05"/>
          <time when="15:19:27"/>
        </correspAction>
        <correspAction xml:id="i-F8zi6ma79obgKjWnmiBSAF" type="reviewed">
          <date when="2015-10-05"/>
          <time when="18:55:25"/>
        </correspAction>
        <correspAction xml:id="i-eQm94fd57L646MADw7epH" type="referred">
          <date when="2015-10-13"/>
        </correspAction>
        <correspAction xml:id="i-9tziHDaM5xyMDuZVyC6796" type="assigned">
          <date when="2018-06-05"/>
          <time when="10:32:53"/>
        </correspAction>
        <correspContext corresp="i-9tziHDaM5xyMDuZVyC6796">
          <ref type="assignedTo">Socialutskottet</ref>
        </correspContext>
        <correspAction xml:id="i-GTCt6Yyp3q57x4yBqusiYG" type="behandlas_i"/>
        <correspContext corresp="i-GTCt6Yyp3q57x4yBqusiYG">
          <ref type="uppgift">2016/17:SoU10</ref>
          <ref type="ref_dok_id">H401SoU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU10</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Py8sWso7Cwq56qozCa3UVt" type="behandlas_i"/>
        <correspContext corresp="i-Py8sWso7Cwq56qozCa3UVt">
          <ref type="uppgift">2015/16:AU2</ref>
          <ref type="ref_dok_id">H301AU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU2</ref>
          <ref type="ref_dok_titel">Utgiftsområde 14 Arbetsmarknad och arbetsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JTLfXcjSf7uobtSJXgn3rR" type="behandlas_i"/>
        <correspContext corresp="i-JTLfXcjSf7uobtSJXgn3rR">
          <ref type="uppgift">2015/16:AU7</ref>
          <ref type="ref_dok_id">H301AU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DhcupjHanU7oTSDQRFnqLg" type="behandlas_i"/>
        <correspContext corresp="i-DhcupjHanU7oTSDQRFnqLg">
          <ref type="uppgift">2015/16:AU10</ref>
          <ref type="ref_dok_id">H301AU10</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU10</ref>
          <ref type="ref_dok_titel">Ett övergripande ramverk för aktiva åtgärder i syfte att främja lika rättigheter och möjligheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WavxNAgVZjUMHxm6wb49TZ" type="behandlas_i"/>
        <correspContext corresp="i-WavxNAgVZjUMHxm6wb49TZ">
          <ref type="uppgift">2015/16:SoU1</ref>
          <ref type="ref_dok_id">H301SoU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EHQmVZVHt4Z15hAyaMGV8G" type="behandlas_i"/>
        <correspContext corresp="i-EHQmVZVHt4Z15hAyaMGV8G">
          <ref type="uppgift">2015/16:FiU25</ref>
          <ref type="ref_dok_id">H301FiU25</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UeSAdixGBJE525przmmeiC" type="behandlas_i"/>
        <correspContext corresp="i-UeSAdixGBJE525przmmeiC">
          <ref type="uppgift">2015/16:SoU7</ref>
          <ref type="ref_dok_id">H301SoU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4fUUBHGmbA4stJ8tgV3pn5" type="behandlas_i"/>
        <correspContext corresp="i-4fUUBHGmbA4stJ8tgV3pn5">
          <ref type="uppgift">2016/17:SoU7</ref>
          <ref type="ref_dok_id">H401SoU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU7</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RggMhDTTPaK9xtDtRLMx3Y" type="behandlas_i"/>
        <correspContext corresp="i-RggMhDTTPaK9xtDtRLMx3Y">
          <ref type="uppgift">2016/17:SoU6</ref>
          <ref type="ref_dok_id">H401SoU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU6</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Wjo1BoEa66w3nonVrCYaQj" type="behandlas_i"/>
        <correspContext corresp="i-Wjo1BoEa66w3nonVrCYaQj">
          <ref type="uppgift">2016/17:SoU9</ref>
          <ref type="ref_dok_id">H401SoU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU9</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Qp7CxmrEvCxnw5khYfC83N" type="motHeader">
        <div xml:id="i-VPpvhFof3NLCNpC3i8vvCD" type="motTitle">
          Motion till riksdagen 2015/16:1480 av Jan Björklund m.fl. (FP)
          Politik för årsrika människor
        </div>
      </div>
      <div xml:id="i-M7NGnCfnnpUScBimZ5i5Pn" type="motBody">
        <div xml:id="i-B1rwGeLgVCnAC77LnSjTnb" type="motProposal" subtype="förslag">
          <head xml:id="i-Ke3iaxD2ot1Gu7uvbeZ12d">
            Förslag till riksdagsbeslut
          </head>
          <list xml:id="i-Bcx1ZRjnTcEE546Atjn6UM" style="ol">
            <item xml:id="i-NcctZRP2e3GEHZf62ALg4C">
              Riksdagen ställer sig bakom det som anförs i motionen om åtgärder
              mot ålderism och åldersdiskriminering och tillkännager detta för
              regeringen.
            </item>
            <item xml:id="i-KJRUnz7UQDbQKwLsKs2JPX">
              Riksdagen ställer sig bakom det som anförs i motionen om en utveckling
              av SCB:s statistik över årsrika människor och tillkännager detta
              för regeringen.
            </item>
            <item xml:id="i-WjXk1VhNfscEfr2F3LNGm">
              Riksdagen ställer sig bakom det som anförs i motionen om årsrika
              människor i arbetslivet och tillkännager detta för regeringen.
            </item>
            <item xml:id="i-Wsc2Bgh6mv6ADxvBiNUe4M">
              Riksdagen ställer sig bakom det som anförs i motionen om åtgärder
              för att öka möjligheterna för människor att orka arbeta längre
              och tillkännager detta för regeringen.
            </item>
            <item xml:id="i-2T5jUL5fecdhtbtkcombCs">
              Riksdagen ställer sig bakom det som anförs i motionen om att
              ta vara på årsrika människor efter pensioneringen och tillkännager
              detta för regeringen.
            </item>
            <item xml:id="i-AoDJD3yoBbA92biCj6VYBo">
              Riksdagen ställer sig bakom det som anförs i motionen om vikten
              av att förebygga ohälsa hos årsrika människor och tillkännager
              detta för regeringen.
            </item>
            <item xml:id="i-X2fkz6er58JyCxLMVPJUiw">
              Riksdagen ställer sig bakom det som anförs i motionen om en reformering
              av äldreomsorgen och tillkännager detta för regeringen.
            </item>
            <item xml:id="i-TsU2Pr2HVVxxqoGEBRa9ie">
              Riksdagen ställer sig bakom det som anförs i motionen om en satsning
              på första linjens chefer inom hemtjänsten och äldreomsorgen och
              tillkännager detta för regeringen.
            </item>
            <item xml:id="i-E6Z6eTT29bMmqmAD1ANUXr">
              Riksdagen ställer sig bakom det som anförs i motionen om bättre
              stöd till anhörigvårdare och tillkännager detta för regeringen.
            </item>
            <item xml:id="i-QUgXDXaiQ1oVrd7JE9Vysc">
              Riksdagen ställer sig bakom det som anförs i motionen om hälso-
              och sjukvård för årsrika människor och tillkännager detta för
              regeringen.
            </item>
            <item xml:id="i-R4BNwpZh7XhBoyWdjLQrKL">
              Riksdagen ställer sig bakom det som anförs i motionen om läkemedelsbehandling
              av årsrika människor och tillkännager detta för regeringen.
            </item>
            <item xml:id="i-N6V9rYdwGwtZ424BLJ1P2G">
              Riksdagen ställer sig bakom det som anförs i motionen om vård
              och omsorg vid livets slut och tillkännager detta för regeringen.
            </item>
          </list>
        </div>
        <div xml:id="i-4pnetN2RFw6mxdEVupN2bc" type="motContent">
          <head xml:id="i-SN9fXSodV2ztNjevrzmztd" type="h2">
            Utgångspunkter
          </head>
          <p xml:id="i-Ns3qBdNaH9Tc2FneQk5FxD">
            Liberal politik innebär att var och en av oss ska ha rätt att
            bestämma över våra liv, så länge det inte inkräktar på någon annans
            frihet. Den rätten gäller hela livet igenom. Vi måste få bli bemötta
            utifrån de individer vi är. Ingen vet bättre än den enskilda människan
            hur hen vill ha det. Att öka äldres självbestämmande och valmöjligheter
            är en central uppgift i Folkpartiet liberalernas äldrepolitik.
          </p>
          <p xml:id="i-55Er3XRGMJ1PjcDR1FkLqn">
            I den här motionen tar vi upp åtgärder mot ålderism och åldersdiskriminering,
            årsrika människor som tillgång i arbetsliv och civilsamhälle samt
            när krafterna sviker, äldre människors behov av tillgång till
            stöd, vård och omsorg.
          </p>
          <head xml:id="i-Xa1F6dJjEvVnSF9ydgarMs" type="h2">
            Åtgärder mot ålderism och åldersdiskriminering
          </head>
          <p xml:id="i-RKvigeKiD3u3ynPv3zBrng">
            Vi måste slå hål på myter om äldre människor som inte har någon
            grund i modern forskning, t.ex. att äldre inte kan lära något
            nytt, att de inte vill ha något att göra med modern teknologi,
            att de tar jobb från yngre, att förebyggande åtgärder och rehabilitering
            är meningslösa när det gäller äldre och att äldre personer är
            en börda för samhället. Data finns som tyder på att äldre personer
            ofta har mer kunskaper och erfarenheter, är mer pålitliga, inte
            har högre frånvaro och mer sällan drabbas av olyckor än yngre.
            Livserfarenhet har visats vara viktigt vid beslutsfattande. Den
            negativa synen på äldre är att beteckna som ålderism – fördomar
            mot och nedvärdering av äldre. Den måste vi få bukt på.
          </p>
          <p xml:id="i-MP2CVexpsBLxNF7TV3ZAD6">
            Ordval kan styra vår uppfattning om världen kring oss. Exempel
            är de ord vi använder för att karaktärisera äldre människor. I
            synonymordböckerna finner man ord som kraftlös, mätt av ålder
            och utsliten som synonymer till gammal eller äldre. Därför anser
            vi att ordet årsrik bör tillföras ordlistan över synonymer till
            gammal och äldre för att beteckna att det handlar om kunskap och
            livserfarenhet och därför använder vi ordet i denna motion parallellt
            med ordet äldre.
          </p>
          <p xml:id="i-End8Fss4o89nhjJRMJV3d6">
            Ålderismens konsekvens är diskriminering av äldre i olika avseenden.
            År 2009 fick Sverige en lag mot åldersdiskriminering i arbetsliv
            och utbildning. Den breddades 2013 till att omfatta också samhällsområdena
            varor, tjänster, bostäder, allmän sammankomst, offentlig tillställning,
            hälso- och sjukvård, socialtjänst, socialförsäkring, arbetslöshetsförsäkring,
            statligt studiestöd och offentlig anställning. Den är en viktig
            normsändare. Det är inte acceptabelt att diskriminera människor
            på grund av deras kronologiska ålder.
          </p>
          <p xml:id="i-CuPGQyU27bDessYiNeypqi">
            Under lagens första två år anmäldes 579 fall av åldersdiskriminering
            till DO. Av den diarieutskrift vi genom riksdagens utredningstjänst
            (RUT) fått tillgång till framgår att 245 gällde arbetslivet och
            28 utbildning. Bland övriga återfinns anmälningar om åldersdiskriminering
            i hälso- och sjukvården och socialtjänsten. Diskriminerande bemötande
            tycks ha varit ett skäl till anmälan av många av anmälningarna.
            Tre anmälningar har blivit rättsfall där domstol slagit fast att
            tre busschaufförer blivit diskriminerade då de nekades anställning
            efter fyllda 70 år. Några anmälningar har överlämnats till facken
            men övriga tycks ha lagts till handlingarna utan utläsbar åtgärd.
          </p>
          <p xml:id="i-Nmo7JWZJU4FsSFJwhoebRM">
            Någon djupare analys av anmälningarna har DO inte genomfört sedan
            den breddade lagen infördes 2013. Vi anser att en genomgång behöver
            göras med syfte på att åtgärda orsakerna bakom att människor upplevt
            sig diskriminerade på grund av sin kronologiska ålder.
          </p>
          <p xml:id="i-21YUvTPmPaWW9axWg7ByVo">
            Detta bör ges regeringen tillkänna.
          </p>
          <p xml:id="i-2EiTr2h4uZRfUVLsnFKYaS">
            Den åldersdiskriminering årsrika människor möter beror delvis
            på brist på kunskap om vilken tillgång årsrika människor utgör
            i samhällslivet. Det mesta är fokuserat på äldres sjuklighet och
            behov av vård och omsorg. SCB:s tidsanvändningsstudier ger viss
            information om vad årsrika människor gör med sin tid men underlaget
            är litet och uppgifterna stämmer inte med de kartläggningar bl.a.
            SPF Seniorerna gjort som visar högre siffror. Den offentliga statistiken
            behöver därför utvecklas för att ge en rättvisande bild av hur
            människor 65 år och äldre använder sin tid och det ekonomiska
            värde insatserna motsvarar.
          </p>
          <p xml:id="i-Hi6j3H2q6PQZA9viSQjFTY">
            Detta bör ges regeringen tillkänna.
          </p>
          <head xml:id="i-2kbTm9EF5bKJ9Z3cV9c4ZG" type="h2">
            Åldersgräns för rätten att stanna kvar i arbetslivet
          </head>
          <p xml:id="i-NfpG5g3dkU1D3UN7fsuLv2">
            Socialstyrelsen påtalade redan 1981 att rätten att vara kvar
            i arbetslivet borde höjas till 70 år eller högre därför att arbetet
            var så viktigt för deras livskvalitet. De som vill och kan borde
            få arbeta högre upp i åldrarna. Den åsikten har framförts med
            ökad styrka sedan början av 2000-talet.
          </p>
          <p xml:id="i-39S8zZH6nxT6nccmWp2hN4">
            Pensionsåldersutredningen som tillsattes 2011 med uppdrag att
            göra en översyn av pensionsrelaterade åldersgränser och möjligheter
            till ett längre arbetsliv (dir. 2011:34) konstaterade i sitt betänkande
            Längre liv, längre arbetsliv (SOU 2012:28) att ”problemet för
            äldre som vill arbeta något längre är inte regler för pensioner
            mm. utan systematisk ålderism”. Särskilt i utbildningsintensiva
            branscher tycks attityden till äldre arbetskraft ha försämrats
            på tio år. Samtidigt visar ekonomiska analyser är det viktigt
            för många grupper att arbeta längre än till 65 år. Uppskjuten
            pension med ett år kan höja inkomsten under resten av livet med
            10 procent. Utredningen konstaterade också att resultaten från
            flera enkäter under senare år tydligt pekar på att fler äldre
            vill arbeta längre och skjuta upp uttaget av pension.
          </p>
          <p xml:id="i-U4iUhfgKyFZEXhtFueh1WZ">
            Året efter kom Pensionsmyndighetens rapport ”Arbetsgivares attityder
            till äldre arbetskraft” 2013. Den visar att arbetsgivares och
            fackliga representanters attityd till äldre arbetskraft är kluven,
            men huvudsakligen positiv. De kommer ju att behöva den eftersom
            andelen yngre kommer att minska i samhället.
          </p>
          <p xml:id="i-4GU7F1NXdTvkdpkgUiggbt">
            För att i framtiden få råd med den välfärd vi har och för att
            utveckla den krävs att fler är i arbete. Det innebär att vi behöver
            ta vara på de årsrika personer som vill och kan fortsätta i arbetslivet.
            Eftersom pensionssystemet bygger på den så kallade livsinkomstprincipen
            som innebär det att den som förlänger sitt arbetsliv även har
            ett större belopp att fördela på de återstående levnadsåren. Vi
            anser därför att som ett första steg rätten att vara kvar i arbetslivet
            bör höjas till 69 års ålder.
          </p>
          <p xml:id="i-DNPq2ZusLfRBZ9TiXgmx6d">
            Detta bör ges regeringen tillkänna.
          </p>
          <head xml:id="i-3TfdDfcqqvC6VKh73ji21j" type="h2">
            Åtgärder för att människor ska orka arbeta längre
          </head>
          <p xml:id="i-5aScL4yzgFJ1FM4RLQmV5M">
            I en del yrken orkar man arbeta högt upp i åldrarna medan i andra
            är det svårt att orka till 61-årsdagen, den undre gräns från vilken
            man har rätt att gå i pension. Eftersom pensionens storlek bygger
            på hur många år man arbetat är det väsentligt att arbetslivets
            utformas så att man av hälsoskäl inte tvingas gå i pension tidigare
            än man önskat.
          </p>
          <p xml:id="i-3wLiMYQh1rBxY7n4dMcgC4">
            Därför bör en forskningssatsning göras på interventionsstudier
            för att få kunskap om vilka åtgärder som fungerar för att minska
            tidiga utträden från arbetlivet och forskning om hur äldre personer
            kan fortsätta vara en resurs i arbetslivet.
          </p>
          <p xml:id="i-PmmJzu64oWJyAhTDb8hHQg">
            Detta bör ges regeringen tillkänna.
          </p>
          <head xml:id="i-Krw9wYp2ctcGKPftUhQWjb" type="h2">
            Ta vara på årsrika människor efter pensioneringen
          </head>
          <p xml:id="i-VWW1RAvaFHG9asG7TPudXz">
            Inom många professioner har den som går i pension värdefull kunskap
            och erfarenhet som samhället skulle kunna ha nytta av även efter
            pensioneringen. Det gäller inte minst inom många yrken som rör
            välfärdens kärna. I verksamheter som kommunerna ansvarar för,
            såsom förskola, skola och socialtjänst, finns äldre medarbetare
            med stor kunskap och lång erfarenhet av att möta människor som
            ibland har stora behov, likaså inom hälso- och sjukvården. Därför
            anser vi att i första hand offentliga arbetsgivare i stat, kommuner
            och landsting systematiskt bör undersöka intresset hos den som,
            efter många års erfarenhet, går i pension om hon eller han skulle
            kunna tänka sig att göra någon form av mer begränsad insats efter
            pensioneringen.
          </p>
          <p xml:id="i-EJtPMAiY2mUSJ831c3Lxdk">
            Detta bör ges regeringen tillkänna.
          </p>
          <head xml:id="i-VCA8135nWBntHkRptL8JT3" type="h2">
            Vikten av att förebygga ohälsa bland årsrika människor
          </head>
          <p xml:id="i-NvDuQ42MQ7Vxgy5qsjLDY7">
            Under 2012 lyfte EU särskilt fram behovet av insatser för aktivt
            åldrande för att bevara den resurs årsrika människor utgör i samhället.
            Året utnämndes till European year för Active Ageing and Solidarity
            between Generations. Ett stort antal konferenser anordnades på
            det temat i olika EU-länder och många publikationer såg dagens
            ljus. Också Världshälsoorganisationen (WHO) har lyft fram nödvändigheten
            av hälsofrämjande insatser för årsrika människor, t.ex. vid WHO
            8th Global Conference on Health Promotion. Som exempel på insatser
            som bör intensifieras är skadeförebyggande åtgärder, hjälp till
            rökstopp, hjälp mot överbruk av alkohol samt främjande av gott
            näringstillstånd, fysisk aktivitet och optimal läkemedelsbehandling.
          </p>
          <p xml:id="i-8uBmftoConCqHZzrRb7qvW">
            Sådana här punktinsatser är bra men räcker inte för att påverka
            utvecklingen. Inom folkhälsoområdet krävs ett långsiktigt, kontinuerligt
            arbete och för att markera det har elva mål satts upp för folkhälsoarbetet
            i Sverige med syfte ”att skapa samhälleliga förutsättningar för
            hela befolkningen” Ett av målen gäller Barn och ungas uppväxtvillkor.
            Vi anser att det behövs ett mål också för årsrika människors hälsa
            och att folkhälsopolitikens målområden behöver utökas med ett
            tolfte mål: Ökad hälsa på äldre dar.
          </p>
          <p xml:id="i-4TTxYpUKbqHB54DsZRQN99">
            Detta bör ges regeringen tillkänna.
          </p>
          <head xml:id="i-L6AYJXyHrc2T1SirC39LMT" type="h2">
            Reformera äldreomsorgen
          </head>
          <p xml:id="i-3CbQ6js1bcqbWqp7V7JS5B">
            Ett område där äldre i hög grad behandlats som ett kollektiv
            är äldreomsorgen. Samma lösningar erbjuds till alla, ofta med
            en förment klapp på huvudet. Äldre som behöver stöd i sin vardag
            förutsätts varken kunna eller vilja välja själva. Men det är ju
            precis tvärtom. Respekten för den enskilda människan är särskilt
            viktig när hon är i en utsatt situation. Alliansregeringen genomförde
            en rad reformer för att öka äldres valfrihet och delaktighet som
            LOV, lagen om valfrihetssystem, som innebär att årsrika människor
            kan välja vilket hemtjänstföretag som ska kliva över tröskeln,
            och i en del kommuner också äldreboende. Genom Folkpartiet liberalernas
            initiativ infördes parboendegaranti. Men fortfarande återstår
            mycket att göra.
          </p>
          <p xml:id="i-ZWCXaCKuFAMrMeatTL8Vm">
            Valfriheten omfattar dock ännu inte alla kommuner, och vi bör
            vara självkritiska till hur reformen genomförts på sina håll.
            Valfriheten i det stora – vem som ska utföra omsorgen – har ökat,
            men fyrkantig biståndsbedömning i kombination med knappa resurser
            och personal som inte har mandat eller kompetens att vara flexibla
            gör att självbestämmandet i det lilla fortfarande är alltför begränsat.
            Det är inte acceptabelt. Det måste vara möjligt att kombinera
            rättssäkerhet och kostnadskontroll med respekt för människors
            integritet.
          </p>
          <p xml:id="i-Tt5bHDmY2PS3LXYiHsdLMZ">
            Självbestämmande och integritet var honnörsord redan när dåvarande
            socialminister Gabriel Romanus (FP) lade fram förslaget till dagens
            socialtjänstlag 1979. Alliansregeringen förtydligade detta 2011
            i en ny bestämmelse i socialtjänstlagen om att den enskilde själv,
            så långt möjligt, ska kunna välja när och hur stöd och hjälp i
            boendet och annan service ska ges. Men i vardagen och praktiken
            behöver man ständigt återkomma till detta.
          </p>
          <p xml:id="i-3ZhR6oWbpYJC1pVaCkJ5dP">
            Den nationella styrningen av äldreomsorgen behöver bli tydligare.
            Det är inte rimligt att den som bor på ena sidan en kommungräns
            ska få tillgång till mycket bättre hemtjänst än den som råkar
            bo på den andra.
          </p>
          <p xml:id="i-T6DTCsS1593Ni9U1VySUJZ">
            Ett exempel på där skillnaderna är orimligt stora är äldres inflytande
            över vad de ska äta. God och näringsrik mat samt trivsamma måltider
            är en viktig kvalitetsfråga i äldreomsorgen. Ett väl fungerande
            förebyggande arbete mot undernäring minskar också risken för fallskador
            och andra hälsoproblem, samtidigt som behovet av omvårdnad minskar.
          </p>
          <p xml:id="i-XUokx5TrCuJ53BoTbTMj6X">
            Folkpartiet liberalerna föreslår att det ska tillhöra så kallad
            skälig levnadsnivå att få äta det man själv tycker om. Socialtjänstlagen
            bör förtydligas, och en laga-mat-garanti för hemtjänsten införas.
            Den som har fått hjälp med måltider beviljad ska ha rätt att välja
            mellan att få mat lagad i det egna hemmet och att få mat levererad
            hem. För den mat som levereras ska det finnas flera olika leverantörer
            och rätter att välja mellan. Också i särskilt boende ska de äldres
            inflytande över måltiderna och måltidernas kvalitet öka. Folkpartiet
            liberalerna avsätter i sin budget en miljard kronor årligen för
            att kvaliteten och valfriheten vad gäller måltiderna i äldreomsorgen
            ska öka.
          </p>
          <p xml:id="i-SdkCMh4irEosvQt7cBbqHA">
            Det behöver bli enklare att få hemtjänst. I Linköping har äldre
            sedan mitten av 1990-talet kunnat få hemtjänst utan biståndsprövning.
            Den som har fyllt 75 och tycker att hen behöver hemtjänst kan
            vända sig direkt till en utförare, och först om biståndsbehovet
            är stort eller om den äldre är missnöjd kopplas kommunens biståndsbedömare
            in.
          </p>
          <p xml:id="i-VjqK1paDBkr1V4YYEFSzyx">
            Det innebär att de äldres makt över innehållet i hemtjänsten
            blir betydligt större, samtidigt som biståndsbedömarnas tid kan
            frigöras till uppföljning av äldreomsorgens kvalitet. Det har
            samtidigt inte lett till ökade kostnader. Det är dock tveksamt
            om modellen är förenlig med socialtjänstlagen, som föreskriver
            att bistånd endast får ges efter en individuell biståndsprövning.
            Alliansregeringen inledde ett arbete med att ändra lagen så att
            det skulle bli tillåtet för de kommuner som vill ha en så kallad
            förenklad biståndsprövning. Utredningen som skulle föreslå den
            nya lagen, Äldreutredningen (S 2014:2) avbröts dock av den nuvarande
            regeringen kort efter tillträdet. Det arbetet måste återupptas
            och Linköpingsmodellen tillåtas i hela landet.
          </p>
          <p xml:id="i-3nGsfbZDHJLZRhyVpdfxYS">
            Från många håll i landet hörs vittnesmål om en mycket långtgående
            detaljstyrning av äldreomsorgens innehåll och om omsorgspersonal
            och biståndsbedömare som inte vågar ändra innehållet i de planerade
            insatserna det minsta, utan att först förankra det högre upp.
            Det är inte i linje med lagstiftarens intentioner. Socialtjänstlagen
            inte bara tillåter utan påbjuder att omsorgen ska utgå från den
            enskildes önskemål.
          </p>
          <p xml:id="i-AWNkjnBezEhTY8d3c1zNQZ">
            Arbetsledare, chefer och ansvariga politiker måste vara tydliga
            med att medarbetarna både får och ska vara tillmötesgående. Omsorgspersonal
            som är utbildade för sitt arbete, är trygga i sin roll och känner
            att de har mandat från sin arbetsledning, har lättare att själva
            vara flexibla. Det finns också tydlig evidens för att välutbildad
            personal och gott ledarskap har stor betydelse för kvaliteten
            generellt i äldreomsorgen.
          </p>
          <p xml:id="i-oCGt9LAck7HqQtKQVZZLo">
            Första linjens chefer i hemtjänst och äldreomsorg har en nyckelroll.
            Det är ett tungt ansvar att följa politiska beslut, lagar, riktlinjer
            och budgeten samtidigt som de ska utveckla verksamheten och finnas
            till hands för att handleda sin personal. Alltför många chefer
            har direkt personalansvar för 40 medarbetare eller fler. Under
            sådana förhållanden är det svårt att styra och utveckla verksamheten.
            Cheferna måste ges förutsättningar att utöva sitt ledarskap.
          </p>
          <p xml:id="i-VhPTEniafeoydghRvEFY6n">
            Det är beklagligt att regeringen, i direkt strid med riksdagens
            beslut, avbröt det så kallade Omvårdnadslyftet under 2015. Den
            kompetenssatsning regeringen nu aviserar för äldreomsorgen hade
            kunna få betydligt större effekt om den utformats som en förlängning
            av Omvårdnadslyftet utan avbrott. Erfarenheten visar också att
            många kommuner inte hinner tillgodogöra sig ettåriga satsningar.
            Folkpartiet liberalerna avsätter i sin budgetmotion medel för
            att satsningen ska kunna fortsätta.
          </p>
          <p xml:id="i-L8cEcJAU1tmXSaq5Q96a5h">
            Med RUT-tjänster får äldre större inflytande över vad de vill
            ha hjälp med. Genom att höja subventionsgraden skulle de bli tillgängliga
            för fler. Kvinnor över 75 år är den grupp som är mest överrepresenterade
            bland RUT-användarna. De köper RUT-tjänster i mer än dubbelt så
            stor utsträckning som befolkningen i stort. För att göra RUT-tjänster
            överkomliga för fler anser vi att skattereduktionen ska ökas från
            50 till 75 procent för äldre över 80 år.
          </p>
          <p xml:id="i-QmJMN45GqoLDjhVhypALb1">
            Släpp in djuren i äldreomsorgen. Människor som har djur fortsätter
            med aktiviteter som gör att åldrandet fördröjs och tillfrisknar
            snabbare vid sjukdom. Det finns också studier som visar att djur
            har inverkan på personer som bor i särskilt boende i form av minskad
            ångest, förvirring och depression samt ökad vitalitet. Aktiviteter
            med djur kan ha särskilt stor betydelse för personer med demenssjukdomar.
            Dock behövs mer forskning om vad man särskilt ska tänka på när
            det gäller djur i äldreboendena.
          </p>
          <p xml:id="i-68xqwx5USCJSiCPjrzgvBJ">
            Detta bör ges regeringen tillkänna.
          </p>
          <head xml:id="i-CbcNTXHgNZwwwMyXj1Xp6H" type="h2">
            Bättre stöd till anhörigvårdarna
          </head>
          <p xml:id="i-28xcUiJKZ63FjAQMwFDxdQ">
            Det kan vara så många som 1,3 miljoner personer i Sverige som
            ger vård och omsorg till anhöriga. Detta ska vara frivilligt och
            ett stöd till det offentligas insatser. Riksrevisionen skriver
            i sin rapport 2014 att i praktiken är det tvärtom, den offentliga
            vården och omsorgen är ett komplement till anhörigas insatser.
          </p>
          <p xml:id="i-177xWpgXSMxScDZexA7W9H">
            Bakgrunden är att under 2000-talet, där allt fler med stora vård-
            och omsorgsbehov bor kvar i sitt eget hem, innebär trots ökade
            hemtjänstinsatser nästan alltid stora insatser från anhöriga.
            Nu visar Riksrevisionens granskning att många anhöriga tvingas
            ta ett större ansvar för en närståendes vård och omsorg än de
            vill och orkar på grund av brister i det offentliga utbudet och
            de får inte det stöd som de behöver för att kunna hantera sin
            situation.
          </p>
          <p xml:id="i-GRX9vF1HfQifXjuhpfgVUh">
            Riksrevisionen kom 2014 med en rad rekommendationer som i punktform
            är att information och bemötande behöver förbättras, kommunernas
            anhörigstöd behöver utvecklas, statens styrmedel måste användas
            bättre, det behövs mer kunskap om anhörigomsorgen, det bör vara
            lättare att förena anhörigstöd med arbete och landstingens uppdrag
            kring anhörigstöd bör bli tydligare.
          </p>
          <p xml:id="i-EoHnWAxwioRzy2HEJCnv4F">
            Vi anser att Riksrevisionens rekommendationer snarast bör förverkligas.
          </p>
          <p xml:id="i-B2CfNjhbExe4TpUVqwYhoL">
            Detta bör ges regeringen tillkänna.
          </p>
          <head xml:id="i-BBo26FrUmNWZhdrokFbQka" type="h2">
            Hälso- och sjukvård för årsrika
          </head>
          <p xml:id="i-GhC5GgQgEf1P11e7isoPf7">
            Även om årsrika personer är friskare idag än förr kommer en dag
            då ohälsan slår till. För att tillgodose behoven av hälso- och
            sjukvård behöver primärvården utvecklas och satsa mer på att förebygga
            ohälsa hos äldre personer, behandla deras hälsoproblem och ansvara
            för rehabilitering efter stroke, olycksfall m.m. Det kräver kompetens
            i geriatrik och gerontologi hos såväl de läkare som de äldre patienterna
            möter, som hos övrig personal.
          </p>
          <p xml:id="i-LP3kBQ5z7fyFetwUVdycDY">
            Det är särskilt viktigt när det gäller de äldre personer som
            betecknas som multisjuka. Omkring fem procent av dem som är 75
            år och äldre uppskattas vara multisjuka, d.v.s. under ett år ha
            vårdats på sjukhus vid tre eller fler tidpunkter och då fått tre
            eller fler sjukdomsdiagnoser registrerade. Den behandling de får
            baseras, enligt Socialstyrelsen, alltför ofta på symtom, inte
            på diagnos. De behandlas med en rad olika metoder vid olika tillfällen
            där läkemedelsbehandling är den dominerande. De har kontakt med
            många olika yrkesgrupper där ingen ser till helheten. Riskfylld
            användning av läkemedel i form av samtidig förskrivning av tio
            eller fler läkemedel är vanlig.
          </p>
          <p xml:id="i-Cpi9djgXPCqUR1mQbKk9jk">
            För att förbättra kvaliteten på vården och omsorgen om äldre
            personer bör det på regional nivå inrättas geriatriska centra
            med uppdrag att stödja primärvården med geriatrisk och gerontologisk
            kompetens. De bör fungera konsultativt gentemot primärvården i
            fall som rör enskilda äldre patienter. Dessa geriatriska centra
            bör också bidra till kompetensutveckling i primärvården samt utforma
            metoder, team och arbetssätt för integrerad bedömning och handläggning
            av multisjuka äldre personer med fokus på öppen vård.
          </p>
          <p xml:id="i-S7UA5AW7Ym4aLW9yB3DCky">
            Multisjuka äldre personer behöver en sammanhållen vård och omsorg.
            Det behövs därför en sammanhållen vårdorganisation kring de mest
            sjuka äldre inom primärvården, men också över kommun- och landstingsgränserna.
            Varje multisjuk äldre person ska ha ett eget äldrevårdsteam med
            namngivna personer som ansvarar för att ge en sammanhållen vård.
            I teamet ska ingå husläkare eller geriatriker, sjuksköterska,
            sjukgymnast, logoped, farmacevt, kurator och arbetsterapeut. Samtliga
            i teamet ska ha utbildning i geriatrik och gerontologi. I teamet
            bör också biståndshandläggaren ingå med den koppling hon eller
            han har till hemtjänsten eller vård- och omsorgsboendet. Också
            andra kompetenser kan kopplas till teamet beroende på behov, t.ex.
            fotvårdsspecialist. Gemensam journal ska föras.
          </p>
          <p xml:id="i-Gqqq4RfsRbX9zngYTp89kh">
            I några landsting har äldrevårdscentraler, ÄVC, börjat inrättas.
            I Region Skåne har man på ett ökande antal vårdcentraler inrättat
            ÄVC vid sidan om MVC och BVC. Vid ÄVC erbjuder man en verksamhet
            anpassad för årsrika personers behov. Det förebyggande hälsoarbetet
            prioriteras och därmed kan vårdbehoven för den enskilde minskas.
            Vid besöken på ÄVC får patienten ordentligt med tid hos sjuksköterska
            och läkare. Hembesök görs där det är lämpligt. Genom ÄVC kan vårdcentralerna
            bli den bas i hälso- och sjukvården som de sedan länge är tänkta
            för, tillsammans med MVC, BVC och övrig primärvård men också den
            specialistvård som kan flytta ut från sjukhusvården. Det här innebär
            också att människor som bor i särskilda boenden/vård- och omsorgsboenden
            kan få sin sjukvård i boendet och inte behöva åka till akuten
            för sådant som kan behandlas i hemmet.
          </p>
          <p xml:id="i-9EmfoKEREaM6Fc8MTpeAJL">
            Detta bör ges regeringen tillkänna.
          </p>
          <head xml:id="i-MmeUyyvz2razGEW5B45UPR" type="h2">
            Läkemedelsbehandling av årsrika människor
          </head>
          <p xml:id="i-BiPUe6N8YcHiW6KXdU4fFD">
            Trots stora insatser under alliansregeringens tid för att förbättra
            läkemedelsbehandlingen av årsrika människor har vi fortfarande
            problem i form av läkemedelsskador men också underbehandling till
            följd av felaktigt val av läkemedel, felaktiga kombinationer av
            läkemedel och felaktiga doseringar.
          </p>
          <p xml:id="i-5Wb9HjYooqgW1rXnWuwRpK">
            Utöver fortsättning av den nationella läkemedelsstrategin (Nationell
            läkemedelsstrategi Handlingsplan 2014) behövs en ökning av grund-
            och vidareutbildningen av läkarna i ämnena geriatrik och klinisk
            farmakologi men också att utbildningen av andra yrkesgrupper inom
            hälso- och sjukvården i geriatrik och läkemedelsbehandling stärks.
          </p>
          <p xml:id="i-Wdes7iQzUiyiLEG7U2dCrt">
            För att förskrivare och farmacevter ska ha tillgång till aktuella
            och korrekta uppgifter om en patients läkemedelsbehandling så
            att kvalitet och säkerhet kan säkerställas fordras tillgång till
            en nationell ordinationsdatabas (NOD) ur vilken uppgifterna kan
            hämtas. Arbetet för att skapa en sådan databas har pågått länge
            och flera utredningar presenterats. Det har visat sig att lagstiftningen
            måste ändras för att möjliggöra NOD. Det är angeläget att det
            arbetet nu förs i hamn utan dröjsmål.
          </p>
          <p xml:id="i-9kEVVohHEaBfAXvpB4symD">
            Detta bör ges regeringen tillkänna.
          </p>
          <head xml:id="i-HhX7GcmeahRSrXReu729JL" type="h2">
            Vård och omsorg vid livets slut
          </head>
          <p xml:id="i-2N17a25upw7j9VBEJdFfEv">
            Forskning har visat att äldre människor vill tala om hur de vill
            ha sin sista levnadsperiod. Ändå undviker behandlande läkare att
            tala med sina åldrande patienter och deras anhöriga om deras önskemål
            om den sista levnadstiden. Sådana samtal skulle kunna underlätta
            möjligheterna till en så fridfull död som möjligt. Det är något
            som sjukhusens akutmottagningar knappast kan tillhandahålla. Högkvalitativ
            vård och omsorg i livets slutskede ska därför i möjligaste mån
            erbjudas i hemmet, eller i vård- och omsorgsboendet. Alla döende,
            oavsett ålder och bostadsort, ska vara garanterade tillgång till
            kvalificerad palliativ vård.
          </p>
          <head xml:id="i-2pFxyfTWUxHw2BLgcoXQoF" type="h3">
            Framtidsfullmakter/vårddirektiv
          </head>
          <p xml:id="i-5xnBsWcbFRTtVLe7ucDBBV">
            Den enskildes önskemål om vård och omsorg vid livets slut bör
            i större utsträckning beaktas av sjukvården. I brist på laglig
            möjlighet har pensionärsföreningar och enskilda utvecklat formulär
            som kallats ”Viljeyttring om vård och behandling”, ”Framtidskontrakt”,
            ”Vårdtestamente” och ”Vårddirektiv”. De har ett gemensamt syfte,
            nämligen att vara ett hjälpmedel för omgivningen den dag då man
            behöver hjälp och inte själv kan uttrycka sin önskan. Här återfinns
            avsnitt om vad man tycker om att äta, vilken musik man vill lyssna
            till men också hur man ser på livskvalitet och livsförlängande
            behandling. De är inte bindande men vårdpersonal har vittnat om
            att dokumenten kan vara till stöd vid beslut om vilken behandling
            man ska ge en patient som inte längre kan ta egna beslut.
          </p>
          <p xml:id="i-8FNMF7GKDwVQZRrAApv9ib">
            I och med att riksdagen under våren beslöt att tillkännage för
            regeringen att den snarast ska återkomma till riksdagen med ett
            lagförslag om framtidsfullmakter och behörighetsregler för anhöriga
            så öppnas möjligheten för människor att på laglig väg kunna uttrycka
            hur man vill ha det i slutet av livsresan. Att ha makten över
            sin framtid är en viktig frihetsreform, särskilt för årsrika människor.
            En framtidsfullmakt innebär att man ska kunna välja en annan person
            som företräder en i beslut som gäller tillvaron rent allmänt samt
            ekonomien men också om hur man vill ha det under sin sista tid.
          </p>
          <p xml:id="i-Dj3RR82uFzGMPimhxSeJnp">
            Det är viktigt att den kommande utredningen beaktar detta behov
            i sitt arbete.
          </p>
          <p xml:id="i-7WA7stmysnNEnkpjgbS5yE">
            Detta bör ges regeringen tillkänna.
          </p>
          <head xml:id="i-GcYVNyLDojKcPjzCABs7rL" type="h3">
            Vården och omsorgen
          </head>
          <p xml:id="i-4WMTxcLmYNExBJCgNMEuFk">
            Svenska Läkaresällskapet och Socialstyrelsen har formulerat riktlinjer
            för läkares handlande i livets slutskede. De betonar att om en
            patient är beslutskapabel, välinformerad och införstådd med konsekvenserna
            av olika behandlingsalternativ ska läkaren respektera patientens
            önskan om att livsuppehållande behandling inte inleds och att
            redan inledd behandling avslutas. Detta gäller även i situationer
            då patienten inte befinner sig i livets slutskede och där behandling
            medicinskt sett skulle kunna gagna patienten. Läkaren ska alltid
            erbjuda adekvat palliativ behandling. För icke beslutskapabla
            patienter ska tidigare uttryckt önskan om att avstå, påbörja eller
            avbryta livsuppehållande behandling respekteras. Finns ingen sådan
            önskan bör läkaren om möjligt samråda med närstående.
          </p>
          <p xml:id="i-FDLXro3NStihqghJwEQTu6">
            Verkligheten visar att riktlinjerna inte tillämpas i tillräcklig
            utsträckning i vården, i den kommunala omsorgen och på akutmottagningarna.
            Det gäller särskilt äldre personer som närmar sig livets slut
            och för vilka högteknologiska medicinska insatser inte är de lämpligaste.
            Inte minst läkare och annan personal som arbetar i akutsjukvården
            behöver bättre kunskap om äldre människors behov i livets slutskede.
            God omvårdnad och palliativ vård skulle i stället ge en bättre
            livskvalitet under livets sista dagar. I dessa fall skulle tillgång
            till vårddirektiv vara till vägledning.
          </p>
          <p xml:id="i-Mkna4HVW32xThDZ2RaHsZW">
            År 2008 lämnade Statens medicinsk-etiska råd över en skrivelse
            till regeringen om livsslutsfrågor. Rådet konstaterade att nuvarande
            lagstiftning ger utrymme för att avstå från att inleda livsuppehållande
            behandling och att avbryta sådan samt att ge s.k. palliativ sedering,
            dvs. att man får sova under sin sista tid. Smer framförde att
            patienter borde ha ett utökat inflytande över utformningen av
            den palliativa vården och större möjligheter att själv bestämma
            om och när palliativ sedering ska tillämpas.
          </p>
          <p xml:id="i-6TAQ2JNWgepTEXYy7A26pq">
            Skrivelsen föranledde ingen åtgärd från regeringens sida. Även
            om Svenska Läkaresällskapet 2010 gick ut med Etiska riktlinjer
            för palliativ sedering i livets slutskede och Socialstyrelsen
            2013 med Nya rekommendationer om vård i livets slutskede innebar
            framsteg anser vi att det behövs en ny statlig, helst parlamentarisk,
            utredning om vård och omsorg i livets slutskede innebärande ett
            värdigt livsslut där patientens självbestämmande beaktas.
          </p>
          <p xml:id="i-MYfpdUSFjz2E3s9HcYnpTd">
            Detta bör ges regeringen tillkänna.
          </p>
        </div>
        <div xml:id="i-Q1KyRTYKimo6f7nQkqFqnU" type="motSignatures">
          <list xml:id="i-XvCZ4gp81YepqXBdwsMSuv">
            <item xml:id="i-9CqsdpfSoW2AoWuJKxfDaA" who="i-AvFShRZVEyBV61S19AKNGK">
              Jan Björklund (FP)
            </item>
            <item xml:id="i-M54YTfRcDNNKEtNEX8D9jB" who="i-QKE6ihmLRJvwhV4neD6h7b">
              Erik Ullenhag (FP)
            </item>
            <item xml:id="i-PR1MJrMtfVjzRUQm5wTxEB" who="i-QQYotqFjTJA7EiQZc1Wmzs">
              Emma Carlsson Löfdahl (FP)
            </item>
            <item xml:id="i-6TsVGf2eP9w6KgQhS5K8kE" who="i-U6F8gqiuV2DEZN1aMhyDnJ">
              Christer Nylander (FP)
            </item>
            <item xml:id="i-Tfq75Z1N7bfYxTfMjv2d8h" who="i-D8B2Xf6UADbqciPHrqFxSc">
              Birgitta Ohlsson (FP)
            </item>
            <item xml:id="i-B2TLn66CxmZ4BrEDUT3Tne" who="i-S7wLw9aynA5vbRCsqxxL3N">
              Tina Acketoft (FP)
            </item>
            <item xml:id="i-9iRdWbUKssLchxnyuom9t2" who="i-L3xspgThUxUN1YtSDqcmk8">
              Barbro Westerholm (FP)
            </item>
            <item xml:id="i-BfhMux1w8Z1AYcM2rcZZZF" who="i-Kb87jeTEio4k4qCJeZ6pQE">
              Said Abdu (FP)
            </item>
            <item xml:id="i-JaAw7h66Mnx5vCLHGz1nBW" who="i-MgBfeQnReGPU152Si12BRU">
              Maria Arnholm (FP)
            </item>
            <item xml:id="i-YNX62ePNf2M2ANLfDm7QV6" who="i-VGvz17reDhSXFdrtvk1pwq">
              Bengt Eliasson (FP)
            </item>
            <item xml:id="i-S4pPVGbPRrY3jHxoNDDN5d" who="i-Kn2C4HPwWcqbEgtUtWTc5F">
              Roger Haddad (FP)
            </item>
            <item xml:id="i-ALG1qimufanoeeW1k1am4v" who="i-Y5fgQ33MMnP4uyafJ9fz8i">
              Robert Hannah (FP)
            </item>
            <item xml:id="i-5uoYsMSWbbeVKye5naDJiE" who="i-AHfQ621Fp1orxTGB2WDjUY">
              Fredrik Malm (FP)
            </item>
            <item xml:id="i-SemWwNUHH193oQW3QSXuuH" who="i-VBA6eUH2CpmPZFgqzCpt9N">
              Mats Persson (FP)
            </item>
            <item xml:id="i-7woJrzapNKgjnQe5Y5u2Cm" who="i-XNhzoo8e4qc1cM8U6t4ep8">
              Mathias Sundin (FP)
            </item>
            <item xml:id="i-Qgzkx8NGaj8W9k9dC6s69E" who="i-RDeqY3mXLBtUS9bixjvHS">
              Lars Tysklind (FP)
            </item>
            <item xml:id="i-DtGa7Dxyoo5MfZU5MNwUeF" who="i-HPYYRQv4ch2ZKcsG9Poys5">
              Maria Weimer (FP)
            </item>
            <item xml:id="i-TcmSEYQrByZgq55yLEJrdC" who="i-BUYvEhrSc9gnHcd6iS4eDJ">
              Allan Widman (FP)
            </item>
            <item xml:id="i-FVQiMRKriMCyrF3i51gmmQ" who="i-UbgZDZPBynu5dutQ3jCsDn">
              Christina Örnebjär (FP)
            </item>
          </list>
        </div>
      </div>
    </body>
  </text>
</TEI>
