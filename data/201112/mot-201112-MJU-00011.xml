<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00011">
  <teiHeader>
    <fileDesc>
      <titleStmt>
        <title>med anledning av skr. 2011/12:124 Miljö-, klimat- och energiinsatser inom jordbruket</title>
        <author corresp="i-V1piU7dAy9T73Gqt6tm91j i-WG11xmCpAW9nyyXv1sJFAK">av Kew Nordqvist och Helena Leander (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:124 Miljö-, klimat- och energiinsatser inom jordbruket</title>
          <idno type="rdwebb">GZ02MJ11</idno>
          <rs type="number">MJ11</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ11/text</ref>
          <ref type="dokument_url_html">http://data.riksdagen.se/dokument/GZ02MJ11</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ11</ref>
          <ref type="doc">http://data.riksdagen.se/fil/1C73236A-F213-4E77-83C5-72CE9339D293</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-JCAYASJ3TEceE3pcgvHufD"/>
        <correspContext corresp="i-JCAYASJ3TEceE3pcgvHufD">
          <ref>Regeringsskrivelse 2011/12:124</ref>
        </correspContext>
        <correspAction xml:id="i-JUYs9yzZeqX4NCSqcos7P6" type="signed"/>
        <correspContext corresp="i-JUYs9yzZeqX4NCSqcos7P6">
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction type="referral" xml:id="i-N8jdS2vdMYYJb6FuLpwrwc">
          <date when="2012-04-27"/>
        </correspAction>
        <correspAction type="referral" xml:id="i-P2pEpp9ndWMfAYJMy5Y32">
          <date when="2012-04-27"/>
        </correspAction>
        <correspAction type="dismissal" xml:id="i-32186Uv9y9dSzHZ9AgCB43">
          <date when="2012-04-26"/>
        </correspAction>
        <correspAction type="dismissal" xml:id="i-VrBZ7b8XYkxfNjpR7ZHcBA">
          <date when="2012-04-26"/>
        </correspAction>
        <correspAction type="submission" xml:id="i-CvxNzHw8yqR52ErWzvKjxB">
          <date when="2012-04-25"/>
        </correspAction>
        <correspAction type="transfer" xml:id="i-NbaA9p7ixCtg4mq88yktwu">
          <date when="2012-04-25"/>
        </correspAction>
        <correspAction type="assigned" xml:id="i-MhcH86CqPWTJhUBrEojo3y"/>
        <correspContext corresp="i-MhcH86CqPWTJhUBrEojo3y">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-7Kqs7tYAqdtSHLSUWZ7SBx">
            Förslag till riksdagsbeslut
          </head>
          <list style="ol">
            <item xml:id="i-Mfdc134LYYCJp6poMTJGZp">
              Riksdagen tillkännager för regeringen som sin mening vad som
              anförs i motionen om att fortsatta redovisningar närmare ska knyta
              an till miljökvalitetsmålen och uppgift om huruvida beslutade
              åtgärder räcker till för att nå målen.
            </item>
            <item xml:id="i-PUv4F6tGsqs8Fn4MhwUyyG">
              Riksdagen tillkännager för regeringen som sin mening vad som
              anförs i motionen om behovet av nya åtgärder för att uppnå regeringens
              syfte, dvs. kostnadseffektiva ekonomiska styrmedel för att minska
              övergödning.
            </item>
            <item xml:id="i-8Hop3MU26raLtHfSx9RpTJ">
              Riksdagen tillkännager för regeringen som sin mening vad som
              anförs i motionen om att det ska tillsättas en utredning för att
              föreslå en lämplig utformning av skatt på kadmium och eventuellt
              andra ämnen i konstgödsel.
            </item>
            <item xml:id="i-AYxL3EpPYfKyxh4KsENAku">
              Riksdagen tillkännager för regeringen som sin mening vad som
              anförs i motionen om att mer bör göras för att utveckla det ekologiska
              jordbruket och klara miljömålen.
            </item>
            <item xml:id="i-U2uuc211CNtxRT5ghr3oGQ">
              Riksdagen tillkännager för regeringen som sin mening vad som
              anförs i motionen om att de offentligt finansierade stöd som går
              till jordbruksektorn ska gå till omställning till ekologisk produktion
              och till att säkra den långsiktiga livsmedelsproduktionen.
            </item>
            <item xml:id="i-W6kv3DBX8rJAe3PhpCmXCW">
              Riksdagen tillkännager för regeringen som sin mening vad som
              anförs i motionen om att regeringen bör utreda konsekvenserna
              av en effektivare markanvändning med mindre animalieproduktion.
            </item>
          </list>
        </div>
        <div type="motContent">
          <head type="h1" xml:id="i-W1Dp9vS8Ln5KZT6Vp8B8Qz">
            Motivering
          </head>
          <p xml:id="i-KeEZn2rEh84VK7g1LU3hE">
            Det är bra att regeringen har presenterat en samlad översikt
            över det som har gjorts under en längre period. Av översikten
            framgår dessvärre att för lite har gjorts. I det följande ger
            vi några exempel. Vi anser att det är en brist att redovisningen
            inte har knutits närmare till systemet för miljökvalitetsmålen.
          </p>
          <p xml:id="i-HC9CNmmeZd8Rm7q7Em781e">
            Skrivelsen förstärker för övrigt en bild som alltmer växer fram
            av att många av de initiativ som tas på miljöområdet tas till
            följd av tvingande EU-regler. Detta är en illustration av alliansregeringens
            sviktande miljöambitioner: i stället för att vi ska driva på och
            höja miljöambitionerna inom EU så är det alltså EU som står för
            höjda miljöambitioner i Sverige. Vattendirektivet (avsnitt 6.4),
            industriutsläppsdirektivet (avsnitt 6.4.2) och direktiv om förnybar
            energi och hållbarhetskriterier för biodrivmedel (avsnitt 8.1)
            är några exempel.
          </p>
          <head type="h2" xml:id="i-PD5MkZuBcX4buFvCzL5Gva">
            En närmare koppling till miljökvalitetsmålen
          </head>
          <p xml:id="i-QtkeJZBkHSVgimepPQNFur">
            För fyra år sedan överlämnade det dåvarande Miljömålsrådet sin
            fördjupade utvärdering av miljömålen. Rapporten gavs titeln Nu
            är det bråttom! för att understryka brådskan med att besluta om
            och genomföra åtgärder för att nå målen. Regeringen valde dock
            inte att som planerat behandla åtgärdsförslagen i en proposition.
            I stället beslutade regeringen att utreda och sedan genomföra
            en kraftig förändring av systemet. Förändringen har inneburit
            en försvagning och ett långsammare tempo i arbetet såväl hos myndigheter
            som hos andra aktörer. Åtgärdsförslagen blev för det mesta liggande.
            Enligt uppgift från Naturvårdsverket nyligen gäller de flesta
            av förslagen från Nu är det bråttom fortfarande fyra år senare
            som just förslag.
          </p>
          <p xml:id="i-BvxXUwV1RjHaYxsp5v2cuX">
            I den första årliga uppföljningen av miljökvalitetsmålen under
            det nya systemet konstaterar Naturvårdsverket följande:
          </p>
          <p xml:id="i-PgmKyQ1iocKfpTg1EacMbU">
            Det kvarstår en stor miljöskuld. I ett kortare perspektiv tycks
            därtill den positiva trenden för miljötillståndet och miljöarbetet
            ha mattats av Det går för långsamt för att miljökvalitetsmålen
            ska kunna nås till år 2020. Det är tydligt att de styrmedel som
            finns i vissa fall inte räcker till och i andra fall brister tillämpningen
            av befintliga styrmedel.
          </p>
          <p xml:id="i-LmgxJ43t1b2tqYRf5FbU3S">
            Verket trycker på att bristande resurser för myndigheternas arbete
            är en svårighet för at nå flera miljökvalitetsmål: Tillgången
            på resurser utgör i flera fall en flaskhals, såväl i åtgärdsarbetet
            som för myndigheternas handläggning.
          </p>
          <p xml:id="i-KbdeN98xLkN4UoRgWR1G2U">
            Av Naturvårdsverkets rapport framgår att det fortfarande saknas
            tillräckligt med åtgärder för att nå de jordbruksrelaterade målen.
            För målen Giftfri miljö, Ingen övergödning, Levande sjöar och
            vattendrag, Grundvatten av god kvalitet, Hav i balans samt levande
            kust och skärgård, Myllrande våtmarker, Ett rikt odlingslandskap
            och Ett rikt växt- och djurliv är bedömningen att det är inte
            möjligt att nå miljökvalitetsmålet till 2020 med i dag beslutade
            eller planerade styrmedel. 1
          </p>
          <p xml:id="i-5U3woiMx5boJxURn9FEz7r">
            I den aktuella skrivelsen har regeringen radat upp mängder med
            uppdrag och utredningar som myndigheterna har genomfört. Skrivelsen
            hänvisar till miljömålen, men har för det mesta inte ens nämnt
            Miljömålsrådets förslag. Då har regeringen inte heller behövt
            redovisa om de fyra år gamla förslagen har genomförts. En närmare
            koppling till miljömålssystemet skulle tydliggöra för riksdagen
            vad som har gjorts och vad som inte har gjorts av det som har
            föreslagits. I fortsatta redogörelser för riksdagen bör regeringen
            synliggöra vilka av förslagen inom miljömålssystemet som har genomförts
            och vilka som inte har genomförts.
          </p>
          <head type="h2" xml:id="i-2KLGLMfEEKV212bKnJZt9L">
            Exemplet växtgenetiska resurser
          </head>
          <p xml:id="i-2f32s71MFRkCWaWQzWznF2">
            Alliansregeringens sviktande ambitioner och skrivelsens bristande
            koppling till arbetet för miljökvalitetsmålen kan illustreras
            med exemplet växtgenetiska resurser. Växtgenetiska resurser omfattas
            av en del av ett av de fyra delmålen under miljömålet Ett rikt
            odlingslandskap i det gamla miljömålssystemet.
          </p>
          <p xml:id="i-LykLqtmtwuhaGGRBReGAUo">
            Miljömålsberedningen lade i Nu är det bråttom fram förslag till
            ett reviderat delmål för växtgenetiska resurser. Förslaget, med
            preciseringar, lyder:
          </p>
          <p xml:id="i-DjEzBTuzHfKw4x42rvBgA2">
            Senast 2015 ska den värdefulla odlade mångfalden bevaras på ett
            långsiktigt hållbart sätt.
          </p>
          <p xml:id="i-5QB3TBChhXAbijf1E2c8Yb">
            För att delmålet ska bedömas vara uppfyllt ska följande preciseringar
            vara uppnådda:
          </p>
          <list style="ul">
            <item xml:id="i-96zV2AaXWNBqZCwbTcovnU">
              Bevarandesystem för alla växtgrupper ska finnas och materialet
              ska vara lätt tillgängligt för nyttjande.
            </item>
            <item xml:id="i-SayXu9ShQPYGbd3DsfN1ba">
              Kriterier för vad som är långsiktigt bevarandevärt ska vara fastlagda.
            </item>
            <item xml:id="i-GNvL8Ut6xkAdVEHAoEcpmC">
              Bevarandet ska ske med tanke på långsiktigt hållbart nyttjande.
            </item>
            <item xml:id="i-3xwtVBR2z51ZHSB5Vsq9au">
              Dokumentation och information om materialet ska finnas och vara
              lättillgänglig.
            </item>
            <item xml:id="i-RSRYd4Uw44qYigH9eGddDj">
              Det biologiska kulturarv som materialet utgör ska levandegöras.
            </item>
          </list>
          <p xml:id="i-UiPbB4sbdoXAqxcXESaG7z">
            I Nu är det bråttom listades följande möjliga åtgärder och styrmedel:
          </p>
          <list style="ul">
            <item xml:id="i-F47jrAHAUjVXinJAu34tKe">
              Program för odlat mångfald (POM).
            </item>
            <item xml:id="i-Qn8xdM2zhLW3zUoHxc6dyG">
              Genbanker och klonarkiv.
            </item>
            <item xml:id="i-PSFHnXPrUBQksLjWDwewTu">
              Demonstrationsodlingar, forskning och dokumentation.
            </item>
            <item xml:id="i-NBaMHe4PtvQwTnBSYyuxC9">
              Lokal livsmedelsproduktion och förädling.
            </item>
            <item xml:id="i-Tm92GHLqb9XPQDmzq7a2Vc">
              Information och uppföljning.
            </item>
          </list>
          <p xml:id="i-SPjv4UuzYLapswHRvUbyzE">
            Genbanker, klonarkiv och dokumentation beräknades kosta ca 7,5
            miljoner kronor årligen. Forskning och pre-breeding beräknades
            kosta ca 16,5 miljoner kronor årligen. Försöks- och utvecklingsverksamhet
            beräknades kosta ca 2 miljoner kronor årligen. 2
          </p>
          <p xml:id="i-V1zxNMPmBTcDJaPr3jxkyt">
            Jordbruksmiljöskrivelsen nämner nu inte flertalet av dessa förslag,
            än mindre vad som hänt med dem. Av förslagen och åtgärderna behandlar
            skrivelsen enbart programmet för odlad mångfald (POM) och lokal
            livsmedelsproduktion. Därutöver behandlas stödet till i första
            hand odling av bruna bönor på Öland (ca 1 miljon kronor per år)
            och det redogörs för internationella överenskommelser om växtgenetiska
            resurser och biologisk mångfald. Regeringen uppger då bl.a. att
            man har initierat ett arbete som ska leda till en konsekvensanalys
            av en eventuell svensk ratifikation av [Nagoya]protokollet. Någon
            tidsplan för detta anges inte.
          </p>
          <head type="h2" xml:id="i-5hxgbyWJsH2BSraBTSSURv">
            Kostnadseffektiva åtgärder mot övergödning
          </head>
          <p xml:id="i-DKWjR4HnjzZBBXVpLDcUSQ">
            Naturvårdsverkets senaste bedömning är att det inte är möjligt
            att nå miljökvalitetsmålet Ingen övergödning till 2020 med i dag
            beslutade eller planerade styrmedel. Verket skriver att det bl.a.
            krävs att befintliga styrmedel tillämpas mer kraftfullt och att
            det skapas nya styrmedel som leder till ytterligare åtgärder för
            att minska övergödningen. 3
          </p>
          <p xml:id="i-W4QTrwJ76dvuMHJtTo8yuL">
            Regeringens skrivelse Miljö-, klimat- och energiinsatser inom
            jordbruket (skr. 2011/12:124) innehåller en hänvisning till en
            tidigare skrivelse, Åtgärder för ett levande hav (skr. 2009/10:213).
            Jordbruksmiljöskrivelsen, skrivelse 2011/12:124, säger sig ge
            en beskrivning av vad som har hänt sedan havsmiljöskrivelsen lämnades
            till riksdagen.
          </p>
          <p xml:id="i-HCbtyUC4j4HWbidMo8fcrH">
            Jordbruksmiljöskrivelsen ger en rad exempel på ersättningar för
            åtgärder för att minska växtnäringsförluster till vatten (avsnitt
            6.4.1). Ersättningarna bryter mot en princip som annars gäller
            i miljöpolitiken, att förorenaren ska betala. Principen syftar
            på att det är förorenaren, inte skattebetalarna, som ska betala
            åtgärder för att minska miljöbelastningen genom föroreningar.
            Det kan hända att det är motiverat att undanta just jordbrukssektorn
            från denna princip, men någon sådan motivering står inte att finna
            i regeringens skrivelse. Två av åtgärderna har dock delfinansierats
            av intäkter från den skatt på konstgödsel som regeringen Reinfeldt
            tidigare avskaffade (se nedan). Det handlar om insamling av jordprover
            som underlag för den jordartskarta som ska vara klar 2013 och
            en bred forskningssatsning om fosfor i foder och mark.
          </p>
          <p xml:id="i-65cYnL64qMhNfR1ckrHhgM">
            Inte heller finns någon analys om i fall åtgärderna har varit
            kostnadseffektiva. Detta är ett krav som regeringen i ökande utsträckning
            har ställt på åtgärder inom andra delar av miljöpolitiken.
          </p>
          <p xml:id="i-C1HZpXTtoUu6yvwPNrPWx">
            Den borgerliga regeringens partier säger sig vara för generella,
            kostnadseffektiva styrmedel i miljöpolitiken. I deras valmanifest
            inför valet 2010 står följande.
          </p>
          <p xml:id="i-5BmcEC5eXYWvDoEh9KGbA9">
            Alliansen vill också införa ekonomiska styrmedel som minskar
            utsläpp av fosfor och kväve. 4
          </p>
          <p xml:id="i-9yTWygkLgdDNAK4GraNCk5">
            I Centerpartiets skrift Kampen mot övergödningen Rädda Östersjön
            med utsläppsrätter som gavs ut inför valet 2006 skrev partiet:
          </p>
          <p xml:id="i-VFrE5K8kvvg1LUDDTS27sG">
            Vi ser stora fördelar med systemen med utsläppsrätter Vi ser
            t ex framför oss att en markägare kan välja att inte avverka en
            skog (som utgör en kvävefälla) för att istället sälja sina utsläppsrätter
            till ett avloppsreningsverk i Polen. 5
          </p>
          <p xml:id="i-MxGZaobogXQHgLKWYpCNsT">
            Och i regeringens faktablad En sammanhållen havspolitik står
            följande.
          </p>
          <p xml:id="i-GJuukjcW4exKwv8QnQHvPQ">
            Genom ett pilotområde testas ett system med utsläppshandel för
            fosfor- och kväveföreningar till haven. Detta är ett första steg
            för att på sikt införa ett mer omfattande system som på ett kostnadseffektivt
            sätt minskar övergödningen i Östersjön och Västerhavet. 6
          </p>
          <p xml:id="i-C7LgCaVQ2k2NC2NPM6TXsa">
            Avsikten har varit att systemet skulle omfatta både punktkällor
            som reningsverk och diffusa källor som skogsbruket och jordbruket.
          </p>
          <p xml:id="i-GqFy9VSwCs9UkbF9RvGYPU">
            I jordbruksmiljöskrivelsen hänvisar regeringen som nämnts till
            havsmiljöskrivelsen (skr. 2009/10:213). I havsmiljöskrivelsen
            skrev regeringen följande:
          </p>
          <p xml:id="i-PDeRpaK5ohqDez54vaj1CY">
            För att klara Sveriges mål och åtaganden krävs styrmedel som
            omfattar många källor av fosfor- och kväveföreningar och styr
            mot de åtgärder som är kostnadseffektiva. Ekonomiska styrmedel
            har bedömts öka möjligheten för att kostnadseffektiva åtgärder
            mot övergödning vidtas. Avgifter på och handel med fosfor- och
            kväveföreningar bedöms, under vissa förutsättningar, ha potential
            som styrmedel för att nå mål och åtaganden. En särskild utredning
            bör därför tillsättas för att ge förslag på hur avgifter på och
            handel med kväve- och fosforföreningar kan utformas och genomföras.
          </p>
          <p xml:id="i-W2DWzLiCup8sUrAn9BqcDY">
            Regeringen skrev vidare följande.
          </p>
          <p xml:id="i-TwXnsj1TZoJDHP8Hw756Sc">
            Vi anser därför att de kan vara det lämpligt att parallellt också
            se på möjligheten med att införa ett avgränsat avgifts- och handelssystem
            till geografiska områden, begränsade till en viss bransch eller
            sektor. Vi avser därför att tillsätta en särskild utredning för
            att ge förslag på genomförande. 7
          </p>
          <p xml:id="i-LauQA441KXitmojfCcRcyE">
            I riksdagsdebatten om havsmiljöskrivelsen sade den moderata riksdagsledamoten
            Lars Hjälmered följande:
          </p>
          <p xml:id="i-MisWJwL5yN8RpRzAVsjW1V">
            Vår inriktning när det gäller avgiftssystemet för kväve och fosfor
            är att vi har en önskan om att få in principen om att den som
            nyttjar och brukar detta ska betala. Vi ska också vara ärliga
            och säga att det är komplext att titta på hur ett sådant system
            kan införas, till exempel om ett sådant system ställs mot taknivåer
            på utsläpp. Vår inriktning är att systemet ska införas och att
            vi får en sådan princip, men vi ska också ha en ödmjukhet i detaljerna
            i sammanhanget.
          </p>
          <p xml:id="i-QXpEpL8aVz9bfwqJYgsdss">
            Vad som har hänt sedan dess framgår inte av jordbruksmiljöskrivelsen.
            Såvitt vi kan se nämns förslaget över huvud taget inte. Vi har
            erfarit att förslaget sedermera har avfärdats. Det gick ut på
            att punktkällor som reningsverk och industrier skulle betala en
            avgift som skulle användas för att bekosta åtgärder inom jordbruket.
            Naturvårdsverket har fått ett nytt uppdrag att ta fram ett förslag
            som enbart omfattar punktkällor.
          </p>
          <p xml:id="i-2mtg3Wv4AP5P7LBUW3MKVz">
            Denna utveckling borde ha framgått av skrivelsen, eftersom förslaget
            har spelat en så stor roll i regeringens havsmiljöpolitik. En
            annan slutsats är att det behövs andra åtgärder för att uppnå
            regeringens ambitioner om kostnadseffektiva ekonomiska styrmedel
            för att minska övergödning.
          </p>
          <head type="h2" xml:id="i-YZPD1rJeoW8BngVoB5xB6N">
            En utredning om skatt på kadmium i konstgödsel
          </head>
          <p xml:id="i-3SnrF6NNCMaT9W3w2sgaGS">
            Den 1 januari 1994 infördes en skatt på kadmium i konstgödsel.
            Skatten skärptes kort därefter. Gränsen sattes vid fem gram kadmium
            per ton fosfor. Skattesatsen var tillräckligt hög att den kom
            att fungera som ett gränsvärde för kadmiumhalten i handelsgödsel.
            8 Skattenivån och att det i praktiken motsvarade ett så lågt gränsvärde
            nämns inte i skrivelsen.
          </p>
          <p xml:id="i-YJJAQf4YXWUn4UohSwtr81">
            Skatten avskaffades av alliansregeringen fr.o.m. 2010. I skrivelsen
            redogörs för olika försök att minska skadeverkningarna av borttagandet.
            Ett problem i sammanhanget är att EU har en gödselmedelslagstiftning.
            Enligt skrivelsen har Sverige nu anmält till EU-kommissionen att
            vi har för avsikt att sänka det nationella gränsvärdet för kadmium
            i mineralgödsel till 46 milligram per kg fosfor. Det motsvarar
            alltså 46 gram kadmium per ton, eller nio gånger så höga halter
            som gränsen för skatten.
          </p>
          <p xml:id="i-V5JBSEMFajvyDzyM32B7Qx">
            Efter hand har allt fler kommit att inse att det var ett misstag
            att ta bort skatten på kadmium i konstgödsel. I mars i år krävde
            Folkpartiet att skatten på kadmium i konstgödsel skulle återinföras.
            Kort därefter röstade partiet dock emot ett förslag om att återinföra
            skatten.
          </p>
          <p xml:id="i-TUWo6SRJFpMe6inRLpU8JP">
            Det kan tänkas att partiet hade invändningar mot detaljer i det
            förslag som då låg på riksdagens bord. Miljöpartiet föreslår att
            det görs en bredare utredning om olika modeller för att återinföra
            en skatt på kadmium i konstgödsel. Det har tidigare sagts att
            de medel som skatt på kadmiumhalten i konstgödsel inbringar är
            för lite för att det ska vara motiverat med skatten. Om skatten
            på kadmium kombineras med skatt på närsalter (som bidrar till
            problem med övergödningen) undviks det problemet. Så var också
            den nu avskaffade konstruktionen. Utredningen bör alltså belysa
            olika modeller, där skatten omfattar enbart kadmiumhalten, och
            där skatten omfattar även halter av kväve och/eller fosfor. Utredningen
            bör också belysa konstruktioner där medlen återförs till näringen,
            som i den avskaffade skatten, och där medlen inte återförs till
            näringen. Utredningen bör bedrivas skyndsamt.
          </p>
          <head type="h2" xml:id="i-N8c6CYEYz9xFgd3LVa38kZ">
            Ekologisk produktion och konsumtion
          </head>
          <p xml:id="i-GDqnuRgbMEPtB6yGvxvTBf">
            2005 beslöt riksdagen om mål för ekologisk produktion samt konsumtion
            inom offentlig sektor. Till 2010 borde den certifierade ekologiskt
            odlade arealen uppgå till minst 20 procent av landets jordbruksmark.
            Produktionen av animalier bör öka markant. 25 procent av den offentliga
            sektorns konsumtion borde vara ekologiskt producerat.
          </p>
          <p xml:id="i-Ds6vJP3BKEziGLPASc68cP">
            2010 var ca 14 procent av odlingsarealen certifierat ekologisk.
            Närmare 11 procent var under omställning och kan antas bli certifierat
            ekologisk inom några år. Enbart 12 procent av den offentliga konsumtionen
            var ekologiskt producerad.
          </p>
          <p xml:id="i-7ZmqN1B2RySrxNQBWMf3SJ">
            Det är uppenbart att alliansregeringen inte har satsat tillräckligt
            mycket för att öka den ekologiska produktionen och framför allt
            den offentliga sektorns konsumtion av ekologiskt producerad mat.
            Vi har i andra sammanhang lagt fram en rad förslag för att främja
            ekologisk produktion och konsumtion (se t.ex. motionerna 2009/10:MJ479
            Ekologisk livsmedelsproduktion, 2011/12: MJ266 Minska krånglet
            inom jordbruket och 2011/12:MJ238 Strategi för ett ekologiskt
            jordbruk).
          </p>
          <p xml:id="i-T4MaTTQVrpoEgitHu6kKWd">
            Det behövs. För vissa varugrupper överstiger efterfrågan det
            svenska utbudet. Forskning visar att ekologisk produktion bidrar
            till att uppfylla flera miljökvalitetsmål. Det är den ekologiska
            produktionen som närmast motsvarar regeringens mål att bruka utan
            att förbruka. Vår vision är 100 procent ekologiskt. Det är beklagligt
            att de borgerliga partierna inte har velat vidta åtgärder som
            hade kunnat vidtas för att främja en övergång till ett mer miljöanpassat
            jordbruk. Mer behöver göras för att utveckla det ekologiska jordbruket
            och klara miljömålen.
          </p>
          <head type="h2" xml:id="i-GpgoancPStdseR4vPkkyBR">
            Stöden och livsmedelsproduktion
          </head>
          <p xml:id="i-zR1qaCjnryeQwNuPkrrzg">
            Miljöpartiet anser att de offentligt finansierade stöd som går
            till jordbruksektorn ska gå till omställning till ekologisk produktion
            och till att säkra den långsiktiga livsmedelsproduktionen. Som
            vi antydde inledningsvis kommer den globala livsmedelsförsörjningen
            att ställas inför stora utmaningar i framtiden. Stöden måste utgå
            från en anpassning till dessa utmaningar. En viktig miljörelaterad
            utmaning för jordbrukssektorn är därmed att bevara jordbruksmarken
            och dess bördighet. Det kan t.ex. betyda att stöd till odling
            av energiskog ska säkra att slam, som innehåller kemikalier som
            inte bör lagras i jordbruksmarken, inte används som gödningsmedel.
            Energiskogsmarken ska kunna åter tas in i livsmedelsproduktion.
          </p>
          <head type="h2" xml:id="i-7ZCwHMgZoN3kdjAEq1RvRP">
            Konsekvenserna av en effektivare utnyttjande av marken med mindre
            animalieproduktion
          </head>
          <p xml:id="i-ThQqZEfXcyiq3HkkzhJB1z">
            En stor del av jordbruksarealen används för produktion av djurfoder.
            Den intensiva djurproduktionen innebär brutna kretslopp och stora
            koncentrationer av gödningsämnen. En ändrad kosthållning med mindre
            animalier skulle möjliggöra en effektivare användning av jordbruksarealer
            med en högre andel produktion för mänsklig konsumtion. Enligt
            vissa forskare skulle det också ge en förbättrad folkhälsa. En
            sådan ändring av kosthållningen skulle öka Sveriges självförsörjningsgrad.
            Det skulle också rikta in djurhållningen till sådan djurhållning
            som är av betydelse för kollektiva värden som biologisk mångfald
            och ett öppet landskap. Det skulle också ge ett mer mångsidigt
            jordbruk i hela landet. Särskilt om detta kombineras med en övergång
            till ekologisk produktion skulle detta kunna innebära betydligt
            mindre miljöbelastning, mindre sårbarhet för ökade oljepriser
            och möjligen större arealer för energiproduktion. Skrivelsen belyser
            inte konsekvenserna av ett sådant scenario för miljön, klimatet
            och energisystemet i Sverige. Regeringen bör utreda konsekvenserna
            av en effektivare markanvändning med mindre animalieproduktion.
          </p>
        </div>
        <div type="motSignatures">
          <list>
            <item xml:id="i-QpRTBAhYTmdapySQ1HXCW6" who="i-V1piU7dAy9T73Gqt6tm91j">
              Kew Nordqvist (MP)
            </item>
            <item xml:id="i-23Hg1jaET9vNY2tm6xBNoL" who="i-WG11xmCpAW9nyyXv1sJFAK">
              Helena Leander (MP)
            </item>
          </list>
        </div>
      </div>
    </body>
  </text>
</TEI>
