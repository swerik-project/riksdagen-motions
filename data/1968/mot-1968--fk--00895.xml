<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__895/mot_1968__fk__895-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 895—908 Motioner i Första kammaren, nr 895 år 1968 1
          </p>
          <p>
            Nr 895
          </p>
          <p>
            Av herrar Stefanson och Tistad, i anledning av Kungl. Maj:ts
            propo- sition nr 91, med förslag till lag angående ändring i lagen
            den 19 juni 1942 (nr 429) om hyresreglering m. m. och om fortsatt
            giltighet av lagen, m. m.
          </p>
          <p>
            (Lika lydande med motion nr 1154 i Andra kammaren)
          </p>
          <p>
            I proposition nr 91 framläggs förslag till ny hyreslag. Det överensstämmer
            i vä- sentliga delar med synpunkter som från vårt håll framfördes
            i motion nr II:523 under den allmänna motionstiden i år om hur
            ett lämpligt skydd för hyresgästerna borde utformas. De motionsvis
            framförda synpunkterna låg i sin tur i fråga om besittningsskyddet
            för hyresgästerna tämligen nära de som återfanns i proposition
            nr 141 till föregående års riksdag. Propositionen 1967: 141 återtogs
            av regeringen av skäl som utvecklats bl. a. i den ovannämnda motionen
            och som vi därför här förbigår. I propositionen föreslås vidare
            att giltighetstiden för hyresregleringslagen förlängs till utgången
            av år 1971. Det framgår också av propositionen att departementschefen
            är medveten om att hyresregleringen efter en tid bör successivt
            avvecklas. Ett lämp- ligt sätt att lindra de olägenheter för hyresgästerna
            som regleringen obestridligen medför är enligt vår mening att
            återuppta den regionala avvecklingen av reglering- en. Med hänsyn
            till att hyresgästens ställning förbättras genom förslaget om
            för- stärkt besittningsskydd vill vi förorda att den regionala
            avvecklingen bedrivs med större skyndsamhet än hittills. Det kravet
            överensstämmer med ett yrkande i den från mittenhåll i januari
            i år väckta motionen som vi här erinrat om.
          </p>
          <p>
            Besittningsskydd för lokaler
          </p>
          <p>
            Propositionen förordar en annan utformning av besittningsskyddet
            för lokalhy- resgäster än för bostadshyresgäster. Bostadshyresgästerna
            föreslås erhålla ett direkt besittningsskydd — lokalhyresgästerna
            endast ett indirekt skydd. Detta kommer tills vidare endast att
            gälla i orter utan hyresreglering och i hus utan hyresreglering.
            På orter där regleringen nu gäller behålls besittningsskyddet
            enligt hyresreglerings- lagen. Enligt vår mening talar skäl med
            tyngd för att ge även lokalhyresgäster det starkare skydd som
            ett direkt besittningsskydd innebär. Skillnaderna i situationen
            för lokalhyresgäster och bostadshyresgäster är inte så omfattande
            att de motiverar den av departementschefen föreslagna särbehandlingen.
            Det föreligger en påtaglig
          </p>
          <p>
            1 — Bihang till riksdagens protokoll 1968. 3 saml. Nr 895—908
          </p>
          <pb facs="riksdagen-motions-pdf/data/1968/mot_1968__fk__895/mot_1968__fk__895-002.pdf"/>
          <p>
            2 Motioner i Första kammaren, nr 895 år 1968
          </p>
          <p>
            brist i fråga om såväl lokaler som lägenheter på många platser
            där hyresregleringen gäller. Ur trygghetssynvinkel kan det i många
            fall vara väl så betydelsefullt för t. ex. en småföretagare att
            ha ett direkt besittningsskydd till sin affärslokal som för en
            bostadshyresgäst att ha ett direkt skydd för sin bostad. De sociala
            följderna av en uppsägning kan bli mycket allvarliga för en lokalhyresgäst.
            En inarbetad bu- tiks- eller verkstadslokal torde ofta inte kunna
            ersättas utan betydande risker för företagets fortbestånd. Den
            långsiktiga planeringen för rationalisering till kunder- nas tjänst
            kan också påverkas negativt om besittningsskyddet anses bli för
            klent. Remissbehandlingen av denna fråga har visat att meningarna
            är mycket delade. En rad viktiga remissinstanser har uttalat sig
            för ett direkt besittningsskydd även för lokaler. Det gäller bl.
            a. kommerskollegium, hyresrådet, Stockhoms rådhus- rätt, lagberedningen,
            Hyresgästernas riksförbund, Svensk industriförening, Sveriges
            köpmannaförbund, Sveriges hantverks- och industriorganisation,
            Sveriges advokat- samfund samt flera länsstyrelser. Vi vill föreslå
            att lokalhyresgästerna erhåller samma besittningsskydd som gäller
            för bostadshyresgäster.
          </p>
          <p>
            Forumreglerna
          </p>
          <p>
            Enligt förslaget skall behörig domstol för de hyresmål som rör
            lägenheter i icke hyresreglerade fastigheter vara underrätter
            i länets residensstad. Detta gäller även sådana mål som inte i
            första hand handlägges av hyresnämnd. I detta avseende är förslaget
            detsamma som framfördes i proposition 141: 1967. Några särskilda
            skäl härför har inte anförts vare sig i proposition 1967: 141
            eller i den nu föreliggande propositionen. Enligt vår mening är
            en sådan anordning olämplig icke minst från praktisk synpunkt.
            Det är mycket värdefullt om parterna i hyresmålen själva kan,
            som de varit vana vid under hyresregleringslagens tillämpning,
            närvara vid må- lens handläggning och där bevaka sin rätt och
            lämna upplysningar. Detta försvåras avsevärt om målen skulle samlas
            till en domstol för varje län. Vidare måste dom- stolen i många
            fall besiktiga den aktuella och jämförliga lägenheter, vilket
            blir mycket betungande och kostsamt om det skall ske på annan
            ort. Även andra kom- plikationer kan vållas av att de normala
            forumreglerna frångåtts. Om hyresmå- len i stället handläggs av
            den domstol där fastigheten är belägen, bör möjlighet att överklaga
            målen åtminstone till hovrätt föreligga. Även med propositionens
            förslag om handläggning i en underrätt för varje län är emellertid
            en sådan överklagnings- möjlighet nödvändig för att garantera
            önskvärd likformighet i avgörandena. De föreslagna lagreglerna
            rymmer många viktiga punkter där en enhetlig praxis är av väsentlig
            betydelse från rättssäkerhetssynpunkt. Vi föreslår därför att
            hyresmålen skall instämmas till ordinarie fastighetsforum och
            att ingen inskränkning stadgas i fråga om fullföljdsrätten till
            hovrätt. Detta föranleder ändringar i 72 och 73 $$ nyttjanderättslagen
            samt avslag på förslaget om ändring i rättegångsbalken. Med hänvisning
            till det anförda hemställes, att riksdagen i skrivelse till Kungl.
            Maj:t måtte uttala sig för att den regionala avvecklingen av hyresregleringen
            fortsätter;
          </p>
          <pb facs="riksdagen-motions-pdf/data/1968/mot_1968__fk__895/mot_1968__fk__895-003.pdf"/>
          <p>
            Motioner i Första kammaren, nr 895 år 1968 3
          </p>
          <p>
            att riksdagen måtte besluta om en sådan utformning av bestäm-
            melserna för besittningsskydd att lokalhyresgäst erhåller ett
            lika starkt direkt besittningsskydd som i propositionen föreslås
            för bo- stadshyresgäst; att riksdagen måtte besluta om ovan angivna
            ändringar i 72 och 73 $$ nyttjanderättslagens 3 kapitel samt avslå
            förslaget till ändringar i rättegångsbalken; samt att vederbörande
            utskott måtte utarbeta erforderlig författ- ningstext.
          </p>
          <p>
            Stockholm den 23 april 1968
          </p>
          <p>
            Stig Stefanson (fp) Eskil Tistad (fp)
          </p>
        </div>
      </div>
    </body>
  </text>
</TEI>
