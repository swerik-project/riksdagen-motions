<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00596">
  <teiHeader>
    <fileDesc>
      <titleStmt>
        <title>Äldrepolitik</title>
        <author corresp="i-D7mgFwiCKxywz1E18YrEuZ">av Agneta Luttropp m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Äldrepolitik</title>
          <idno type="rdwebb">H002So596</idno>
          <rs type="number">So596</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So596/text</ref>
          <ref type="dokument_url_html">http://data.riksdagen.se/dokument/H002So596</ref>
          <ref type="dokumentstatus_url_xml">http://data.riksdagen.se/dokumentstatus/H002So596</ref>
          <ref type="doc">http://data.riksdagen.se/fil/A8B0A12E-0A8C-4522-9F92-B5D74B262AB7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BZ9vozMDw2CyLTLqnZV5Fx" type="signed"/>
        <correspContext corresp="i-BZ9vozMDw2CyLTLqnZV5Fx">
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-D7mgFwiCKxywz1E18YrEuZ"/>
        </correspContext>
        <correspAction type="numbering" xml:id="i-5Vht8R4GMTwqyfi1P6srUr">
          <date when="2012-10-09"/>
        </correspAction>
        <correspAction type="submission" xml:id="i-GFXHFtjgUHy42mcGQRD8bZ">
          <date when="2012-10-05"/>
        </correspAction>
        <correspAction type="transfer" xml:id="i-8BusHaLGbKakgkAmMmo2R3">
          <date when="2012-10-05"/>
        </correspAction>
        <correspAction type="assigned" xml:id="i-2hurzVWEgRLTFMgVQDmC5F"/>
        <correspContext corresp="i-2hurzVWEgRLTFMgVQDmC5F">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-4UBTusXmEmwS2NifCcZjNc">
            Förslag till riksdagsbeslut
          </head>
          <list style="ol">
            <item xml:id="i-72npmXXgzGU6v4n3FMfTYo">
              Riksdagen tillkännager för regeringen som sin mening vad som
              anförs i motionen om att trygghetsboende ska ses som komplement
              till servicehus.
            </item>
            <item xml:id="i-TjQEimef54PBdkzr3DBixH">
              Riksdagen tillkännager för regeringen som sin mening vad som
              anförs i motionen om att kommunens ansvar för äldres boende tydliggörs
              så att det alltid finns äldreboenden med god service och tillgång
              till vård för de äldre som behöver detta.
            </item>
            <item xml:id="i-WZ4aJbqgLbUj19gYQRX6oM">
              Riksdagen tillkännager för regeringen som sin mening vad som
              anförs i motionen om vikten av kollektiva boenden i form av hyresrätter.
            </item>
            <item xml:id="i-36c28S53axMqUgYK4JHKou">
              Riksdagen tillkännager för regeringen som sin mening vad som
              anförs i motionen om valfrihet och om att äldre ska kunna få hjälp
              med förfrågningar av kommunen för att kunna välja utifrån det
              individuella behovet.
            </item>
            <item xml:id="i-MDBppyH6qRPybr4BSwwes8">
              Riksdagen tillkännager för regeringen som sin mening vad som
              anförs i motionen om att kommunerna i sin samhällsplanering ska
              underlätta äldres boendekarriär. 1
            </item>
            <item xml:id="i-HpTozuctW5wR9BDBPQLPr6">
              Riksdagen tillkännager för regeringen som sin mening vad som
              anförs i motionen om att beakta äldres behov av tillgänglighet
              till samhällsservice i all samhällsplanering. 1
            </item>
            <item xml:id="i-JXXEuAbUYrGYZXYkRhKmyC">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om hur en utveckling av närståendestödet generellt kan förbättras.
            </item>
            <item xml:id="i-MFKzTSHpTujm6CFQSFvinN">
              Riksdagen tillkännager för regeringen som sin mening vad som
              anförs i motionen om hur personer över 65 år i större utsträckning
              kan bli aktiva i politiken och proportionellt bättre representerade
              på förtroendeuppdrag. 2
            </item>
            <item xml:id="i-16vDR9iqHh5rZkFdMwpFmh">
              Riksdagen tillkännager för regeringen som sin mening vad som
              anförs i motionen om att kompetenskrav på personal ska anges i
              alla upphandlingar av äldreomsorg.
            </item>
            <item xml:id="i-15KxjhH3vapGmosTrZWAkp">
              Riksdagen tillkännager för regeringen som sin mening vad som
              anförs i motionen om att kommuner inte ska få ingå avtal med privata
              företag om äldreomsorg utan att vitesklausuler finns för bristande
              uppfyllelse av avtalet.
            </item>
            <item xml:id="i-AhxJLcxNA3ZeLgMj5tjMLh">
              Riksdagen tillkännager för regeringen som sin mening vad som
              anförs i motionen om att alla kommuner bör ha tillgång till äldreomsorgsinspektörer
              eller motsvarande som ska följa upp att såväl den egna som den
              upphandlade verksamheten följer regler och avtal.
            </item>
            <item xml:id="i-9G2DcPaGoqTJo1Me2qQcXn">
              Riksdagen tillkännager för regeringen som sin mening vad som
              anförs i motionen om att alla avtal ska innehålla sanktioner vid
              brott mot avtalet.
            </item>
            <item xml:id="i-Gq6ZPbhybXRz1YKVY2cMRe">
              Riksdagen tillkännager för regeringen som sin mening vad som
              anförs i motionen om vikten av att närstående får information
              om upplägg och innehåll i vård för den äldre, om den äldre godkänt
              detta.
            </item>
            <item xml:id="i-FJN8NTEXXrhiVw2t7c6KiU">
              Riksdagen tillkännager för regeringen som sin mening vad som
              anförs i motionen om behovet av uppföljning på området läkemedelssäkerhet
              för äldre.
            </item>
            <item xml:id="i-TiWcy1kgpWo8YsNGXtHKYt">
              Riksdagen tillkännager för regeringen som sin mening vad som
              anförs i motionen om en utökad användning av hälsoekonomiska analyser
              för ett utvidgat förebyggande arbete.
            </item>
          </list>
          <p xml:id="i-AorD549Wxea97rUQfUqLyV">
            1 Yrkandena 5 och 6 hänvisade till CU.
          </p>
          <p xml:id="i-Nz8TcdBRSgLZp3mQ2HnDF1">
            2 Yrkande 8 hänvisat till KU.
          </p>
        </div>
        <div type="motContent">
          <head type="h1" xml:id="i-XoViFGwCnBwcYKyV5c5SfX">
            Inledning
          </head>
          <p xml:id="i-KKoSVzTqw2xY3HiRmBbTD1">
            Andelen äldre i befolkningen ökar i alla länder i Europa, så
            också i Sverige. Drygt 20 procent av befolkningen i vårt land
            är över 65 år. Många äldre lever ett aktivt liv mycket längre
            än tidigare generationer. En del vill arbeta längre upp i åren
            medan andra ser möjligheten att kunna göra nya saker och delta
            på andra sätt i samhällsutvecklingen. Ändå finns det många som
            i dag inte ser den äldre befolkningen som en resurs utan som en
            belastning. Samhället behöver se att äldre tillför mycket ideellt
            arbete och klarar sig själva långt upp i åren. De äldre som inte
            klarar sig själva har rätt till en kvalitativ och värdig omsorg.
          </p>
          <p xml:id="i-AMrMqjRFzoJ8LFNzEg7k12">
            Inom samhället och politiken finns många områden som berör äldre
            direkt och indirekt.
          </p>
          <p xml:id="i-XWB8DenFLpJTMPzf8iDnGy">
            En central fråga för Miljöpartiet de gröna är åldersdiskriminering.
            Det finns ett behov av skydd inom fler områden är vad dagens lagstiftning
            medger. Vi förväntar oss att skyddet mot åldersdiskriminering
            kommer att bli bättre tack vare den proposition regeringen nyligen
            lagt, vars ändringar ska träda i kraft den första januari 2013.
            I motionen lyfter vi fram några andra centrala teman med behov
            av förbättringar.
          </p>
          <head type="h1" xml:id="i-Xr4VTX5ouQrUHwAQxtQZsF">
            Äldres boende
          </head>
          <p xml:id="i-QfFDLbm5ngNWTYFdDDty5a">
            Rätten till bostad är grundläggande i vårt land. För äldre personer
            med särskilda behov är det viktigt att ha en passande bostad och
            rätt sorts stöd och hjälp i boendet. Det är ytterst ett kommunalt
            ansvar att tillse att äldre med behov av stöd och hjälp får detta.
          </p>
          <head type="h2" xml:id="i-G3xJyhZu7aVbqMyjF6SGAn">
            Särskilda bostäder för äldre
          </head>
          <p xml:id="i-6V4Q7m3ZxqhvKJpbdPsyQm">
            Under senare tid har i stora delar av landet en omvandling skett
            av särskilda boenden med service till så kallade trygghetsbostä­der,
            samtidigt som antalet platser i särskilda boenden har minskat.
            Vi anser att denna utveckling är problematisk. Omvandlingen innebär
            ofta högre kostnader samt sämre service och hjälp för de boende
            i och med att t.ex. bemanning dygnet runt, matsal och återkom­mande
            aktiviteter försvinner. Tryggheten i trygghetsbostäder behöver
            inte vara större än att ha till exempel ett trygghetslarm i en
            vanlig bostad. Vi anser att trygghetsboende ska ses som komplement
            till servicehus och inte ersätta dem.
          </p>
          <p xml:id="i-44xV48CsUydxSzN3VFkasD">
            Vi anser att det ytterst är ett kommunalt ansvar att se till
            att äldre med behov av stöd och hjälp får detta. Seniorbostäder
            och så kallade trygghetsbostäder är i många fall bostadsrätter
            och blir omöjliga att finansiera för många äldre personer som
            oftast nekas banklån. Det gör det extra viktigt att hyresrätter
            ska prioriteras i boendeformer för äldre. Kollektiva boenden i
            form av hyresrätter behöver uppföras i större utsträckning. Det
            vill vi ge regeringen tillkänna.
          </p>
          <head type="h2" xml:id="i-B83EdrKFysUyYYynQqCAqG">
            Val inom valfriheten
          </head>
          <p xml:id="i-2c6VnUDtwy7AnsZYisKnYW">
            Miljöpartiet tycker att det är bra att äldre kan göra val i frågor
            som rör vård, omsorg och utförande av tjänster. Vi menar dock
            att det är viktigt att inte bara ha flera företag att välja mellan,
            utan att valet är reellt och meningsfullt för den äldre. Meningsfulla
            val är till exempel att få hjälp att laga maten hemma eller att
            ha samma person som kommer flertalet morgnar i veckan. Kommunen
            bör kunna ha den servicen att utifrån det antal kriterier som
            den äldre sig vilja ha, göra förfrågningar hos företagen och presentera
            de företag som har detta. Att enbart lämna den enskilde till en
            uppsjö av utförare, som fallet är i storstäderna, är ett orimligt
            sätt att erbjuda valfrihet på. Vi vill därför att den äldre ska
            kunna få hjälp av kommunen med förfrågningar för att kunna välja
            utifrån det individuella behovet. Det vill vi ge regeringen tillkänna.
          </p>
          <head type="h2" xml:id="i-HYR7XsbCiVaHCWk6NTTjxD">
            Planering för boendekarriär
          </head>
          <p xml:id="i-YN6AcxiGLE8sCWUKUH8dh7">
            Många äldre bor kvar i stora hus eller lägenheter, trots att
            de egentligen vill eller skulle behöva flytta till bostäder som
            är bättre anpassade för äldres behov. Orsaken är ofta att kommunen
            i sin planering inte aktivt tillgodoser också äldres behov av
            så kallad boendekarriär, det vill säga möjligheten att i friskt
            tillstånd flytta till ett mer anpassat boende utan betydande ökade
            kostnader för den enskilde. Med en bra planering för boendekarriär
            kan kommunerna både skapa tryggare boenden för äldre och ge yngre
            och barnfamiljer möjligheter att bo i villa eller större lägenhet.
            Vi anser att kommunerna måste beakta detta i sin bostadsförsörjningsplanering.
          </p>
          <head type="h2" xml:id="i-Wzso32yf4QyncBx761MsAb">
            Tillgänglighet till samhällsservice
          </head>
          <p xml:id="i-EcBRsyb7u65ndPdNKcMBvC">
            För att människor ska kunna klara sig själva i sin boendesituation
            så länge som möjligt är det viktigt att inte grundläggande samhällsservice
            läggs ned eller flyttas så att den blir mindre tillgänglig. Många
            av samhällets nuvarande funktioner som post, bank, försäkringskassa,
            dagligvaruhandel med mera förutsätter ju antingen friska ben eller
            tillgång till internet. Den snabba teknikutvecklingen gör att
            vissa äldre känner sig utanför, medan andra har stor användning
            av ny teknik. Behoven ser olika ut. Viktigt är att det finns alternativ
            för dem som inte kan eller vill använda den nya tekniken. Vi anser
            att det är viktigt att ha med äldres tillgänglighet till samhällsservice
            i all samhällsplanering.
          </p>
          <head type="h1" xml:id="i-7yUyZrroRkzfVQqRWjxA7R">
            Äldre som resurs
          </head>
          <p xml:id="i-3rsN3FzsGdZxcTHQTykgtn">
            Miljöpartiet menar att samhället utvecklas när människor i olika
            åldrar möts på ett naturligt och respektfullt sätt på arbetet,
            på fritiden och inom politiken. Umgänge och kunskapsutbyte över
            generationsgränserna är viktigt för både unga och gamla och dessutom
            en väg att motverka åldersdiskriminering i alla dess former.
          </p>
          <p xml:id="i-HyWoyPGuSv7pvKq8xN9Bue">
            Många pensionärer gör en viktig samhällsinsats. En del, som orkar
            och har möjligheter, fortsätter sitt förvärvsarbete även efter
            pensionsåldern. De senaste åren har företag som anställer seniorer
            varit på stark frammarsch. Sådana företag utför arbeten inom alla
            samhällets områden, men med tonvikt på service till hushåll såsom
            barnpassning, trädgårdsskötsel och reparationer.
          </p>
          <p xml:id="i-QUiGS8wGBLWG2EC3oUzWF8">
            Ännu fler äldre arbetar ideellt och obetalt. Det handlar om frivilliginsatser
            på många områden som att hämta och lämna barnbarnen på förskola
            och fritidshem, vara extramormor/farfar, läxhjälpare, hundvakt
            eller ideellt engagemang i organisationer. Genom att ordna olika
            aktiviteter, skapa mötesplatser och göra hembesök hos ensamma
            gamla, bidrar volontärerna till att bryta isolering och ge sig
            själva och andra möjlighet till ett rikt liv och bibehållen hälsa
            på äldre dar. Detta ideella arbete borde få större uppskattning
            och kunna värderas i ekonomiska termer.
          </p>
          <p xml:id="i-n834xEGsN3EWtcnJeiu2A">
            Många äldre vårdar en närstående, ibland mot ersättning, men
            oftast utan. Det är okänt hur stor omfattningen av den vård som
            utförs av närstående är, men utan de anhörigas insatser skulle
            belastningen på såväl sjukvården som kommunerna vara mycket större.
            Att vårda en närstående kan ge tillfredsstäl­lelse men kan också
            vara ansträngande. Enligt socialtjänstlagen är kommunen skyldig
            att erbjuda de anhöriga olika former av stöd som avlösning och
            växelvård. I vissa kommuner finns också samtals- och stödgrupper.
            En del har även anställt en anhörigkonsulent som man kan vända
            sig till. Tyvärr återstår ännu en del att göra i många kommuner.
            Vi vill att regeringen återkommer med förslag om hur en utveckling
            av stödet till närstående generellt kan förbättras.
          </p>
          <p xml:id="i-YWBkwqYXBtaycMpJNYk3Cf">
            Inom politiken kan det vara svårt för äldre att finna en plats
            där deras erfarenheter och idéer tas tillvara. Bland de förtroendevalda
            i kommunerna är äldre över 65 år underrepresenterade. Målet borde
            då vara att de som väljs till förtroendeuppdrag sammantaget ska
            utgöra ett tvärsnitt av Sveriges befolkning. Med en sådan inriktning
            skulle andelen äldre över 65 år vara drygt 23 procent av de förtroendevalda
            och de som har interna uppdrag. En sådan inriktning skulle förbättra
            arbetet för alla, stärka partierna och befrukta samarbete över
            generationsgränserna.
          </p>
          <p xml:id="i-M1VTm65iUcanzVTiH6aEFL">
            Vi vill utreda frågan om hur personer över 65 år i större utsträckning
            kan bli aktiva i politiken och proportionellt bättre representerade
            på förtroendeuppdrag. Det vill vi ge regeringen tillkänna.
          </p>
          <head type="h1" xml:id="i-3x9iG8aWr9XwwHsE88csNY">
            Äldreomsorg
          </head>
          <p xml:id="i-WcVu3Pn7k8mqy35Pcr4Nn4">
            För att vi ska få behålla hälsan upp i åren krävs det att det
            finns en trygg äldreomsorg som ger god omvårdnad och erbjuder
            äldre delaktighet.
          </p>
          <p xml:id="i-Nh5wmUSGFrfCwapBVAWgbY">
            Alla ska kunna lita på omsorgen i Sverige, alldeles oavsett vem
            som utför den. För kvaliteten är det inte avgörande vilken skylt
            som finns utanför boendet utan med vilken värme, värdighet och
            delaktighet du bemöts som omsorgstagare. Som anhörig är det ofta
            smärtsamt att se när en närstående insjuknar i ålderdom med kanske
            demens som följd. Då ska man kunna vara trygg med att det finns
            en god omsorg med hög kvalitet och tillräckligt med personal,
            såväl på särskilda boenden som i hemtjänsten. Miljöpartiet har
            i riksdagen fått igenom ett uppdrag till Socialstyrelsen att utfärda
            riktlinjer för kommuner om bemanning på särskilda boenden. Målet
            är att säkerställa att de äldre som bor på särskilda boenden får
            den omsorg de har rätt till, och att äldre och anhöriga kan vara
            säkra på vilken personal som finns tillgänglig.
          </p>
          <p xml:id="i-W1JMALRMWgvVqs6wqnQGeW">
            Det finns betydande behov av kompetensutveckling inom äldreomsorgen.
            Bedömning och behandling av äldre, som ofta är multisjuka, kräver
            kvalificerad kompetens och god organisering. Av de sjuksköterskor
            som arbetar i äldrevården är det endast 1,6 procent som har läst
            ett påbyggnadsår och är specialiserade inom vård av äldre. 1
          </p>
          <p xml:id="i-Wv2sU8831H2rotTC54Z4YL">
            Många som arbetar inom äldreomsorgen vittnar om en hög arbetsbelastning
            och allt mindre tid för att vårda de äldre på ett värdigt sätt.
            Det är vanligt med tunga lyft och olämpliga arbetsställningar,
            otrygga anställningar och delade turer. Vård och omsorg är den
            överlägset mest drabbade branschen när det gäller sjukskrivningar
            och förtidspensioneringar. 2
          </p>
          <p xml:id="i-GwQZ1e1dUHJEgUiUrXJ1AR">
            Att behålla dagens kvalitet i äldreomsorgen anser vi inte vara
            tillräckligt. Vi vill se en förbättring för såväl de äldre som
            för personalen. Utöver de satsningar regeringen gör avsätter vi
            därför i vårt budgetförslag för 2013 över en miljard på bemanning,
            kompetensutveckling och arbetstidsförkortning i äldreomsorgen.
          </p>
          <p xml:id="i-EnFQqZrkxf3cjdZsPcHE9b">
            Kombinationen av de här satsningarna kommer att ge en mer rimlig
            arbetssituation för personalen och därmed en bättre vård och omsorg
            för de äldre.
          </p>
          <head type="h2" xml:id="i-KsWcBAqPAmHk89u6UjUi9A">
            Ökad bemanning
          </head>
          <p xml:id="i-MaG3u1dDWAPKzj4iXcRSyf">
            Det är kommunerna (och till viss del även landstingen) som har
            det huvudsakliga ansvaret för kompetensförsörjningen inom äldreomsorgen.
            Samtidigt måste även staten ta ansvar för kostnaden för kvalitetshöjningen.
            Miljöpartiet föreslår i sin budgetmotion för 2013 en satsning
            på ökad kvalitet inom äldreomsorgen genom att öka bemanningen
            av undersköterskor och sjuksköterskor.
          </p>
          <p xml:id="i-CHnVYncQw5Hd9PfFNYf2a8">
            Vi satsar en halv miljard på ökad bemanning, vilket beräknas
            räcka till att anställa ungefär 100 sjuksköterskor och 580 undersköterskor
            per år utöver de nyrekryteringar som är nödvändiga av demografiska
            skäl. De ökade resurserna fördelas av kommunerna ut till de offentligt
            finansierade verksamheterna oavsett om de är kommunalt eller enskilt
            drivna.
          </p>
          <head type="h2" xml:id="i-CPSeXUijJPL6qpoM73fRDX">
            Kompetensutveckling
          </head>
          <p xml:id="i-UrBD7yXZVVmR5LZjwfRBgo">
            Miljöpartiet anser att kompetenskrav på personal ska finnas i
            upphandling av all äldreomsorg och villkoren för vidareutbildning
            av omsorgspersonal måste ses över. Vidareutbildning kan lämpligen
            säkras genom lokala kollektivavtal.
          </p>
          <p xml:id="i-StNV7TUErt32wcDZLAMMSK">
            Idag subventionerar ett fåtal arbetsgivare specialistutbildningar
            inom äldreomsorg, men de allra flesta får bekosta sin utbildning
            själva. Miljöpartiet satsar 40 miljoner kronor i sin budgetmotion
            för 2013 i form av ett stimulansbidrag för att arbetsgivaren ska
            ha möjlighet att subventionera sjuksköterskor som önskar specialistutbilda
            sig inom vård av äldre på egen hand eller genom att erbjuda en
            uppdragsutbildning på arbetstid.
          </p>
          <p xml:id="i-W21WiC9Sxshnb9vBCko1qY">
            Miljöpartiet föreslår även en satsning på undersköterskor. Alla
            undersköterskor bör få möjlighet att gå en grundkurs som utgör
            ungefär 10 timmar utspridda över terminen. Arbetsbortfallet för
            dessa 10 timmar står arbetsgivaren själv för. Socialstyrelsen
            får i uppdrag att i samarbete med utbildningssamordnare ta fram
            en grundutbildning som erbjuds alla undersköterskor inom äldreomsorgen.
            3
          </p>
          <head type="h2" xml:id="i-LNZnnAsw1ynKyZi6JaEJAZ">
            Arbetsmiljösatsning genom arbetstidsförkortning
          </head>
          <p xml:id="i-AYStGuZ43VRBRvKaztfDmr">
            I Miljöpartiets politik är frågan om förändringar av arbetslivet
            central; skapandet av en bra och kreativ arbetsmiljö, mindre stress,
            mer flexibilitet och bättre balans mellan lönearbete och annan
            verksamhet. Makten över människors tid bör i högre utsträckning
            ligga hos individen själv och möjligheten att välja vara större.
            Miljöpartiet föreslår därför en satsning på personalens arbetsmiljö
            i form av arbetsmiljösatsning som arbetstidsförkortning med bibehållen
            lön. Vi satsar 500 miljoner kronor i vårt budgetförslag för 2013
            till en pott som kommunerna kan ansöka från för att förkorta arbetstiden
            för sin personal i äldreomsorgen. Ett möjligt upplägg för potten,
            enligt modell från Kunskapslyftet, är att regeringen sluter en
            överenskommelse med SKL om att kommuner kan ingå lokala avtal
            med berörda fackförbund om en satsning på arbetstidsförkortning
            och därefter få rätt att söka resurser från potten.
          </p>
          <head type="h2" xml:id="i-E63jyfhc518uQsNkzN38QY">
            Äldreomsorgsinspektörer och vitesklausuler
          </head>
          <p xml:id="i-3oFTFcpKtvkQnZ8Dzvrayo">
            Alla kommuner ska ha tillgång till äldreomsorgsinspektörer eller
            motsvarande som ska följa upp såväl den egna som den upphandlade
            verksamheten. Fokus ska ligga på uppföljning av avtal vid upphandlad
            verksamhet och uppföljning av kvalitetsåtaganden vid verksamhet
            i egen regi. Ett strukturerat samarbete med den medicinskt ansvariga
            sjuksköterskan (MAS) ska finnas. Inspektörerna ska informera Vårdinspektionen
            om väsentliga brister i äldreomsorgen. Inspektörerna hanterar
            inte individärenden. Kommuner ska inte få ingå avtal med privata
            företag om äldreomsorg utan att vitesklausuler finns för bristande
            uppfyllelse av avtalet. Inspektörerna granskar även detta. Sammanfattningsvis
            kan inspektörerna beskrivas som en kommunal internrevision avseende
            äldreomsorgen.
          </p>
          <p xml:id="i-RXMDdnVh4qQzk2k3MfMuEj">
            Miljöpartiet vill att alla kommuner ska ha tillgång till äldreomsorgsinspektörer
            eller motsvarande som ska följa upp såväl att den egna som den
            upphandlade verksamheten följer uppsatta regler och avtal. Alla
            avtal ska innehålla sanktioner vid brott mot avtalet.
          </p>
          <head type="h2" xml:id="i-LVqWoZEVLWSeH7V5xqWB8m">
            Stöd till närstående
          </head>
          <p xml:id="i-7VwbUmUG4f2hVNcJCEbMkV">
            Stöd till anhöriga är viktigt, men en mer adekvat benämning än
            anhöriga i sammanhanget är närstående. Den äldre kan ha en god
            vän, sambo eller annan människa som de litar på mer än på släktingar.
            Det är den enskilde som avgör vem som är närstående.
          </p>
          <p xml:id="i-4xxCGNNCuSh6xZBUejpynW">
            De närståendes kunskap och kännedom om behoven hos den äldre
            personen är värdefull och ska tas tillvara. De närstående ska
            kunna känna sig sedda och deras önskemål ska tillmötesgås hos
            vårdgivaren så långt det är möjligt. Vårdgivaren ska vara skyldig
            att informera om och säkerställa att närstående får ta del av
            upplägget och innehållet i den äldres vård och omsorg, under förutsättning
            att den äldre själv godkänt detta. Samtliga äldreboenden ska,
            genom kommunen eller landstinget, kunna erbjuda de närstående
            möjligheten att prata med en kurator med specialisering på anhöriga
            till äldre eller dementa. Det ska också finnas möjlighet för närstående
            att delta i träffar för närstående som ordnas i äldreboendets
            lokaler.
          </p>
          <p xml:id="i-667RMMwP4Lqz2o1Zmeiw1X">
            Det är inget nytt att närstående ska få information om upplägg
            och innehåll i vård för den äldre, om den äldre godkänt detta,
            men i praktiken fungerar det inte alltid som det är tänkt. Personal
            kan glömma att ta upp frågan med den enskilde, glömma att notera
            att man gjort det i genomförandeplaner och andra dokument samt
            vad samtycket gäller. Vi vill därför allmänt lyfta fram vikten
            av att denna aspekt tas på allvar och att det finns strukturer
            som understödjer den.
          </p>
          <head type="h2" xml:id="i-GCdJHnqZQo7VzHdBggix2k">
            Läkemedelsfrågor
          </head>
          <p xml:id="i-9mNuffJTJZEwz3JNYvBiBZ">
            Problem med felaktig läkemedelsanvändning finns i alla åldersgrupper,
            men den grupp som är särskilt utsatt är äldre människor. Särskilt
            uppmärksammat var fallet med Gulli Johansson som för ett par år
            sedan lyftes fram i SVT:s program Uppdrag granskning. Gulli Johansson
            hade fått läkemedelsbehandling utifrån symtom som tolkats fel.
            Hon bedömdes vara dement utan att vara det. När hon en dag var
            för dålig för att ta sina läkemedel piggnade hon till remarkabelt
            och hela kedjan av missbedömningar rullades upp. Hon hade då förlorat
            elva år av sitt liv. Det är få fall med ett så tydligt händelseförlopp,
            men att många äldre felmedicineras och övermedicineras är klarlagt.
            Tidigare uppskattningar har gjorts om att många äldre får tio
            eller fler läkemedel per dag, och var fjärde patient är ordinerad
            direkt olämpliga eller farliga läkemedel. Cirka 20 procent av
            alla äldre som läggs in akut på sjukhus har drabbats av biverkningar
            av olika läkemedel.
          </p>
          <p xml:id="i-9GktXPZRTE6pCTRxrRe5g1">
            Miljöpartiet har tidigare initierat förslaget om en lex Gulli.
            Tanken var att införa en anmälningsskyldighet om personalen misstänker
            läkemedelsvanvård då någon drabbas av allvarliga läkemedelsrelaterade
            problem som en följd av felaktig läkemedelsförskrivning. Även
            när läkemedel skrivs ut utan att självklara mänskliga behov tillgodosetts
            (möjlighet att regelbundet äta sig mätt, sova, röra på sig, ha
            mänsklig kontakt och en trygg situation) var en anmälan tänkt
            att kunna göras enligt lex Gulli. Närstående skulle också kunna
            göra en sådan anmälan.
          </p>
          <p xml:id="i-W2bAbeDPifrCEWKAmvoHH6">
            En rad åtgärder har dock initierats, som kommer att förbättra
            situationen på läkemedelsområdet för äldre. Det gäller patientsäkerhetslagen
            där bland annat förväxlingar, felaktiga förskrivningar och feldoseringar
            av läkemedel ska anmälas. Det är tänkt att de närstående ska få
            möjlighet att delta i patientsäkerhetsarbetet. Klagomål kan anmälas
            till Socialstyrelsen. Den nationella läkemedelsstrategin har också
            en hel del viktigt pågående arbete. Socialstyrelsen arbetar med
            att skärpa nuvarande föreskrifter för läkemedelshanteringen. Även
            ett EU-direktiv om säkerhetsövervakning av läkemedel, där rapportering
            av felmedicinering ska omfatta även icke allvarliga biverkningar
            och felmedicineringar, är välkommet.
          </p>
          <p xml:id="i-8whwe1Cr3kKuWDygMNAqNG">
            Vi hoppas att detta sammantaget kommer att leda till förändringar
            även längst ute i ledet, i dosetten hos den äldre. Vi kommer dock
            att följa frågan noga, och utvärdera om behovet verkar finnas
            av den mycket handfasta benämningen om lex Gulli, och om regelverket
            behöver samlas på ett annat sätt än vad som i dag gjorts för att
            göra frågan och problematiken mer känd, och därmed nå ett förbättrat
            arbete.
          </p>
          <p xml:id="i-MhKn6TqwdQAtv2kkEGS7vw">
            Behovet av uppföljning på området läkemedelssäkerhet för äldre
            är stort. Det vill vi ge regeringen tillkänna.
          </p>
          <head type="h2" xml:id="i-Rtp2coxEVG3YW4Gyqh2NfZ">
            Vikten av hälsoekonomiska analyser
          </head>
          <p xml:id="i-JH24VfwcXxC7qGUhzopA4R">
            Hälsoekonomiska analyser är ett av flera verktyg som kan användas
            som underlag vid prioriteringar och beslutsfattande. Att bevara
            hälsan så länge som möjligt är oftast mycket lönsamt för samhället.
            Med hälsoekonomiska metoder kan vinsterna beräknas av åtgärder
            som görs i förebyggande syfte.
          </p>
          <p xml:id="i-7co3iWxmaGfUedBcrqmPUf">
            Det är inte minst viktigt att ta tillvara den kunskapen när det
            gäller förebyggande insatser inom äldrevården. Inom en del kommuner
            har man infört förebyggande hembesök som rutin. Där erbjuds alla
            över en viss ålder, till exempel 75 år, att träffa en distriktssköterska
            eller socionom som informerar om olika aktiviteter i närområdet,
            frågar hur man vill bo och vid behov erbjuder insatser innan problemen
            blir för stora. I Danmark är det enligt lag obligatoriskt att
            erbjuda förebyggande hembesök. Läkemedelsgenomgångar är en annan
            viktig åtgärd för att förebygga skador av för mycket eller fel
            medicinering.
          </p>
          <p xml:id="i-2hvJ6fYbpgrJV1d4rcfdN8">
            Ett annat exempel är jämförelser av kostnaderna för fallolyckor
            med kostnad för insatser för att förebygga fallolyckor. Det har
            redan kunnat visas att det är lönsamt. Det ger bl.a. besparingar
            inom både sjukvården och kommunernas hemtjänst. Dessutom undviks
            onödigt mänskligt lidande, vilket är en stor vinst i sig.
          </p>
          <p xml:id="i-FDaq1RZqLLbQzvS161VQBJ">
            Fler hälsoekonomiska analyser inom kommuner och landsting kan
            komma att förändra resursfördelningen för vård mellan kommuner
            och landsting. Inom äldrevården finns särskilt stora möjligheter
            att med detta synsätt ändra från t.ex. vård av skador och övermedicinering
            till förebyggande insatser. Miljöpartiet vill se en utökad användning
            av hälsoekonomiska analyser för ett utvidgat förebyggande arbete
            på olika samhällsnivåer.
          </p>
        </div>
        <div type="motSignatures">
          <list>
            <item xml:id="i-vaXbozKmWgqMKjAQ8ST1p">
              Agneta Luttropp (MP)
            </item>
            <item xml:id="i-NWYWFCnixMu1Zf1Y5ypwLK">
              Magnus Ehrencrona (MP)
            </item>
            <item xml:id="i-9ppbk4i64X8vuQma3p6kiN">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
