<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00440">
  <teiHeader>
    <fileDesc>
      <titleStmt>
        <title>Färjetrafiken till och från Gotland</title>
        <author corresp="i-MMa2PA7yJ45qkfsEkcFqYb">av Christer Engelhardt (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Färjetrafiken till och från Gotland</title>
          <idno type="rdwebb">GV02T440</idno>
          <rs type="number">T440</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T440/text</ref>
          <ref type="dokument_url_html">http://data.riksdagen.se/dokument/GV02T440</ref>
          <ref type="dokumentstatus_url_xml">http://data.riksdagen.se/dokumentstatus/GV02T440</ref>
          <ref type="doc">http://data.riksdagen.se/fil/89ACF4FE-F73F-4EA6-B39B-2341A06C430C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YEwdyN6EmSd83ctTTaBAFj" type="signed"/>
        <correspContext corresp="i-YEwdyN6EmSd83ctTTaBAFj">
          <note type="signatory" corresp="i-MMa2PA7yJ45qkfsEkcFqYb"/>
        </correspContext>
        <correspAction xml:id="i-9LqfbBEYyS3BTjtf21J1Ek" type="referral">
          <date when="2007-10-16"/>
        </correspAction>
        <correspAction xml:id="i-FY19dUX2EqziqNUf1NGxNL" type="dismissal">
          <date when="2007-10-16"/>
        </correspAction>
        <correspAction xml:id="i-QgQHTzDFv9Hporz6eJvHqQ" type="numbering">
          <date when="2007-10-08"/>
        </correspAction>
        <correspAction xml:id="i-TFrkMLaYVTpsMPoMWJGqDS" type="submission">
          <date when="2007-10-04"/>
        </correspAction>
        <correspAction xml:id="i-2TtC2pFE8kPvgFfxHBCv5C" type="transfer">
          <date when="2007-10-04"/>
        </correspAction>
        <correspAction xml:id="i-UPyq2WuFcg6KKTbX59w2nr" type="assigned"/>
        <correspContext corresp="i-UPyq2WuFcg6KKTbX59w2nr">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SE7oQWHkeze6cAEVwnLNKm" type="motBody">
        <div xml:id="i-9u2xcxje7wxaBiHHNU7NRJ" type="motProposal" subtype="förslag">
          <head xml:id="i-724BXtAoh2wHG1AruLRvth">
            Förslag till riksdagsbeslut
          </head>
          <p xml:id="i-NhuMwchCcv1RQqFP8qV1uM">
            Riksdagen tillkännager för regeringen som sin mening vad som
            anförs i motionen om färjetrafiken till och från Gotland.
          </p>
        </div>
        <div xml:id="i-A3KUCN2XuawDs1BR4CZoLp" type="motContent">
          <head xml:id="i-QKAzmhgk1uJe14y3iZ5As2" type="h1">
            Motivering
          </head>
          <p xml:id="i-NPZEEoTJ9Z2CnBRvJB3Fmp">
            Gotland är beroende av en fungerande färjetrafik för att åstadkomma
            en positiv regional utveckling. En god tillgänglighet i turtäthet,
            biljettpriser och kvalitet är faktorer som mer än något annat
            har betydelse för Gotlands utveckling och tillväxt. De satsningar
            som görs för nya arbetstillfällen på Gotland förutsätter att det
            finns fungerande kommunikationer till och från Gotland.
          </p>
          <p xml:id="i-QLEDLTb6oeo9md79uapVKR">
            Den gotländska färjetrafiken har under alla år varit ett stort
            samtalsämne. För Gotland och dess invånare, för turismen och det
            gotländska näringslivet är färjetrafiken naturlig och avgörande
            för de nödvändiga kontakterna och kommunikationerna med fastlands-Sverige
            och omvärlden. Våra flygförbindelser är ett nödvändigt komplement,
            men kan aldrig ersätta färjetrafikens kapacitet av resor och frakt.
            Färjetrafiken utgör Gotlands väg till och från fastlandet.
          </p>
          <p xml:id="i-GRdgubboG5ixVAYVSximrN">
            Den färjetrafik som nu bedrivs fungerar mycket bra. Det är positivt
            att väg 73 mellan Nynäshamn och Stockholm nu är under ombyggnad,
            vilket kommer att ytterligare underlätta trafiken och tillgängligheten
            till Mälardalsområdet.
          </p>
          <p xml:id="i-WWmdxGLmxCqethSxSf8A9n">
            Gotlandstrafiken går och väntar på besked från Rikstrafiken med
            anledning av den pågående upphandlingen. Det är en osäkerhet som
            skapas när en upphandlingsprocess drar ut på tiden, vilket inte
            är bra för Gotlands utvecklingsmöjligheter som en trygg och stabil
            plats att skapa etableringar på. Det är uppenbart att det krävs
            politiska initiativ vad gäller den aktuella upphandlingen av Gotlandstrafiken
            och hur upphandlingsprocessen ska utformas.
          </p>
          <p xml:id="i-WAz5A4UZ67pZvxBLCDXLsX">
            Gotland är beroende av tillgången till lägst den standard, överfartstid
            samt det tvåhamnsalternativ som vi nu har med snabbgående färjor
            mellan Gotland och Oskarshamn och Nynäshamn. Det fungerar bra
            och är oerhört viktigt för öns utveckling som kommun, län och
            region.
          </p>
          <p xml:id="i-de3h1AbKQnkU7nvkvQ6nu">
            Under den gångna sommarperioden har det från rederi Destination
            Gotlands sida tagits upp en sommartrafik mellan Visby och Grankullavik
            på Öland. Det är en trafik som blev mycket populär och som jag
            hoppas kan ges förutsättningar att fortsätta även under kommande
            sommarperioder.
          </p>
          <p xml:id="i-8w3EmnJ8VGYy7rVEExFXQ3">
            Rikstrafiken har i sitt upphandlingsunderlag för kommande trafikperiod
            tillåtit en timmas längre överfartstid till Oskarshamn och 30
            minuters längre överfartstid till Nynäshamn. Men Rikstrafiken
            säger samtidigt att snabbare överfartstider kan premieras kraftigt
            vid utvärdering av anbuden . Rikstrafiken har dessutom i upphandlingsunderlaget
            öppnat upp för att resenärer ska stå för halva kostnaden vid bland
            annat eventuella oljeprisökningar under avtalsperioden.
          </p>
          <p xml:id="i-XS8tw3Kw6YjiNETjDjTnbE">
            En enig riksdag ställde sig bakom den transportpolitiska propositionen
            Moderna transporter (prop. 2005/06:160) och i trafikutskottets
            betänkande 2005/06:TU5 Moderna transporter om upphandling av Gotlandstrafiken
            m.m. står det på sidan 124 att läsa: Utskottet vill inledningsvis
            understryka att staten har ansvar för att det finns likvärdiga
            transportmöjligheter i hela landet samt att detta gäller även
            Gotland. I detta avseende får Gotland inte ges sämre villkor än
            övriga landet. Färjetrafiken mellan Gotland och fastlandet ersätter
            de vägar och broar som samhället ställer till förfogande utan
            kostnad för nyttjande i övriga landet.
          </p>
          <p xml:id="i-FXM7BASfzCGv28YVm4zJCa">
            Eftersom färjetrafiken till och från Gotland är att jämföra med
            vägar och broar på andra håll i landet och med bakgrunden i utskottsbetänkandet
            är det oroväckande att Rikstrafiken kan tillåtas öppna upp för
            en möjlig tillbakagång med bland annat längre överfartstider och
            med ett ökat kostnadsansvar på resenären.
          </p>
          <p xml:id="i-N2TqBTCPzL33wkDS9xJoZq">
            Både för näringslivet, turismen, för andra besökande och för
            oss gotlänningar är en bra färjetrafik förutsättningen för att
            Gotland ska vara en levande del av Sverige och ges en lyckosam
            utveckling. De satsningar som görs för nya arbetstillfällen och
            nya företagsetableringar förutsätter att det finns en väl fungerande
            färjetrafik och den får inte äventyras av ett sämre och dyrare
            alternativ.
          </p>
          <p xml:id="i-XYxcnGBuQbaHP7T3f3s9Es">
            Jag anser att staten måste kunna garantera minst dagens kvalitet
            när det gäller tidtabeller, komfort och anständiga biljettpriser.
            Fartygen ska vara säkra och komfortabla. Nuvarande nivå är minimistandard.
          </p>
          <p xml:id="i-mzjnNWLED6bbzXEAmyNjb">
            I den nyligen avlämnade Ansvarskommitténs förslag Hållbar samhällsorganisation
            med utvecklingskraft tar kommittén upp frågan om en eventuell
            regionalisering av transportinfrastrukturen, där huvudmännen (regionkommunerna)
            skulle kunna få ansvaret för trafiken. I en fotnot till detta
            nämns Gotlandstrafiken. I enlighet med ovan nämnt betänkande från
            trafikutskottet, 2005/06:TU5, anser jag det viktigt att Gotlandstrafiken
            fortsättningsvis är ett statligt uppdrag och ansvar.
          </p>
          <p xml:id="i-2L1k97KyvtupeuPA1PaT6M">
            Gotland måste kort sagt ges en långsiktig och stabil färjetrafik.
            Detta genererar långsiktiga och stabila förutsättningar för boende
            och näringsliv att utvecklas på Gotland.
          </p>
        </div>
        <div xml:id="i-Au4Du2eBndU66Ykgojhcbn" type="motSignatures">
          <list xml:id="i-N2FCyaBx6fcCmjcszcwFpP">
            <item xml:id="i-5Mnimiw1ajgfwHWeMgE6H9" who="i-MMa2PA7yJ45qkfsEkcFqYb">
              Christer Engelhardt (s)
            </item>
          </list>
        </div>
      </div>
    </body>
  </text>
</TEI>
