<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-02918">
  <teiHeader>
    <fileDesc>
      <titleStmt>
        <title>Ett samlat omhändertagande av de mest sjuka</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2918 av Camilla Waltersson Grönvall m.fl. (M)</title>
          <idno type="rdwebb">H7022918</idno>
          <rs type="number">2918</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7022918/text</ref>
          <ref type="dokument_url_html">http://data.riksdagen.se/dokument/H7022918</ref>
          <ref type="dokumentstatus_url_xml">http://data.riksdagen.se/dokumentstatus/H7022918</ref>
          <ref type="docx">http://data.riksdagen.se/fil/DE7058C2-11B7-410B-9A0B-0BEB44266230</ref>
          <ref type="pdf">http://data.riksdagen.se/fil/E7666AC4-E3D0-4D88-B31B-80B57EA10E46</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RHUBDX8BYHhBu5dTAJjFEq" type="signed"/>
        <correspContext corresp="i-RHUBDX8BYHhBu5dTAJjFEq">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-RNLiVMpCYiPgzxr2ERSxMt"/>
        </correspContext>
        <correspAction xml:id="i-5ueuMAtCr58ERUs47isi3t" type="submitted">
          <date when="2019-10-03"/>
          <time when="13:09:19"/>
        </correspAction>
        <correspAction xml:id="i-XTmNY8iXKKthHqxLuaowhg" type="reviewed">
          <date when="2019-10-03"/>
          <time when="15:53:46"/>
        </correspAction>
        <correspAction xml:id="i-5bLLBns7jjpwaTENVqmcNp" type="referred">
          <date when="2019-10-11"/>
        </correspAction>
        <correspAction xml:id="i-GG9J4CYCRVdqL2hLCPH9Az" type="assigned">
          <date when="2020-07-14"/>
          <time when="15:28:00"/>
        </correspAction>
        <correspContext corresp="i-GG9J4CYCRVdqL2hLCPH9Az">
          <ref type="assignedTo">Socialutskottet</ref>
        </correspContext>
        <correspAction xml:id="i-FTpsir87G4skZAdKAdwLjz" type="behandlas_i"/>
        <correspContext corresp="i-FTpsir87G4skZAdKAdwLjz">
          <ref type="uppgift">2019/20:SoU4</ref>
          <ref type="ref_dok_id">H701SoU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU4</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YHsP5ujobLxddP9bLqoFEK" type="behandlas_i"/>
        <correspContext corresp="i-YHsP5ujobLxddP9bLqoFEK">
          <ref type="uppgift">2019/20:SoU6</ref>
          <ref type="ref_dok_id">H701SoU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU6</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2qE8mNWd6Ao9PdG76G2uSr" type="behandlas_i"/>
        <correspContext corresp="i-2qE8mNWd6Ao9PdG76G2uSr">
          <ref type="uppgift">2019/20:SoU11</ref>
          <ref type="ref_dok_id">H701SoU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU11</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Mn7UTjSaRUK2iMeuaxKGht" type="behandlas_i"/>
        <correspContext corresp="i-Mn7UTjSaRUK2iMeuaxKGht">
          <ref type="uppgift">2019/20:SoU12</ref>
          <ref type="ref_dok_id">H701SoU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU12</ref>
          <ref type="ref_dok_titel">Kompetensförsörjning och prioriteringar inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HtL8qXoWMXpmuQJ9FL7LzR" type="motHeader">
        <div xml:id="i-Sggg9njCNC9uVgNRkaeHGc" type="motTitle">
          Motion till riksdagen 2019/20:2918 av Camilla Waltersson Grönvall
          m.fl. (M) Ett samlat omhändertagande av de mest sjuka
        </div>
      </div>
      <div xml:id="i-PViMsaTGuBvvnA7PC5kLX3" type="motBody">
        <div xml:id="i-Se1hNZ1UeGkemNwD3fuUJH" type="motProposal" subtype="förslag">
          <head xml:id="i-K18iieEpWKBiW3B1hHKAPv">
            Förslag till riksdagsbeslut
          </head>
          <list xml:id="i-QGwTJf5rDSAm3JPQSMHs5v" style="ol">
            <item xml:id="i-LKGPnKpCF2xZgKV86NckVM">
              Riksdagen ställer sig bakom det som anförs i motionen om att
              införa fast läkare och samordning av vårdteam och tillkännager
              detta för regeringen.
            </item>
            <item xml:id="i-8bnKMTHaT8J5Rg5xHY3Smp">
              Riksdagen ställer sig bakom det som anförs i motionen om att
              det som patient ska vara valfritt att lista sig hos alla legitimerade
              yrken inom vården och tillkännager detta för regeringen.
            </item>
            <item xml:id="i-BdGCBuo1VT8aeD3aowREFu">
              Riksdagen ställer sig bakom det som anförs i motionen om att
              införa vårdval för sammanhållen och samordnad vård av de mest
              sjuka och tillkännager detta för regeringen.
            </item>
            <item xml:id="i-9b721JW7vYdPNsrwp5atKt">
              Riksdagen ställer sig bakom det som anförs i motionen om att
              lagstiftningen ska förtydligas gällande ansvaret att samordna
              en sammanhållen vård för de mest sjuka och tillkännager detta
              för regeringen.
            </item>
            <item xml:id="i-PY8a3srM1HtfZ98ZGYxHDP">
              Riksdagen ställer sig bakom det som anförs i motionen om säkerställande
              av bemanning och kompetens gällande vården av de mest sjuka och
              tillkännager detta för regeringen.
            </item>
            <item xml:id="i-C4NJjFoRAwbTWFeHcxx65f">
              Riksdagen ställer sig bakom det som anförs i motionen om att
              se över anhörigstöd och tillkännager detta för regeringen.
            </item>
            <item xml:id="i-JiUGHXiZQSY6WZ4uhxMQuD">
              Riksdagen ställer sig bakom det som anförs i motionen om utvärdering
              av läkemedelsgenomgångar och tillkännager detta för regeringen.
            </item>
            <item xml:id="i-FnnMHpWDUKFDEDcYTFdXRt">
              Riksdagen ställer sig bakom det som anförs i motionen om att
              ta fram och genomföra ett nationellt handlingsprogram för kvalitetssäkrad
              och sammanhållen demensvård och tillkännager detta för regeringen.
            </item>
          </list>
        </div>
        <div xml:id="i-EsE4LZroLwFZpYec8MgTyr" type="motContent">
          <head xml:id="i-Y2RvCoYfnfWNgvJFmqnerF" type="h1">
            Motivering
          </head>
          <p xml:id="i-SGaq4SKX1HRXCUTeEnhoL9">
            Vi lever allt längre. Många adderar också fler friska år till
            sitt liv och lever ett aktivt liv långt upp i åren. Därför bör
            vi se på ålderdomen med nya ögon. Naturligtvis kan man stöta på
            problem med stigande ålder och när inte kraften räcker till då
            ska samhället finnas där. Då ska det finnas god omsorg med kvalitet
            och valfrihet, en värdig vård och trygghet att räkna med.
          </p>
          <p xml:id="i-U9SEbMPiv7CMFfbyC8YQuc">
            Omhändertagandet av de mest sjuka får aldrig fallera. Personer
            som ofta är äldre, multisjuka och personer med kroniska sjukdomar
            ska ha ett tryggt omhändertagande och få en god vård. Det behövs
            mer av mobil närvård, basal och avancerad hem­sjukvård, kontinuitet
            i kontakterna med vården och sammanhållna vårdkedjor. Detta kräver
            emellertid betydligt mer av samarbete mellan region och kommun
            än vad som sker idag. Det finns behov av ett ökat nationellt ansvarstagande
            och ledarskap som möjliggör till exempel system med bland annat
            fastläkare och samordning av ett vårdteam i hela landet.
          </p>
          <p xml:id="i-Tb76yk34Mm6aapiotS8yyf">
            Patientens behov ska styra arbetssätt och organisering. Den svenska
            vården är emellertid inte organiserad utifrån de mest sjuka trots
            att till exempel personer som har minst två kroniska sjukdomar
            står för hälften av de samlade hälso- och sjukvårds­kostnaderna.
            De patienter som är mest sjuka kräver en annan vårdlogik. Ett
            arbetssätt som snarare är proaktivt istället för reaktivt. Detta
            sätt att arbeta på kan vi inspireras av vårt grannland Danmark.
            Där har man gått från proaktiv till reaktiv, från sen till tidig
            insats och från kompensation till rehabilitering.
          </p>
          <p xml:id="i-7eRHJDdf3prokWZgLf74Mj">
            Utredningen effektiv vård pekar på och gör analysen varför de
            mest sjuka – ofta äldre, multisjuka och kroniskt sjuka behöver
            vård och omsorg på ett annat sätt än dagens system. Ett nytt sätt
            som kräver mer samarbete mellan region och kommun.
          </p>
          <p xml:id="i-4msiQ9K7itGD9XSRaizzfn">
            Myndigheten för vård- och omsorgsanalys slår fast att en av de
            stora utmaningarna för vården, omsorgen och socialtjänsten är
            att kunna samordna insatserna för patienten och brukaren. Detta
            eftersom bristande samarbete ofta leder till försämrad upplevelse
            av bemötandet och i vissa fall kvalitativt sämre vård och omsorg.
            Dessa brister kan därtill medföra ökade kostnader bland annat
            därför att en undersökning eller behandling behöver genomföras
            på nytt helt i onödan.
          </p>
          <p xml:id="i-9xeoLftYirBo3ctenKWtRt">
            Behovet av samordning och samarbete kommer att fortsätta öka
            gällande patienter som har många, skiftande och komplexa behov
            av vård och omsorg. Myndigheten för vård- och omsorgsanalys pekar
            på att omkring 85 procent av dem i Sverige som är 65 år och äldre
            har minst en kronisk sjukdom och 66 procent hade två eller flera
            kroniska sjukdomar. Därför är det självklart att omhändertagandet
            och vården för dessa personer måste vara i fokus framöver.
          </p>
          <p xml:id="i-VrYpf6Uj5bEmuzTRcDrFZo">
            Myndigheten för vård- och omsorgsanalys slår fast att det i dagsläget
            saknas tillräckliga förutsättningar för vårdpersonalen och medarbetarna
            i äldreomsorgen att arbeta mer samordnat. Det handlar till exempel
            om svårigheter att dela information med varandra och att i det
            praktiska vardagliga arbetet samarbeta kring hur vården och omsorgen
            ska ges till en patient.
          </p>
          <p xml:id="i-rM3kbf8jVkvjJ2Jzupazm">
            Myndigheten för vård- och omsorgsanalys tar upp fyra förutsättningar
            som det samlade systemet och organiseringen av vården och omsorgen
            behöver uppfylla för att en mer samordnad vård och omsorg för
            patienterna ska kunna uppnås. Det handlar om följande strukturer:
          </p>
          <list xml:id="i-28cB83W94jtnbXgM1EkwE6" style="ul">
            <item xml:id="i-gmVw1CArwDyKFcJqnZpf3">
              En organisationskultur som fokuserar på patient och brukare och
              som arbetar för en gemensam vision av en samordnad vård och omsorg
            </item>
            <item xml:id="i-VsXPipC6quQdSQvbKQxeoK">
              Att policyer, lagar och riktlinjer tas fram som ger reella förutsättningar
              för samord­ning
            </item>
            <item xml:id="i-Qx49k3yuswPUhjNyAvAH1r">
              Att samverkan sker mellan organisationer som skapar bättre förutsättningar
              för samordning över organisationsgränser
            </item>
            <item xml:id="i-W2hghv7vNMCg1G6CtiB5i6">
              Att skapa administrativa system som underlättar samordning.
            </item>
          </list>
          <p xml:id="i-WMDkzSSVqsuopEXQiU2uNr">
            En reflektion och ett tillägg till detta är att fokus inte bara
            kan vara på samverkan och samordning utan att de olika aktörerna
            ska kunna samarbeta på djupet över administrativa gränser för
            individens bästa. Fokus ska ligga på människan i behov av vård
            och omsorg, inte den enskilda organisationen. Problemet är att
            så är inte vården organiserad och strukturerad idag.
          </p>
          <head xml:id="i-Rx3dT6VfqRmv2g9bTwB9jK" type="h2">
            Patientens behov ska styra arbetssätt och organisering
          </head>
          <p xml:id="i-VVSC6HA6E6GnuH7AdFRzGt">
            Den samlade hälso- och sjukvårdens uppdrag i Sverige är komplext
            och svåröver­skådligt. För att underlätta en omstrukturering av
            vården har olika modeller tagits fram bland annat i syfte att
            kunna kategorisera patienter utifrån olika målgrupper med olika
            typer av konkreta vårdbehov. Leading Healthcare som är en akademisk
            tankesmedja har tagit fram en modell för att kunna beskriva olika
            grupper av patienter och deras olika behov av vård som i sin tur
            ställer olika krav på hur vården bör organiseras och struktureras.
            Den stora förtjänsten med detta är att tydliggöra hur centralt
            det är att lyckas skapa ett samarbete kring de mest sjuka – ofta
            äldre som är multisjuka och kroniker och som behöver regelbunden
            behandling och omsorg i många led. Det gör denna vård ytterligt
            komplex. Den här vården måste ske genom att lyckas överbrygga
            dagens rådande stuprör inom hälso- och sjukvården.
          </p>
          <head xml:id="i-15tcW76fAZrenxZQM8TRCf" type="h2">
            Det saknas en gemensam syn på vad som krävs för att uppnå samordnad
            vård och omsorg
          </head>
          <p xml:id="i-V2PAFcZf8iNiraCsFQ6dpS">
            Myndigheten för vård- och omsorgsanalys slår fast att det saknas
            en gemensam definition och synsätt gällande vad som innefattas
            i begreppet samordnad vård och omsorg. Idag är detta ett fragmenterat
            lapptäcke av olika system som varken samordnar eller samarbetar
            särskilt väl med varandra.
          </p>
          <p xml:id="i-TXwB7peWcgVZX1ttrbYeMv">
            I hälso- och sjukvårdslagen och socialtjänstlagen ställs redan
            tydliga krav på bland annat samordning och kontinuitet. Samtidigt
            preciseras det inte i någon av dessa lagar vad samordnad vård
            och omsorg ska innebära specifikt. Det är alldeles uppenbart att
            brister vad gäller samordning och samarbete kvarstår trots de
            krav som finns inom rådande lagstiftning.
          </p>
          <p xml:id="i-XEkz17WupqVppbWUWjpWJN">
            Brister och tillkortakommanden handlar bland annat om att det
            saknas kunskap om vad samordning innebär och vad en enskild profession
            gemensamt med andra profes­sioner kan uppnå med samordning. De
            olika professionerna inom vården och omsorgen förstår exempelvis
            inte alltid varandras perspektiv. Det handlar till exempel om
            vad andra kan bidra med och vad man kan åstadkomma tillsammans.
          </p>
          <p xml:id="i-QAF5QrbgBEqtduJxndvhWM">
            Ledarskap och styrning brister i samordningsfrågorna. Verksamhetschefer
            upplever att det är svårt att leda och styra mot en förbättrad
            samordning. De saknar kunskap om vad samordning innebär och hur
            man som chef kan skapa förutsättningar för samord­ning och vad
            det kan ge för resultat.
          </p>
          <p xml:id="i-NhujDM57QfGWWUVKiQ3hYD">
            Den befintliga lagstiftningen förhindrar också att information
            delas mellan region och kommun. Det försvårar samordningen för
            patienter och brukare med komplexa behov och som har behov av
            stöd från båda huvudmännen. Kommuner och regioner har svårt att
            få till stånd samverkansavtal som ger verklig effekt för patienter
            och brukare. Avtalen tenderar exempelvis att ha fokus på att dela
            upp ansvar snarare än på att förbättra samordningen. I många frågor
            uppstår därför gråzoner där ingen tar ansvar. Det saknas också
            ofta någon representant för patienter och brukare när överens­kommelser
            görs.
          </p>
          <p xml:id="i-FPT82G3qSmf28mwY4avojB">
            SIP, samordnad vårdplanering, är en nyckel för att alla aktörer
            runt en patient ska samarbeta kring patienten och dennes vård
            och omsorg. Vårdplaner och samordnade planer riskerar dock att
            bli en pappersprodukt snarare än som en fungerande plan för samordning
            och samarbete. Dessa planer får därför alltför ofta begränsad
            effekt för samordning och samarbete. Den nära vården är inte tillräckligt
            utbyggd och primär­vården har otillräckliga förutsättningar att
            ta den samordnande roll av vårdinsatserna som den förväntas ha.
            Orsakerna kan spåras till att primärvården bland annat präglas
            av ett otydligt mandat och uppdrag.
          </p>
          <p xml:id="i-7v1QHRqyr7LsyBPzugaFPT">
            Finansieringssystemet skapar inte tillräckliga incitament till
            samordning. De flesta ersättningsystemen ersätter inte specifikt
            för samordningsinsatser, utan ofta förväntas samordningen göras
            inom den ordinarie finansieringen. När samordning inte ersätts
            riskerar sådana insatser att ses som en kostnad för verksamheten
            och prioriteras ner. I de fall där ersättning utgår för samordnande
            insatser, exempelvis SIP, riskerar det att bli jakt på ”pinnar”
            för att få ersättningen.
          </p>
          <p xml:id="i-HTGoguk74x9oL9un5zATw1">
            När det gäller digitalisering av vård och omsorg är bilden av
            nuvarande struktur av information i it-stöden att dessa inte ger
            tillräckliga förutsättningar för samordning och samarbete. Information
            lagras sällan på ett sådant sätt att det är lättillgängligt för
            andra att använda sig av informationen. Idag finns exempelvis
            nationell patientöversikt som används bland annat i Skåne. Detta
            är en tjänst som möjliggör för olika vårdgivare att, med patients
            samtycke, få direktåtkomst till varandras journaluppgifter.
          </p>
          <p xml:id="i-bdFQCPnUkAsttcYhEssvc">
            Utredningen Samordnad utveckling för god och nära vård och den
            tidigare utredningen Effektiv vård är mycket tydliga kring en
            övergripande slutsats – efterfrågan på ökad nationell styrning
            av vården. Utredningen Samordnad utveckling för god och nära vård
            konstaterar bland annat följande: ”Vid fullgörandet av vårt uppdrag
            har utredningen mötts av en i stort sett samstämmig bild av att
            det krävs en ökad nationell styrning för att alla ska få en jämlik
            vård i hela landet.”
          </p>
          <p xml:id="i-RdfaC9FQ9YaHgFf6Ew1Ekd">
            En av utredningen Effektiv vård tydligaste rekommendationer till
            regionerna var att kraftigt förenkla sina befintliga styrdokument,
            därtill göra detsamma med utformningen av nuvarande ersättningssystem
            samt tillämpa mindre kontroll och mer tillit i sin styrning av
            professionen. Utredningen konstaterar bland annat att det förekommer
            regioner som samtidigt har flera övergripande strategier, många
            olika policydokument, samt hundratals riktlinjer och handlingsplaner.
            Det blir oerhört svårt att uppnå en tydlig och hållbar styrning
            med en sådan organisering.
          </p>
          <head xml:id="i-2uPJvaBoCBXsP4gfHWcDU2" type="h2">
            Vårdens kvalitet rörande de mest sjuka
          </head>
          <p xml:id="i-VBLf7LN8SMRx6U2KMEPZBd">
            Omkring hälften av alla resurser för hälso- och sjukvården används
            av de tre till fyra procent av dem i befolkningen som har högst
            vårdkostnad. Därtill riktas 80 till 85 procent av resurserna i
            vården till dem som har kroniska sjukdomar. Var femte människa
            med någon kronisk sjukdom är inlagd och vårdas i slutenvården
            under ett år. Människor med kronisk sjukdom har i genomsnitt såväl
            fler vårddygn och fler öppenvårdsbesök än de personer som inte
            har en kronisk sjukdom. Därtill besöker personer med kroniska
            sjukdomar fler kliniker än övriga delar av befolkningen.
          </p>
          <p xml:id="i-VNe5Pf892Qy52cdj4qp79f">
            Vi har god hälso- och sjukvård i Sverige. Men på ett par punkter
            brister det rejält, främst gällande långa köer, brist på delaktighet
            och kontinuitet. Köerna har växt de senaste åren och drabbar såklart
            även de mest sjuka. Hälso- och sjukvården brister i förmågan att
            ge tydlig information och stöd till patienter och att göra denne
            delaktig och en del av teamet kring sin egen vård. Vården måste
            komma till rätta med de brister som finns i kontinuitet i kontakterna
            mellan patient och vårdpersonal.
          </p>
          <p xml:id="i-YZwDyBQPftZQwan1rvZya3">
            Personer med störst vårdbehov och vården av dessa präglas av
            följande generella övergripande faktorer så som att hjärt- och
            kärlsjukdomar är kraftigt överrepresenterade. Båda könen är lika
            representerade i den kategorin. De mest sjuka och patienter i
            mest behov av vård har i genomsnitt nio olika diagnoser konstaterade
            i slutenvården per år. Därtill många inläggningar varav merparten
            är akuta. Dessa patienter behöver långa vårdtider. Över hälften
            av dessa patienters vårdtillfällen varar mer än sex dygn. Den
            genomsnittliga vårdtiden är nio dygn.
          </p>
          <head xml:id="i-QJpyCbVAN1zy6v8FuDSRvH" type="h2">
            Sammanhållen vård och omsorg – visst är det möjligt
          </head>
          <p xml:id="i-WEz6N6JHYHKRUtgrFmvgFd">
            Capio S:t Görans akutsjukhus är ett utmärkt exempel på att fokus
            på kvalitet även leder till bättre effektivitet. För att kunna
            höja kvaliteten i vården för patienten och produk­tivitet inom
            vårdens verksamheter krävs det bland annat att vården arbetar
            metodiskt och strukturerat med snabbare införande av nya vårdmetoder
            och medicinteknik som medför att patienten återhämtas sig snabbare
            vilket kan frigöra mer resurser till vård för fler patienter.
          </p>
          <p xml:id="i-Pw5BkgmFRpgMbDt3WzR2W4">
            Därtill krävs att vårdens ledning arbetar metodiskt och strukturerat
            med organisering och struktur av vården med tydligt ansvarstagande
            där resurser och befogenheter förs närmare patienten i den så
            kallade ”första linjens” chefskap. Den nödvändiga utveck­lingen
            av att införa nya behandlingsmetoder går långsamt och det finns
            stora skillnader mellan olika länder avseende utvecklingstakten.
          </p>
          <p xml:id="i-GUauQgSXSgKSRJx9zkZzti">
            De patienter med störst vårdbehov är ofta är äldre multisjuka
            med kroniska sjuk­domar som har ett omfattande behov av vård och
            omsorg är bland de mest utsatta inom vården och behöver ju ofta
            insatser från fler än en huvudman och aktör. När samord­ningen
            och samarbetet brister mellan dessa huvudmän och aktörer finns
            det stora risker att dessa människor faller mellan stolarna. Därtill
            att ingen tar ett helhetsansvar för dessa mest sjuka.
          </p>
          <p xml:id="i-BKzG53AfarJ9UGcF8vqxiX">
            En av utredningen Effektiv vård viktigaste analyser är bedömningen
            att gemen­samma verksamheter ökar förutsättningarna för bättre
            kvalitet i insatserna till berörda grupper så som de mest sjuka.
            En tydligare lagstiftning kan sätta standard för samordning och
            samarbete mellan regioner och kommuners olika verksamheter och
            ge tydligare förutsättningar för att en sammanhållen vård och
            socialtjänst ska kunna komma till stånd.
          </p>
          <p xml:id="i-Wz2hiBDkvqCsbtAyeQj8oT">
            Avsaknad av lagkrav på gemensamma verksamheter innebär att det
            i praktiken är frivilligt för region respektive kommun att driva
            gemensamma verksamheter. Det är problematiskt att det är frivilligt
            i vilken grad verksamheter från region respektive kommun är integrerade
            med varandra. I praktiken innebär detta att det krävs att både
            region och kommun vill samma sak om något ska utvecklas – det
            räcker inte med att endera huvudmannen vill. Erfarenhet och kunskap
            pekar på att detta är ett vanligt förekommande hinder mot samarbete
            – en part vill samspela men den andra vill inte, eller vill men
            kan av olika skäl inte prioritera det.
          </p>
          <p xml:id="i-Qx5WuegjmDMRzYvDMtd2ou">
            Idag är vården och omsorgen oftast styrda och avgränsade efter
            respektive lagstiftning och ansvar för region och kommun. Detta
            fungerar i större eller mindre utsträckning för att tillgodose
            behov hos befolkningen där behoven faller in under en enda huvudmans
            tydliga ansvar. Däremot är det ovanligt att välfärdsverksamheten
            arbetar med fokus på olika målgrupper och där region och kommun
            lägger samman sådan välfärdsverksamhet som utgår från deras respektive
            ansvar så att vård och omsorg bedrivs gränsöverskridande och multidisciplinärt.
          </p>
          <p xml:id="i-KYsvgDYSbqPTbQaELEXnJo">
            Multidisciplinära vårdteam är ett mycket vanligt arbetssätt ibland
            annat den kommunala hälso- och sjukvården samtidigt som kompetens
            och erfarenhet hos läkare ofta inte hänger tillräckligt väl samman
            med kommunernas hälso- och sjukvård och socialtjänst. Utredningen
            Effektiv vård anser att det bör framgå hur en gemensam välfärdsverksamhet
            ska ledas, det vill säga vem som ska ansvar för helheten samt
            gemensam uppföljning av verksamhetens resultat. Den gemensamma
            verksamheten ska bilda en organisatorisk helhet oavsett hur huvudmännen
            väljer att i juridisk mening driva den gemensamma verksamheten.
          </p>
          <p xml:id="i-Za3yHzmQxTfutsrKNnpH3">
            Nuvarande vårdvalsreform bygger på och värnar om valfrihet och
            mångfald. I nuläget är inslagen av nationellt ansvarstagande genom
            ett tydligt nationellt ledarskap och nationell styrning mycket
            begränsade. Det råder idag stora variationer i vårdens utförande
            och patienten tvingas leva med, trots hälso- och sjukvårdslagens
            portal­paragraf, att vården är mycket ojämlikt fördelad. Detsamma
            gäller till exempel introducering av nya kraftfullare läkemedel.
          </p>
          <p xml:id="i-79Aasrby6f4tW1V7Ts6nhK">
            Flera utredningar i närtid har bland annat ett fokus på att det
            verkligen behövs mer nationellt ansvarstagande i syfte att minska
            skillnader i tillgänglighet och kvalitet inom vården mellan olika
            regioner. Därtill att det behövs fokus på långsiktighet i form
            av system som bygger på kontinuitet, tillgänglighet och patientcentrering.
            Det behövs ett övergripande samlat syfte att föreslå reformer
            som kan skapa bättre förutsättningar för jämlik och behovsbaserad
            vård som genomförs effektivt och är präglad av patient­säkerhet
            i för vårdens medarbetare goda arbetsmiljöer.
          </p>
          <head xml:id="i-QJ71EiuUtHQLwz3HDLoNmy" type="h1">
            Ett samlat omhändertagande av de mest sjuka
          </head>
          <p xml:id="i-DDACpdo6S1X4cexEMK3yXu">
            Svensk hälso- och sjukvård behöver ta fler steg när det gäller
            att utveckla en samman­hållen vård för de mest sjuka – ofta äldre,
            multisjuka och kroniskt sjuka. Ett samlat och samordnat omhändertagande
            av de mest sjuka är en av de allra största möjligheterna framöver
            att kunna höja kvalitet och effektivitet gällande patienternas
            vård.
          </p>
          <p xml:id="i-N2gKmPcHenLkjwhHBKLhWC">
            Ett betydande problem idag är att många sjuka, som ofta är äldre,
            multisjuka eller kroniskt sjuka, tvingas åka till sjukhusens akutmottagningar
            för besvär som egentligen hade kunnat åtgärdas i deras hem, oavsett
            om det är ett äldreboende eller egen bostad. Detta skapar onödig
            stress, väntan och oro för de äldre.
          </p>
          <p xml:id="i-4hF3QY3pT91s6vuDnVhnmq">
            För att kunna hantera detta krävs bland annat ett nytt arbetssätt
            där kommuner och regioner, som delar på det totala vård- och omsorgsansvaret
            för de mest sjuka, ser till helheten och den samlade samhälls-
            och patientnyttan av sin verksamhet. Allt fler regioner utvecklar
            nu mobila team och vårdnära organisationer för att kunna möta
            patienten i hemmet. Detta arbete måste stödjas och vidareutvecklas.
          </p>
          <p xml:id="i-EvvyCSLMh1qy1rDjCj48qz">
            Även digitala lösningar som kopplar ihop patienten i sitt hem
            med hälso- och sjukvården är modeller som behöver utvecklas. För
            att underlätta detta vill Moderaterna skapa bättre långsiktiga
            förutsättningar för vårdens och äldreomsorgens medarbetare att
            arbeta mer samordnat. Det handlar till exempel om att lättare
            kunna dela information med varandra via journalsystem eller ha
            rotationstjänster mellan region och kommun.
          </p>
          <p xml:id="i-8U46eyC1i4qNruoYint34P">
            Dagens sjukhustunga vård med långt driven specialisering behöver
            bli mycket bättre på att koordinera patientens olika vårdinsatser
            och komma närmare medborgarna. Närhet handlar både om geografisk
            närhet och om tillgänglighet. Samtidigt som det i hög utsträckning
            handlar om att bygga nära relationer mellan patienten och vårdens
            medarbetare för att skapa mer trygghet, kontinuitet, samordning
            och kompetens – utifrån patientens förutsättningar och behov.
          </p>
          <p xml:id="i-AXDLXqtyVuDDAo9m8wd12X">
            En central slutsats är att svensk hälso- och sjukvårds resurser
            kan användas på bättre och effektivare sätt för patienten om vi
            till exempel genomför en förflyttning
          </p>
          <list xml:id="i-8EDz1VQLePdD6gBSdzH9dB" style="ul">
            <item xml:id="i-CVtY58hqjjkydueWKQ8bZN">
              från slutenvård till mer av öppenvård
            </item>
            <item xml:id="i-8N2yrkBWjcnBx2Tyb1Q8P6">
              från sjukhus till mer av nära vård
            </item>
            <item xml:id="i-UfbkjJGYEtpUvDSJjpeVhU">
              från sjukvård till förebyggande proaktiva hälsofrämjande insatser
            </item>
            <item xml:id="i-NGisw8Ymp49qn6b1HubH9k">
              från att fokusera på organisation till att sätta patientens perspektiv
              allra främst.
            </item>
          </list>
          <head xml:id="i-Mi3MPLHFgq4o79VMe5NxPS" type="h2">
            Inför fast läkare och samordning av vårdteam
          </head>
          <p xml:id="i-4R3HVCz7FJokP8HEPi141X">
            Svensk hälso- och sjukvård behöver en stark utbyggd nära vård
            och väl fungerande effektiva sjukhus. Den nära vården, i form
            av bland annat primärvården, ska vara den naturliga första nivån
            i en mer sammanhållen vårdkedja dit patienten i första hand ska
            vända sig med sina behov av hälso- och sjukvård. Vården av de
            mest sjuka ställer höga och omfattande krav på en sammanhållen
            tillgänglig proaktiv nära vård. Denna vård behöver samordnas gemensamt
            av region och kommun.
          </p>
          <p xml:id="i-4Nugqe3hWkfQxEvqzDZW62">
            Moderaterna föreslår att det införs ett system med fastläkare
            och samordning av ett vårdteam, till en början för de mest sjuka
            patienterna – oftast äldre, multisjuka och personer med kroniska
            sjukdomar. Fastläkaren ska ansvara för sina listade patienter
            och samordna den vård och omsorg som behövs med vårdteam som har
            multiprofessionella kompetenser. Att känna sin läkare skapar trygga
            patienter. Det ska vara möjligt som patient att lista sig hos
            alla legitimerade yrken inom vården.
          </p>
          <p xml:id="i-CoyzcDAasVFBWXxGRW2GCS">
            Det samlade omhändertagandet av de mest sjuka ska prioriteras.
            Konkret handlar det exempelvis om att det ska ges mer möjligheter
            för patienten till mobil närvård, hemsjukvård, kontinuitet och
            sammanhållna vårdkedjor. Det ska vara möjligt som patient att
            lista sig hos alla legitimerade yrken inom vården. Sett ur ett
            historiskt perspektiv har vården av människor med kroniska sjukdomar
            och multisjuka varit lägre prioriterad. Nu måste detta såväl gällande
            tydliga politiska resursprioritering som i det vardagliga arbetet
            på riktigt ändras.
          </p>
          <p xml:id="i-DD6kvGpMPWwmzWAMTis5Fd">
            Människor som har flera och kroniska sjukdomar behöver en samlad
            och samordnad hälso- och sjukvård som är väl anpassad till långa
            och komplexa vårdförlopp med ett stort behov av kontinuitet med
            fastläkare och vårdteam och med hög delaktighet från patienten.
          </p>
          <p xml:id="i-Si3LPLPuNzv79Z7mLFKv9b">
            Vårdteam kring fastläkaren ska kunna skapas genom samarbete och
            samordning med andra relevanta vårdaktörer så som fristående sjuksköterskor,
            psykologer, distriktssjuksköterskor med specialistutbildning,
            arbetsterapeuter, undersköterskor och fysioterapeuter. Detta bland
            annat i syfte att underlätta etablering av nya vårdcentraler eller
            motsvarande som startas av läkare eller någon annan profession.
          </p>
          <head xml:id="i-MJzqRVuvMxWJJDj9x6ZB7K" type="h2">
            Inför vårdval för de mest sjuka
          </head>
          <p xml:id="i-3jx6vKGr6eQ7yCqBXQWuvL">
            Inför vårdval för sammanhållen vård för de mest sjuka patienterna
            genom att samla resurserna för till exempel hemtjänst, basal och
            avancerad hemsjukvård och geriatrik. Lagstiftning ska säkerställa
            denna rätt till vårdval för sammanhållen vård för de mest sjuka
            och även konkurrensneutralitet mellan offentliga och privata utförare
            av denna och annan vård. Vi vill pröva möjligheterna att införa
            vårdval för de mest sjuka genom att brett inrätta äldremottagningar
            på vårdcentraler för att bättre kunna möta och koordinera de mest
            sjukas vård och omsorg och utveckla den mobila vården så att den
            kan erbjudas flera olika patientgrupper.
          </p>
          <head xml:id="i-XGY8W79JTxRhNULhZZF7iy" type="h2">
            Använd lagstiftning för mer sammanhållen vård och omsorg
          </head>
          <p xml:id="i-NFCTLNzCKHT2KPD39RD47b">
            Moderaterna föreslår att lagstiftningen som reglerar vem som
            har vårdansvaret behöver uppdateras och förtydligas så att såväl
            regioner som kommuner har ett tydligt ansvar att samordna och
            samarbeta kring vården av de mest sjuka. För att åstadkomma ett
            långsiktigt hållbart skifte gällande sammanhållen och samordnad
            vård och omsorg för de mest sjuka krävs det, anser vi, konkreta
            lagstiftningsförändringar i såväl hälso- och sjukvårdslagen som
            socialtjänstlagen och kommunallagen. Detta kommer kräva balanserade
            avvägningar mellan patientens intressen och den kommunala självstyrelsen,
            där vi anser att patientens intressen alltid ska väga allra mest.
          </p>
          <head xml:id="i-QbgvkkfWLNQpWgDNJVnCcU" type="h2">
            Genomför ökad flexibilitet i vården av de mest sjuka
          </head>
          <p xml:id="i-VrzQqNSXS4cz1n8YWYvX9g">
            Moderaterna vill införa möjlighet att även andra läkare än specialister
            i allmänmedicin ska kunna verka som fastläkare i syfte att säkerställa
            bemanning och kompetens i den nära vården och vården av de mest
            sjuka. ST-läkare, som blivande specialister i allmänmedicin, ska
            kunna vara fastläkare med egen patientlista.
          </p>
          <p xml:id="i-M6LoiQFJ1nr6d5sh3ZvGqK">
            Vi vill sänka trösklarna för att kunna etablera en ny vårdcentral
            eller motsvarande som kan bidra till mer nära vård. I detta sammanhang
            är utformningen av ersättnings­modeller som uppmuntrar till detta
            helt centralt. En reform för de mest sjuka kräver även ett starkt
            fokus på det preventiva förebyggande arbetet, med inriktning bland
            annat på tidig uppmärksamhet, att ge stöd till patienter som behöver
            hjälp med tidiga symptom på kronisk sjukdom.
          </p>
          <head xml:id="i-P9s5j8mYcCebKJ6LMGKLew" type="h2">
            Anhörigstöd
          </head>
          <p xml:id="i-QLrmEq8nYNri13NnWBSsh4">
            I takt med att vi lever längre och att allt fler vill bo kvar
            hemma längre så kommer troligen personer som vårdar eller stöttar
            en anhörig att öka. I en rapport som kom under 2019 konstateras
            att familjens omsorgsinsatser omfattar ungefär 200 miljarder kronor,
            vilket är dubbelt så mycket som den kommunala. Dessutom är det
            allt fler personer med demens bor hemma längre på grund av platsbrist
            på demensboenden.
          </p>
          <p xml:id="i-RUzp51et623s1VWwVRUJA2">
            Att vara anhörig och exempelvis ta hand om en förälder eller
            make/maka är ett stort ansvar som medför påfrestningar på olika
            sätt. Det kan medföra frånvaro från arbetet, i vissa fall lägre
            anställningsgrad för att få livet att gå ihop, bortprioritering
            av sociala aktiviteter, oro och stress.
          </p>
          <p xml:id="i-W9np37Zbd4GGsFoazNUph">
            Den som vårdar eller stödjer en anhörig kan ha rätt till stöd
            från kommunen. Det kan handla om avlösning, växelvård, samtal
            och stödgrupper samt ekonomisk ersättning. Många kommuner har
            idag en särskild person som arbetar med anhörigstöd. Modera­terna
            föreslår att det ska ske en översyn av hur anhörigstödjare i kommunerna
            fungerar idag och hur de kan stärkas och utvecklas i framtiden.
          </p>
          <head xml:id="i-SQMx9VeNPoYd5zgwFZP1x9" type="h2">
            Läkemedelsgenomgångar
          </head>
          <p xml:id="i-LJRwD8C2m3a6uSkJWTUgHS">
            Bland de mest sjuka är det vanligt att använda flera läkemedel.
            När läkemedel är felaktiga, feldoserade eller motverkar varandra
            kan det få stora konsekvenser. Att vården kontinuerligt gör läkemedelsgenomgångar
            minskar det stora lidandet som människor utsätts för.
          </p>
          <p xml:id="i-GhDCXjSHrNeqZqMTZqVRTA">
            Den 1 januari 2018 trädde Socialstyrelsens föreskrifter i kraft
            om ordination och förskrivning av läkemedel i hälso- och sjukvården.
            Vårdgivaren ska enligt dessa föreskrifter erbjuda personer som
            är 75 år och äldre och har mer än fem läkemedel en enkel läkemedelsgenomgång
            vid besök hos läkare i öppenvård, vid inskrivning i slutenvård,
            vid påbörjad hemsjukvård eller vid flytt till boende enligt 12
            § i hälso- och sjukvårdslagen. Utöver detta ska personer som är
            75 år eller äldre och har fler än fem föreskrivna läkemedel och
            hemsjukvård eller boende enligt 12 § erbjudas läkemedels­genomgång
            en gång per år. Även vid läkemedelsrelaterade problem eller misstanke
            om sådana problem ska en läkemedelsgenomgång erbjudas.
          </p>
          <p xml:id="i-8gY6Y2koA5kKUjS7grVqJB">
            Läkemedelsgenomgångar är en bra metod för att kartlägga patientens
            samtliga ordinerade och använda läkemedel i syfte att säkerställa
            en korrekt och aktuell läke­medelslista. Arbetet med läkemedelsgenomgångar
            bör samordnas nationellt. Kommuner och regioner ska följa Socialstyrelsens
            föreskrifter. Vinsten blir stor för såväl patienten som samhället.
            När nu drygt ett och ett halvt år har gått sedan införande av
            föreskrif­terna så bör det vara på plats med en utvärdering om
            följsamheten. Moderaterna anser att det bör genomföras en utvärdering
            av läkemedelsgenomgångar samt pröva möjligheter och förutsättningar
            att utvidga kretsen som får läkemedelsgenomgångar samt fortsatt
            uppföljning.
          </p>
          <head xml:id="i-6MttKhdFgygr1yXTFCmWLm" type="h2">
            Kvalitetssäkrad demensvård
          </head>
          <p xml:id="i-5pJJwY3TqKLCcN2u7cqXRs">
            Demens är ett samlingsnamn och en övergripande diagnos för en
            rad symtom som uppstår till följd av skador i hjärnan. Det vanligaste
            är att minnet försämras och förmågan att kunna planera och genomföra
            helt vardagliga sysslor minskar. Såväl språk som den drabbades
            förmåga att uppfatta tid och orienteringsförmåga påverkas negativt.
            Därutöver kan det ofta uppstå ökad oro, beteendeförändringar och
            nedstämdhet.
          </p>
          <p xml:id="i-UUmQctJWo5EpuV1qoacG1c">
            Varje år insjuknar omkring 25 000 människor i Sverige i en demenssjukdom.
            Var femte person över 80 år är drabbad av demens. Det totala antalet
            som är drabbade av demens i Sverige beräknas uppgå till ungefär
            160 000 personer. Detta antal kommer att öka i takt med att antalet
            äldre i befolkningen stadigt ökar. År 2050 beräknas så många som
            cirka 240 000 personer i Sverige vara drabbade av demens.
          </p>
          <p xml:id="i-HZ54PZdwB3xqErsbdzuVVF">
            Det är inte bara personer som drabbas av demens som påverkas
            av sjukdomen utan även deras anhöriga. För den som är anhörig
            till någon med demenssjukdom förändras ofta hela livet. Som anhörig
            har man behov av råd, stöd och kunskap om sjukdomen. Demens kallas
            ofta ”de anhörigas sjukdom” och anhörigstödet till personer med
            demenssjukdom är viktigt. Detta gäller såväl innan en utredning
            om demens genomförts som tiden efter. Anhöriga till någon med
            demenssjukdom har en högre risk att drabbas av depression.
          </p>
          <p xml:id="i-NiDWtz6KY3UP58dXWgmvcj">
            Demensvården ska vara kvalitetssäkrad, ett exempel är Silviacertifiering.
            Därför bör ett gemensamt handlingsprogram tas fram för att åstadkomma
            kvalitetssäkrad och sammanhållen demensvård. Arbetet med att stärka
            kompetensen och kunskapen inom demensvården ska fortsätta. Detta
            sker bland annat genom strukturerad vidareutbildning vid det nationella
            kompetenscentrumet inom demensvården, Silviahemmet.
          </p>
          <p xml:id="i-PsPkr3Js6mMddBBGt3NFwz">
            Det är centralt att förstå att demens inte drabbar enbart personer
            över 65 år. Det drabbar även människor i 40–45-årsåldern. Tyvärr
            är yngre personers demensvård eftersatt och bristfällig. Det är
            av avgörande betydelse att det finns en väl fungerande verksamhet
            för yngre dementa. Detta ställer krav på förmåga att följa med
            vid föränd­ringar hos den som fått diagnosen demens.
          </p>
          <p xml:id="i-KUFzPQ8bsZgjAqDLArVtkz">
            Det behövs välutbildad personal i demensvården. En väl fungerande
            demensvård för yngre personer kan ge ökad livskvalitet och fördröja
            vidare sjukdomsförlopp. God vård och stöd till anhöriga kan möjliggöra
            att yngre dementa kan bo kvar hemma längre vilket också ger ökad
            livskvalitet.
          </p>
          <p xml:id="i-VqjWhR4cHZ1KPbBNFFNvJF">
            Det är utmärkt att Socialstyrelsen presenterat ett underlag för
            ”En nationell strategi för demenssjukdom”. Nu måste detta arbete
            skyndsamt tas vidare. Samtliga grundläg­gande vårdutbildningar
            bör förmedla relevanta kunskaper om gerontologi, geriatrik och
            demenssjukdom. Så är det inte idag. Alla grundvårdutbildningar
            ska anpassas till den demografiska utvecklingen i Sverige.
          </p>
          <p xml:id="i-KJ88AL4Qrt1uET5KjpUxwc">
            Den webbaserade utbildningen avseende personcentrerad omvårdnad
            för personer med demenssjukdom ska utvärderas kontinuerligt. Över
            64 000 personer har genomgått den fram till och med år 2014 genom
            Svenskt Demenscentrum. Vård och omsorg ska ske så sammanhållet
            som möjligt utifrån den enskildes behov och perspektiv. Den ska
            lyfta livskvaliteten och med olika medel försöka skapa så mycket
            meningsfullhet som möjligt.
          </p>
        </div>
        <div xml:id="i-B3G9aY38aQ4ZPvrumxz6in" type="signatureBlock">
          <list xml:id="i-2K4muJ7D9HYMd2R7RbUbod">
            <item xml:id="i-P1HLsefZPzFHzgwVPacDb4" who="i-Ws7TTEJpudwigKX5RjyhR4" type="signature">
              Camilla Waltersson Grönvall (M)
            </item>
            <item xml:id="i-65bZtBmy1TiX91yLboX2Ev" who="i-8xM6U2UEMYF2ek1xU2cetn" type="signature">
              Ulrika Heindorff (M)
            </item>
            <item xml:id="i-2HYW1wk31EcbM8SnGeNN6i" who="i-HVNurMXeCe8w9FG2WJ148E" type="signature">
              Ulrika Jörgensen (M)
            </item>
            <item xml:id="i-CHtVkEEH194a2E3HKWbcnj" who="i-UwP5i3Nf2rsj5W3x9BMAEh" type="signature">
              John Weinerhall (M)
            </item>
            <item xml:id="i-AeCcsgUFGiMr3Q5A5NJMPr" who="i-J3vB7EYXWFGfYPGahysXrd" type="signature">
              Noria Manouchi (M)
            </item>
            <item xml:id="i-3TMJ7SsVWc4oBydqfTQKWB" who="i-Apyf3DsrtN2zmshEtt35Qo" type="signature">
              Marie-Louise Hänel Sandström (M)
            </item>
            <item xml:id="i-KTM1U48BudGbVALtqMHeEh" who="i-RNLiVMpCYiPgzxr2ERSxMt" type="signature">
              Lars-Arne Staxäng (M)
            </item>
          </list>
        </div>
      </div>
    </body>
  </text>
</TEI>
