<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--fk--00501">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__501/mot_1957__fk__501-001.pdf"/>
      <fw xml:id="i-VeX1NdvkX3B5s2nkWdEwkY">
        12 Motioner i Första kammaren, nr 501 år 1957
      </fw>
      <div xml:id="i-5CubzV2qDapKESuKNLrnwW" type="motHeader">
        <div xml:id="i-JyQwut2aywk8jUnGANCi4v" type="motTitle"/>
        <div xml:id="i-DubeiczSXb81qNfdJSTn64" type="motSubmissionInfo"/>
      </div>
      <div xml:id="i-GEBxwni28PRxw2Ut5jBJRd" type="motBody">
        <div xml:id="i-PfAn9K8sKWNGbNQSGMN2W4">
          <p xml:id="i-FAJXzVWjqUwFCzHLD6AMLe">
            Nr 501
          </p>
          <p xml:id="i-DkKrfpQekX6BDtQzW5ZZXy">
            Av herr Lindblom m. fl., i anledning av Kungl. Maj:ts proposition
            med förslag till lag angående ändrad lydelse av 1 och 26 $5 lagen
            den 19 juni 1942 (nr 429) om hyresreglering m. m., så ock om fortsatt
            giltighet av samma lag, m. m.
          </p>
          <p xml:id="i-XbZyKGmMXseZ3qd6UEDiwj">
            Enligt 7 $ hyresregleringslagen kan hyresnämnd på framställning
            av hyresgäst förklara en uppsägning ogiltig om den finnes strida
            mot god sed i hyresförhållanden eller eljest vara obillig. Motsvarande
            bestämmelse fin- nes i 8 $ beträffande s. k. tidsbestämda hyresavtal.
            Tillämpningen av dessa regler om tvångsförlängning av hyresförhållanden
            har kommit att med- föra avsevärda praktiska olägenheter, särskilt
            på senare tid i fråga om uppsägningar i rivningsfastigheter i
            samband med sanering. I förarbetena till hyresregleringslagen
            ha anförts vissa synpunkter, som borde beaktas vid den avvägning
            mellan hyresvärdens och hyresgästens in- tressen, som skall företagas
            i uppsägningsmål av de hyresreglerande myn- digheterna. I fråga
            om uppsägningar för sanering uttalas emellertid i pro- positionen
            (nr 301/1942 sid. 76) endast följande: ”Sker uppsägning för att
            möjliggöra ombyggnad eller nybyggnad, bör särskilt beaktas, om
            antalet lägenheter kommer att ökas genom åtgärden.” Uttalandet
            är visserligen tämligen vagt men det torde dock vara ett uttryck
            för den uppfattningen, att en intresseavvägning borde utfalla
            till hyresvärdens fördel, om nybygg- naden kom att medföra ett
            tillskott av lägenheter. Ehuru den rivning och nybyggnad som kommit
            till stånd under senare år så gott som undantags- löst medfört
            en utökning av lägenhetsbeståndet, ha de hyresreglerande myndigheterna
            i de i detta sammanhang behandlade uppsägningsmålen knappast tillmätt
            detta förhållande någon betydelse vid sin prövning av uppsägningarnas
            giltighet. Hyresrådet har i sin praxis varit mycket gene- rös
            i fråga om ogiltigförklaring av dylika uppsägningar såvida hyresvärden
            inte kunnat ställa en annan i stort sett likvärdig lägenhet till
            hyresgästens förfogande. Som exempel på hyresrådets praxis i detta
            avseende må följan- de anföras. När det gäller uppsägningar av
            lokalinnehavare i rivningsfastigheter följer hyresrådet regelmässigt
            principerna från ett avgörande den 18 no- vember 1953 (Dnr 3 B
            384) i ett mål mellan ett sanerande fastighetsaktie- bolag och
            dettas hyresgäster. I hyresrådets utslag yttras bl. a. följande:
          </p>
          <p xml:id="i-7iXRMsNwYtMUMNRiiiCjWn">
            Av ett mellan staden och bolaget den 10 juni 1952 träffat avtal
            framgår att bebyggelsen enligt denna stadsplan är avsedd att,
            efter rivning av bl. a.
          </p>
          <pb facs="riksdagen-motions-pdf/data/1957/mot_1957__fk__501/mot_1957__fk__501-002.pdf"/>
          <fw xml:id="i-3YhnmG4WhNE5w7paTiz92T">
            Motioner i Första kammaren, nr 501 år 1957 13
          </fw>
          <p xml:id="i-CLNZUcmb9rfhbvVPsEv8ZR">
            nu ifrågavarande fastighet, vara genomförd senast den 1 oktober
            1956 och att därvid den i stadsplanen omlagda gatumarken skall
            vara av staden iordningställd och gatorna i deras förändrade sträckning
            upplåtna till all- mänt begagnande. Det är uppenbart, att dessa
            åtgärder — inte minst för staden — äro av så stor vikt, att deras
            genomförande icke bör fördröjas, då det därför erfor- derliga
            rivningsarbetet efter vederbörligt tillstånd skall utföras. Vid
            avgörandet av frågan om nu förevarande uppsägningar skola anses
            obilliga eller ej måste emellertid mot den betydelse, som, enligt
            vad nyss sagts, åtgärdernas genomförande har för bolaget och staden,
            vägas hyres- gästernas intresse av att icke nödgas nedlägga de
            av dem i fastigheten drivna affärsrörelserna. Detta hyresgästernas
            intresse får — även med beaktande av att de sedan flera år tillbaka
            haft anledning räkna med att sådan ändring av stads- planen kunde
            komma att genomföras, som skulle medföra rivning av fastig- heten
            — anses hava sådan styrka, att uppsägningarna vid ifrågavarande
            avvägning kunna anses billiga allenast under förutsättning att
            hyresgäster- na dels beredas tillfälle att i nybyggnaden eller
            — därest nödig hänsyn till bolagets planer i övrigt rörande dispositionen
            av denna byggnad lägger hin- der i vägen därför — i annan fastighet
            förhyra lägenhet, varmed de skä- ligen böra åtnöjas, dels under
            tiden från avflyttningen till dess sådan annan lägenhet kan tillhandahållas
            erhålla lägenheter, som med hänsyn till upp- låtelsens tillfälliga
            karaktär måste anses kunna nyttjas för samma ända- mål som det,
            varför av dem nu innehavda lägenheter upplåtits.
          </p>
          <p xml:id="i-9vJPkocTVDLYxN3MTr1oHN">
            Hyresgästs yrkande att hyresvärden skall erbjuda — förutom annan
            god- tagbar lägenhet — bostad i nybyggnaden har i regel icke godtagits
            när det gällt bostadslägenheter (se exempelvis Dnr 4 B 472). Det
            vill emellertid synas som om praxis på senare tid undergått en
            viss skärpning. Som exem- pel härå kan anföras hyresrådets utslag
            den 13 december 1956 (Dnr 6 D 1114 och 6 D 1233). Förhållandena
            voro i detta mål följande. Hyresvärden ämnade riva en saneringsmogen
            byggnad och i dess ställe låta uppföra ett synnerligen stort byggnadskomplex,
            innehållande affärslokaler och bo- stadslägenheter. En hyresgäst
            som bebodde en bostadslägenhet om sex rum, hembiträdesrum och
            kök m. m. omfattande omkring 230 kvadratmeter hade uppsagts och
            av hyresvärden i utbyte erbjudits att förhyra en bostads- lägenhet
            om fyra rum, hembiträdesrum och kök m. m. omfattande omkring 106
            kvadratmeter i en nyuppförd byggnad. Sedan hyresnämnden enhälligt
            godkänt uppsägningen besvärade sig hyresgästen hos hyresrådet,
            som i sitt utslag upphävde nämndens beslut och yttrade, att den
            hyresgästen erbjud- na lägenheten med hänsyn till gästens familjeförhållanden
            icke var av Så- dan beskaffenhet, att han skäligen borde vara
            skyldig att låta sig åtnöjas med den utan rätt för honom att förhyra
            lägenhet i den av hyresvärden planerade nybyggnaden. Hyresrådet
            beslöt därför att hyresvärden antingen skulle lämna hyresgästen
            tillfälle att teckna hyreskontrakt å lägenheten
          </p>
          <pb facs="riksdagen-motions-pdf/data/1957/mot_1957__fk__501/mot_1957__fk__501-003.pdf"/>
          <fw xml:id="i-XXhHJ6ooRMYYjxHD8qsZQo">
            14 Motioner i Första kammaren, nr 501 år 1957
          </fw>
          <p xml:id="i-4WDgV8pHBBcVFb2xQQG5sQ">
            i den planerade nybyggnaden och därvid jämväl erbjuda honom annan
            lägenhet under byggnadstiden eller ock erbjuda honom att förhyra
            sådan lägenhet varmed han skäligen bör åtnöjas utan rätt att förhyra
            lägenhet i nybyggnaden. Det torde vara uppenbart att en praxis
            av ovan angivet slag måste ha en ytterst hämmande inverkan på
            saneringsverksamheten. Den sanerande företagaren måste räkna med
            att en utrymning av den äldre fastigheten blir en ytterst långdragen
            och oviss process på ett par tre år. Ofta kan en eller ett par
            hyresgäster under avsevärd tid försena ett stort byggnadsprojekt.
            Under tiden stå övriga lägenheter tomma eftersom byggherren med
            hän- syn till uppsägningsskyddet inte vågar låta någon bebo lägenheterna
            ens tillfälligtvis. Även om praxis beträffande sådana hyresförhållanden
            då vederbörande hyresgäst vid inflyttningen upplysts om upplåtelsens
            tillfäl- liga karaktär i princip godkänner uppsägningen, föreligger
            alltid ett osä- kerhetstillstånd och risk för att de hyresreglerande
            myndigheterna skola ge ett längre eller kortare anstånd med avflyttningen,
            vilket helt kan spo- liera det planerade arbetet. Praxis har således
            utan tvekan kommit att medföra, att lägenhetsbristen skärpts genom
            att ett stort antal lägenheter ofta måste stå outhyrda under avsevärd
            tid. Den har dessutom medfört en icke obetydlig misshushållning
            med kapital. De fastigheter det här är fråga om fordra regelmässigt
            en avsevärd kapitalinsats, som på detta sätt under flera år blir
            oräntabel. De olägenheter som uppstått till följd av rättspraxis
            på området ha på- talats i olika sammanhang. Även i betänkandet
            i saneringsfrågan (SOU 1954: 31 sid. 137 o. f£.) har förhållandet
            observerats och kommenterats på följande sätt:
          </p>
          <p xml:id="i-8o9zGn9iXYYfASFqCHwWn2">
            Med hänsyn till att hyresnämndernas praxis vid bedömningen av
            dylika ärenden torde vara tämligen skiftande, vill vi i anslutning
            till vad här refe- rerats understryka vikten av att det ofta mycket
            stora samhällsintresse som talar för sanering vederbörligen beaktas
            och att en någorlunda likform'g praxis utbildas. Hyresnämnderna
            bör enligt vår mening, utan att åsido- sätta de uppsagda hyresgästernas
            skäliga anspråk på en godtagbar lösning av sin bostads- eler lokalfråga,
            kunna ge avkall på alltför strikta krav på ersättringslägenhetens
            ”likvärdighet”.
          </p>
          <p xml:id="i-SjBDzBV5nSDSoDDCDGaZb7">
            Hyresregleringskommittén har i sitt betänkande TV (SOU 1955:
            35 sid. 908) instämt i dessa synpunkter. Som redan anförts ha
            intressekollisioner av ovan berörd natur föga upp- märksammats
            vid antagandet av hyresregleringslagen, vilket torde ha sin naturliga
            förklaring däri, att saneringsfrågan icke vid den tiden hade nämnvärd
            aktualitet och att man från början icke räknat med att denna reglering
            skulle bli så långvarig. Förhållandena äro numera helt annor-
          </p>
          <pb facs="riksdagen-motions-pdf/data/1957/mot_1957__fk__501/mot_1957__fk__501-004.pdf"/>
          <fw xml:id="i-86ZYVqat9JHiRfbpXv91Pz">
            Motioner i Första kammaren, nr 501 år 1957 15
          </fw>
          <p xml:id="i-Y7tsxi44SYnCDa2fp7v8xt">
            lunda. I de flesta städer planeras en nydaning av bebyggelsen,
            och i många orter är en sanering redan i gång. Uppsägningsskyddets
            tillämpning i de hyresreglerande myndigheternas praxis har emellertid
            kommit att hämma utvecklingen. Det bör i detta sammanhang även
            uppmärksammas, att möj- ligheterna för hyresvärden att ställa
            ”likvärdig” lägenhet till hyresgästens förfogande minskas allteftersom
            saneringen fortskrider och det äldre fas- tighetsbeståndet försvinner.
            Kravet på likvärdighet blir så småningom omöjligt att uppfylla.
            Av det ovan sagda torde framgå, att viss ändring i praxis måste
            komma till stånd, om man icke skall dels förhindra en nödvändig
            sanering av stä- dernas centrala delar, dels onödigtvis öka bostadsbristen
            genom att lägen- heter stå outhyrda under lång tid, dels ock fördyra
            byggnadskostnaderna genom kapitalförluster under en långvarig
            utrymningstid. Att finna en fullt allmängiltig lösning på detta
            problem torde icke vara möjligt så länge uppsägningsskyddet existerar,
            men en uppmjukning av rättstillämpningen i dessa speciella fall
            borde kunna åstadkommas. Vad angår de tillståndsgivande myndigheterna
            har den lättnaden inträtt att generellt byggnadstillstånd för
            byggnadsarbeten å flerfamiljshus med- delats från och med 1 januari
            1957. Särskilt igångsättningstillstånd måste emellertid meddelas
            av länsarbetsnämnden innan arbetet får påbörjas. När det gäller
            igångsättningstillstånd för rivningsarbeten har vidare arbets-
            marknadsstyrelsen i ett cirkulärmeddelande till länsarbetsnämnderna
            (nr 6/56) upphävt den tidigare gällande föreskriften att rivningstillstånd
            inte fick meddelas förrän byggnaden i fråga var eller kunde visas
            bliva fri från hyresgäster. Rivningstillstånd, som enligt samma
            meddelande inte bör tids- begränsas, lämnas således numera oberoende
            av hyresförhållandena i fas- tigheten. Eftersom rivningsarbetena
            dock inte kunna komma till utförande förrän fastigheten utrymts
            har tyngdpunkten i dessa avgöranden kommit att åvila de hyresreglerande
            myndigheterna. Det är därför av största vikt, att en uppmjukning
            kommer till stånd i dessa myndigheters praxis. Det borde vidare
            ankomma på vederbörande kommunala myndighet att tillse, att erforderligt
            antal lägenheter stå till förfogande för att möjliggöra så- dana
            saneringsprojekt, som kunna sägas utgöra ett allmänt intressc,
            där- vid samma regler givetvis borde gälla för olika former av
            byggnadsföretag. Den fråga som här berörts har i dagens läge i
            ett stort antal städer så stor betydelse, att den icke gärna kan
            undanskjutas utan måste på ett eller annat sätt lösas. Då det
            förefaller troligt, att den skulle kunna lösas genom en ändring
            av praxis synes det lämpligast att genom justitiedepartementets
            försorg utfärdas sådana direktiv, vilka kunna leda till ett lättare
            genom- förande av städernas sanering. Med hänvisning till ovanstående
            hemställes,
          </p>
          <pb facs="riksdagen-motions-pdf/data/1957/mot_1957__fk__501/mot_1957__fk__501-005.pdf"/>
          <p xml:id="i-T5gohTXntTyRWHujcKm8KQ">
            16
          </p>
          <fw xml:id="i-V6BeGH7R4V7aDtjTHJfTmF">
            Motioner i Första kammaren, nr 501 år 1957
          </fw>
          <p xml:id="i-JjpaRNBHizCnDqE8gA8q7B">
            att riksdagen vid sin behandling av proposition nr 154 angående
            förlängning av hyresregleringslagen m. m. måtte hemställa hos
            Kungl. Maj:t om utfärdande av sådana till- lämpningsföreskrifter
            till de hyresreglerande myndigheter- na att genomförande av ovan
            omförmälda saneringsföretag i möjligaste mån underlättas.
          </p>
          <p xml:id="i-5LhuaRZRa46fPXZEiuGALT" type="date">
            Stockholm den 12 april 1957
          </p>
          <div xml:id="i-2QbQnwYZkZFGDkqafLLE6r" type="signatureBlock">
            <p xml:id="i-C4xma3tNQ7pT3vi8TvrEiJ" who="unknown" type="signature">
              E. A. Lindblom Einar Eriksson Ebon Andersson G Elofsson Gunnar
              Edström Axel E
            </p>
            <p xml:id="i-RLetiWVXkDLyjkcxzudEBq" who="unknown" type="signature">
              Svensson i Vä
            </p>
          </div>
          <p xml:id="i-LxFyseZrhkVj1amYHu4gAK">
            Alfa Boktr., Sthlm 1957
          </p>
        </div>
      </div>
    </body>
  </text>
</TEI>
