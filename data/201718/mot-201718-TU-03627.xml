<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-03627">
  <teiHeader>
    <fileDesc>
      <titleStmt>
        <title>Cykling och hållbara samhällen</title>
        <author corresp="i-D6V9ti7ETxin1WbJjDaShE">av Nina Lundström (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3627 av Nina Lundström (L)</title>
          <idno type="rdwebb">H5023627</idno>
          <rs type="number">3627</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5023627/text</ref>
          <ref type="dokument_url_html">http://data.riksdagen.se/dokument/H5023627</ref>
          <ref type="dokumentstatus_url_xml">http://data.riksdagen.se/dokumentstatus/H5023627</ref>
          <ref type="docx">http://data.riksdagen.se/fil/D6E2E935-1ABD-4D35-AE60-7271497F87D3</ref>
          <ref type="pdf">http://data.riksdagen.se/fil/42FCC6BF-3367-42D5-BE2C-DBD15AC1B816</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TNDv7yiwfeVUu6arpsafHu" type="signed"/>
        <correspContext corresp="i-TNDv7yiwfeVUu6arpsafHu">
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-BZTP997iuELceqkQ4vizmd" type="submitted">
          <date when="2017-10-05"/>
          <time when="15:09:00"/>
        </correspAction>
        <correspAction xml:id="i-Dzbh5qxmTpot6HoAFUzuJD" type="reviewed">
          <date when="2017-10-05"/>
          <time when="16:14:01"/>
        </correspAction>
        <correspAction xml:id="i-VWwRVXYwapti4qLxWkUFW6" type="referred">
          <date when="2017-10-13"/>
        </correspAction>
        <correspAction xml:id="i-D9iEmmkXcWPZCTbWDccULz" type="assigned">
          <date when="2018-09-28"/>
          <time when="15:54:09"/>
        </correspAction>
        <correspContext corresp="i-D9iEmmkXcWPZCTbWDccULz">
          <ref type="assignedTo">Trafikutskottet</ref>
        </correspContext>
        <correspAction xml:id="i-QvnCJ7JuzYJjzYBYwZpF5Y" type="behandlas_i"/>
        <correspContext corresp="i-QvnCJ7JuzYJjzYBYwZpF5Y">
          <ref type="uppgift">2017/18:TU1</ref>
          <ref type="ref_dok_id">H501TU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU1</ref>
          <ref type="ref_dok_titel">Utgiftsområde 22 Kommunikationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Cf8FKeeLmhimd3cMT6859Y" type="behandlas_i"/>
        <correspContext corresp="i-Cf8FKeeLmhimd3cMT6859Y">
          <ref type="uppgift">2017/18:TU5</ref>
          <ref type="ref_dok_id">H501TU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU5</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5Mc9yzt2sLFAnk7Ya8BD9R" type="behandlas_i"/>
        <correspContext corresp="i-5Mc9yzt2sLFAnk7Ya8BD9R">
          <ref type="uppgift">2017/18:SkU8</ref>
          <ref type="ref_dok_id">H501SkU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU8</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3627 av Nina Lundström (L) Cykling
          och hållbara samhällen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Bwr1dQsuAmV5vpgkd6yCib">
            Förslag till riksdagsbeslut
          </head>
          <list style="ol">
            <item xml:id="i-6QfjhKHe8LTCi9gUZTaGJq">
              Riksdagen ställer sig bakom det som anförs i motionen om att
              se över vissa skatteregler kopplade till cykelpendling och tillkännager
              detta för regeringen.
            </item>
            <item xml:id="i-PGB6c9RGhGkVF4h8nv5X5s">
              Riksdagen ställer sig bakom det som anförs i motionen om cykling
              som klimatåtgärd och tillkännager detta för regeringen.
            </item>
            <item xml:id="i-LYskZrdLPKQjJkN5zwQXzk">
              Riksdagen ställer sig bakom det som anförs i motionen om frihets-
              och jämställdhetsaktivitet och tillkännager detta för regeringen.
            </item>
            <item xml:id="i-9PNLFGytZ2Q6XfTeLmELE5">
              Riksdagen ställer sig bakom det som anförs i motionen om barn
              och cykling och tillkännager detta för regeringen.
            </item>
            <item xml:id="i-GxascUpBJQU5cUEjNN9aZA">
              Riksdagen ställer sig bakom det som anförs i motionen om behovet
              av infrastruktur och tillkännager detta för regeringen.
            </item>
            <item xml:id="i-UJ5BPyG4BwjWtnNeGe2QwP">
              Riksdagen ställer sig bakom det som anförs i motionen om ändrade
              regler för användningen av inkomster från trängselavgifter och
              tillkännager detta för regeringen.
            </item>
            <item xml:id="i-FPsRFzwXo8iUcXvEkpoNmh">
              Riksdagen ställer sig bakom det som anförs i motionen om ett
              nationellt cykelkansli med en cykelsamordnare och tillkännager
              detta för regeringen.
            </item>
            <item xml:id="i-H1sYnSWtBC2UKJ3wErsDU4">
              Riksdagen ställer sig bakom det som anförs i motionen om cykling
              som eget transportslag och tillkännager detta för regeringen.
            </item>
            <item xml:id="i-47knbzvr2DqwwdpE3QcBii">
              Riksdagen ställer sig bakom det som anförs i motionen om att
              satsningar på cykling ska tydliggöras i budgetanslagen i likhet
              med övriga transportslag och tillkännager detta för regeringen.
            </item>
            <item xml:id="i-RSDDjJMAPtTyyjmQyDVeSq">
              Riksdagen ställer sig bakom det som anförs i motionen om en generell
              översyn av trafikregler och tillkännager detta för regeringen.
            </item>
            <item xml:id="i-R4P3muf8BLV176b143ipBX">
              Riksdagen ställer sig bakom det som anförs i motionen om 1,5
              meters avstånd vid omkörning av cyklister och tillkännager detta
              för regeringen.
            </item>
            <item xml:id="i-9heLMEH4aD4pCxoD7mWpAa">
              Riksdagen ställer sig bakom det som anförs i motionen om högersväng
              vid rött och tillkännager detta för regeringen.
            </item>
            <item xml:id="i-GuTRfJe5Y3UPsh7emnVvT7">
              Riksdagen ställer sig bakom det som anförs i motionen om att
              bygga ut infrastruktur och skapa standard och tillkännager detta
              för regeringen.
            </item>
            <item xml:id="i-C34hWjF7LHMaL8R5AJMnrp">
              Riksdagen ställer sig bakom det som anförs i motionen om allgrönt
              och tillkännager detta för regeringen.
            </item>
            <item xml:id="i-ANV9PEYxiiyuuMBD35oR7e">
              Riksdagen ställer sig bakom det som anförs i motionen om regionala
              cykelstråk och tillkännager detta för regeringen.
            </item>
            <item xml:id="i-7fy7A1AQX4RAjizbU9miF4">
              Riksdagen ställer sig bakom det som anförs i motionen om riktlinjer
              för vägarbeten och tillkännager detta för regeringen.
            </item>
            <item xml:id="i-YTTmGENu4ZNLGd14DyNQLU">
              Riksdagen ställer sig bakom det som anförs i motionen om väjningsregler
              och tillkännager detta för regeringen.
            </item>
            <item xml:id="i-DAE4heZqngXEg9nRc1Y1rj">
              Riksdagen ställer sig bakom det som anförs i motionen om behovet
              av ändrad definition av cykelinfrastruktur och tillkännager detta
              för regeringen.
            </item>
            <item xml:id="i-SUVBxBrrYWWAhZogpbHMWZ">
              Riksdagen ställer sig bakom det som anförs i motionen om att
              underlätta kombinationsresor och tillkännager detta för regeringen.
            </item>
            <item xml:id="i-PZ7bLg7ki18jq1ePDAeZTr">
              Riksdagen ställer sig bakom det som anförs i motionen om planering
              av infrastruktur och tillgång till mark och tillkännager detta
              för regeringen.
            </item>
            <item xml:id="i-SxtLkHPFkMAwfp7MWHd6wv">
              Riksdagen ställer sig bakom det som anförs i motionen om behovet
              av en översyn av avdrag för resor till arbetet och tillkännager
              detta för regeringen.
            </item>
            <item xml:id="i-Dg8pbnNSthdVEA81DB4ZG7">
              Riksdagen ställer sig bakom det som anförs i motionen om färgsättningen
              av cykelinfrastruktur och tillkännager detta för regeringen.
            </item>
            <item xml:id="i-TwUSCB2zkFiYCTRErukiEm">
              Riksdagen ställer sig bakom det som anförs i motionen om ett
              nationellt hyrcykelsystem och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-FjLB7fjCduDxWStNbCz8km" type="h1">
            Cykling som klimatåtgärd
          </head>
          <p xml:id="i-G9vAozwQgkyrmgVABCn4xm">
            I början av 1960-talet blev bilen det huvudsakliga färdsättet
            i trafiken. Detta innebar samtidigt att det blev farligt och mindre
            attraktivt att cykla i många trafikmiljöer vilket har bidragit
            till att cyklandet har minskat. Cyklister möter många utmaningar
            såväl sommar som vinter. Det handlar om traﬁkrytm, trängsel, utsatthet,
            vägskyltning och många andra faktorer som negativt påverkar intresset
            att prova att cykla.
          </p>
          <p xml:id="i-MP49ueDJH7T2NTgrBpR3cZ">
            I dag saknas infrastruktur för att ta tillvara den potential
            som ﬁnns i att ﬂer väljer cykeln som transportmedel. Att bygga
            hållbara livsmiljöer behöver i högre utsträckning möjliggöra för
            enskilda att välja klimatvänliga transportsätt. En stor andel
            av bilresorna skulle kunna ersättas med cykel om infrastrukturen
            i högre utsträckning var anpassad för cykelpendling. Varje person
            som väljer cykeln är en person mindre på bussen, på tåget eller
            i bilkön, vilket minskar trafikträngseln i städer och påverkar
            luftkvaliteten positivt.
          </p>
          <p xml:id="i-4bgw4TwxwZpPNxuiVspxi9">
            Investeringar för ett ökat cykelpendlande bör prioriteras minst
            lika högt som vägburen fordonstrafik. I stadsnära områden kan
            räta ”cykelmotorvägar” anläggas exempelvis längs med pendeltågslinjer.
            Regelverket kring trängselavgifternas användning borde ändras
            så att de genererade inkomsterna även kan användas för satsningar
            på cykelinfrastruktur. I dag är det svårt att spåra specificerade
            satsningar på cykling. Redovisningen av åtgärder saknas och likaså
            uppföljning. Övriga transportslag har tydliga anslag och uppföljning.
            Cyklingen bör få samma status som övriga transportslag.
          </p>
          <head xml:id="i-BkFShimRcYiFUZyndfwYCV" type="h2">
            Cykling som frihetssymbol
          </head>
          <p xml:id="i-PdKcjtw8MzNx1o23w92XTm">
            Att cykla är för många en frihetssymbol. Kvinnor får inte cykla
            i länder som Iran och Afghanistan och även i Saudiarabien finns
            ett förbud så när som på i vissa områden och parker.
          </p>
          <p xml:id="i-BF9gnaKvEFeYeu1bDv6L8c">
            Cykling är ett sätt att skapa frihet i kvinnornas liv och ökar
            tillgängligheten till det offentliga rummet. Den som kan cykla
            och har tillgång till cykel får frihet att röra sig och avstånden
            som man kan förflytta sig växer. Åtgärder bör vidtas för att kunskap
            om allas rätt att cykla i Sverige ingår i all samhällsinformation.
            Cykeln är en del av den feministiska frigörelsen. Att få lära
            sig att cykla är en del i att ha makt över resandet, att ha makt
            över vardagen och att ha makt över den egna kroppen.
          </p>
          <head xml:id="i-E3zYD4mQnbsEuZSZhhmfMD" type="h2">
            Barn och cykling
          </head>
          <p xml:id="i-Ga5qhW9kNgtXu1fT4wvxVW">
            Av regeringens nyligen presenterade cykelstrategi framgår att
            andelen barn i gruppen 7–14 år som cyklar dagligen har minskat
            från 24 procent till 15 procent på 20 år. Två tredjedelar av cykelresorna
            är fritidsresor och en tredjedel skolresor. Cykling är bra vardagsmotion
            för barn, men en del barn lär sig cykla sent eller inte alls.
            I vissa kommuner finns projekt för att lära både barn och vuxna
            att cykla. Att främja barns cykling och att utbilda barn i trafiksäkerhet
            stärker barns hälsa. I Danmark bedrivs riktade kampanjer och Sverige
            bör följa Danmarks exempel.
          </p>
          <p xml:id="i-3T7uL5XCV8k556ixcWZbxc">
            Det finns många möjligheter att arbeta med trafikfrågor i skolan.
            Skolan har i uppdrag att lära ut samhällets funktioner och om
            hållbar utveckling. När det gäller skolans uppdrag bör det noteras
            att det inte finns krav på barns trafikkunskaper i läroplanen
            på motsvarande sätt som exempelvis barns simkunnighet. Det bör
            ses över. När det gäller skolans undervisning om trafik regleras
            detta i läroplanerna för grundskolan respektive gymnasieskolan.
            I grundskolan är det rektorn som ansvarar för att ämnesövergripande
            kunskapsområden som trafik och miljö integreras i undervisningen
            i olika ämnen, och i gymnasieskolan har rektorn ett särskilt ansvar
            för att eleverna får kunskaper i bl.a. trafikfrågor. Skolverket
            bör ges i uppdrag att redovisa vilka uppdrag som har implementerats,
            på vilket sätt samt föreslå åtgärder.
          </p>
          <head xml:id="i-N9BMuD4wCrup1Uqn4Utgmz" type="h2">
            Ändra skatteregler för cykling
          </head>
          <p xml:id="i-CqLgtzA5Drx4MBfbW4evEy">
            Vi vill ändra vissa skatteregler kopplat till cykelpendling.
            Om en arbetsgivare köper en cykel till en anställd för cykelpendling
            ska cykeln förmånsbeskattas. Om samma anställd istället cyklar
            på gymmet kan avdrag göras i form av friskvårdsavdrag. Reglerna
            för friskvårdsförmåner bör ses över. Det är rimligt att ändra
            reglerna så att incitamenten för cykelpendling ökar.
          </p>
          <p xml:id="i-Wzpv7RHErZGDnyciw15P1U">
            Den som åker kollektivt har rätt att göra avdrag för utgifterna
            om avståndet är minst 2 kilometer. Om personen har rest med bil
            eller motorcykel har denna rätt att göra avdrag för utgifterna
            om avståndet är minst 5 kilometer. En tidsvinst måste dock ske
            på minst två timmar per dag för fram- och återresan, jämfört med
            om man åkt kollektivt. Om det inte finns några allmänna kommunikationsmedel
            har personen rätt att göra avdrag för bil eller motorcykel om
            avståndet är minst 2 kilometer. Avdraget gäller för egen bil,
            förmånsbil som går på diesel, förmånsbil som går på annat drivmedel
            än diesel, motorcykel och moped. Den som cyklar kan erhålla ett
            avdrag på 250 kr per år. Avdragen för resor till arbetet behöver
            ges en översyn i syfte att pröva om det finns modeller som bättre
            kompenserar cyklister och deras insats för miljön. Ekonomiska
            styrmedel är en del av utvecklingen av hållbara samhällen och
            därför bör skattesystemet bidra till klimatvänliga transporter
            såsom cykling.
          </p>
          <head xml:id="i-DyPDzQLHUbBQPgywvubeYa" type="h2">
            Ett nationellt cykelkansli
          </head>
          <p xml:id="i-WfMgwE6m6CCeNvopvkzB2j">
            Liberalerna ser behovet av att införa ett nationellt kunskapscenter
            för cykling som stöttar kommuner och regioner i relaterade frågor.
            Kunskapscentret ska kunna bidra till utvecklingen av regelverk
            på nationell nivå men det finns även ett ökat behov av att samordna
            strategier, dela kunskap om hur cykling ska prioriteras vid målkonflikter,
            sprida goda exempel och underlätta för samverkan mellan olika
            huvudmän, både statliga och lokala. Stöd behövs även i frågor
            som rör infrastrukturinvesteringar, exempelvis vad som är god
            standard vid nyanläggning av cykelvägar. Statsbidrag till kommunerna
            hjälper inte om berörda aktörer inte har kunskap om utformning
            och anläggning av infrastruktur. Exemplen är många på hur nyanlagda
            stråk kan ha hinder mitt i vägbanan eller på hur stråk plötsligt
            tar slut. Det behövs även fler riktlinjer för vägarbeten. Hur
            underhållsåtgärder för exempelvis potthål påverkar cyklister beroende
            på val av byggmaterial och metod. För inrättandet av ett nationellt
            cykelkansli avsätter vi medel under utgiftsområde 22 i höstens
            budgetförslag.
          </p>
          <head xml:id="i-6o66YHR4Sdn2UgDvgumVav" type="h2">
            Bygga ut infrastruktur
          </head>
          <p xml:id="i-PKv6boM8FL1b139hE4uid2">
            Det behövs sammanhängande cykelinfrastruktur. Trafikverket ansvarar
            för planeringen av det statliga vägnätet, även infrastruktur för
            cykel. Myndigheten tar även fram riktlinjer för anläggning av
            cykelinfrastruktur på det vägnät där myndigheten inte är väghållare.
            Trafikverkets ansvar för regionala stråk och förbindelseleder
            mellan orter är en tänkbar lösning på ansvarsfördelningen för
            en mer sammanhållen cykelinfrastruktur, medan kommunerna kan bidra
            till stråk för turism. Vi ser även att det ska vara möjligt för
            kommuner att lägga cykelväg längs det statliga vägnätet. Den statliga
            huvudmannen, såsom Trafikverket, bör tillsammans med kommunerna
            utveckla nya former för samverkan så att inte frågan om vem som
            bär det ekonomiska ansvaret försvårar planeringen av ny infrastruktur.
          </p>
          <p xml:id="i-6oxZbaXWrXfdtrPttTHiav">
            Nybyggda cykelbanor håller olika standard sett till både kvalitet
            och utformning. Regelverket för statliga bidrag och medfinansiering
            till cykelstråk bör villkoras med att utformning och kvalitet
            ses över. Det behövs moderna riktlinjer för utformning av cykelstråk
            som kan se olika ut beroende på om det är ett vanligt cykelstråk
            eller ett pendlingsstråk för snabbare cyklister. Med framväxten
            av modern cyklism ändras även definitionen av cykel vilket innebär
            att både trehjulingar för vuxna, elcyklar och cyklar med släp
            blir mer frekventa i trafiken. Detta innebär att infrastrukturlösningar
            som beaktar behoven från olika cyklister är ett måste.
          </p>
          <p xml:id="i-CVZSSA3TGDxCkTNk37ZX5Q">
            Gång- och cykelvägar bör i största möjliga utsträckning separeras
            och cykeltrafiken förläggas i ett separat körfält. Det skulle
            minska konfliktytorna mellan trafikanterna.
          </p>
          <p xml:id="i-8cdPwbDmJjPzvFYyzfNvNJ">
            Vi ser även att cykelbroar bör ingå i infrastrukturplaneringen.
            Köpenhamn har utvecklat cykelbrokonceptet – kallat ”Cykelslangen”
            – vilket kan underlätta framdragning av stråk nära vatten.
          </p>
          <head xml:id="i-SNYmEBBjPyq2fogqrMvQ7m" type="h2">
            Färgsättningen av cykelbanor
          </head>
          <p xml:id="i-VUh2SJr4oPUYaCPKcbXrHc">
            Cyklingsutredningen (SOU 2012:70) uppmärksammade att cykelstråk
            kan markeras med avvikande färg. Detta är vanligt förekommande
            i många länder och prövas även i vissa kommuner i Sverige. Färgsatta
            banor gör det lättare för alla trafikanter att se var cykelstråken
            går och kan även fungera som vägvisning om färgsättningen används
            konsekvent. De ändrar dock inte reglerna för hur en cyklist får
            föra sig i trafiken och ger inte heller cyklisten prioritet på
            bekostnad av annan trafik. Tunnelbanan i Stockholm har blåa, gröna
            och röda linjer. Om cykelinfrastrukturen fick färgsättning skulle
            samma effekt kunna uppnås som för kollektivtrafikresenärer.
          </p>
          <head xml:id="i-9dhg2uT9Y1crA8qQkz3Zkz" type="h2">
            Ökad säkerhet och framkomlighet genom nya trafikregler
          </head>
          <p xml:id="i-MWGzeV8GhZqerkoWNTLQAk">
            Dagens trafikregler är inte anpassade för cyklister. Otydlighet
            gällande cyklistens roll i trafiken medför konflikter vid exempelvis
            gatukorsningar, speciellt när cykeln skall korsa filer. Det medför
            även problem när cykelstråk utformas vid gator eller vid busshållplatser.
          </p>
          <p xml:id="i-9EiBY4E7kLQkzcvDDkfFLW">
            Att cyklister ska använda vägren när cykelbana saknas bör förändras.
            Trafikförordningen 3 kap § 12 anger att ”På väg ska vägren användas
            vid färd med cykel eller moped klass 11 när cykelbana saknas”.
            Detta gäller enligt förordningen om vägrenen är tillräckligt bred
            och i övrigt är lämplig att använda. Men denna otydlighet skapar
            incidenter. Vem avgör om vägrenen är tillräckligt bred och i övrigt
            lämplig? Det råder inte alltid samsyn bland trafikanter med resultat
            att en cyklist kan tvingas ut på smal, olämplig eller sluttande
            vägren. När vägrenen används inträder dessutom väjningsplikt.
            Det bör införas regel som medger att cyklisten använder körbanan
            även om vägren finns.
          </p>
          <p xml:id="i-C5azzkJUqWQEpMg9H3EgEf">
            Cykeln ska ha samma rätt som motorfordon att vistas på körbanan.
            Detta oavsett om det finns en parallell cykelbana eller inte.
            Genom ändring i 3 kap. 6 § trafikförordningen blev det möjligt
            att framföra cyklar med fler än två hjul eller utrustade med cykelkärra
            eller sidovagn, på en körbana i stället för cykelbana, om särskild
            försiktighet iakttas och det är lämpligare med hänsyn till fordonets
            bredd. Denna möjlighet bör omfatta alla cyklister. Reglering bör
            inte ske genom fastställande av hastighetsbegränsning till 50
            kilometer i timmen. Reglering i form av ”särskild försiktighet”
            bör i detta avseende undvikas då detta riskerar att lägga ansvaret
            på cyklister vid olyckor.
          </p>
          <p xml:id="i-2jU3v3NjdnVZaJxKs77uvZ">
            Tillåt cyklister att med hjälp av särskilda skyltar eller trafiksignaler
            göra en högersväng när motorfordonen har rött om försiktighet
            iakttas. Tillåt cyklister att cykla i båda riktningarna på en
            enkelriktad gata genom en tilläggsskylt.
          </p>
          <head xml:id="i-B2xGxjtv9vy13F1Qh2tDt8" type="h2">
            Ge grönt ljus för cyklister
          </head>
          <p xml:id="i-M8FWhjWTKXaV6Agf51K53D">
            Att ge cyklister prioritet genom grönt ljus, så kallad ”allgrönt”
            vore välkommet. Det innebär att en korsning kan utformas så att
            cyklister från alla håll kan ges grönt ljus och släppas på samtidigt.
            Den befintliga regeln om att samma ljus inte kan ges korsande
            riktningar är anpassad till motorfordon. Regeln fungerar i andra
            länder och bidrar till ökad framkomlighet utan minskad trafiksäkerhet.
          </p>
          <head xml:id="i-XySHPUAJNMZUbppQn7LC9a" type="h2">
            Inför minsta avstånd om 1,5 meter vid omkörning av cyklist
          </head>
          <p xml:id="i-LTnRHAAy51hnLgnjRNETv1">
            I dag regleras inte avståndet vid omkörning av cyklist. På samma
            sätt som när en bilförare kör om en annan bil ska en bilförare,
            när han eller hon kör om en cyklande, enligt 3 kap. 33 § trafikförordningen,
            lämna ett betryggande avstånd i sidled mellan det egna fordonet
            och det fordon som körs om. Det är i dag upp till bilföraren som
            gör en omkörning att avgöra vilket avstånd som är lämpligt. Detta
            bör ändras så att motortrafik måste hålla ett avstånd på minst
            1,5 meter från cyklister vid omkörning.
          </p>
          <head xml:id="i-B5Lm1avvSiqNwxi1FNB4Eo" type="h2">
            Cykling som eget transportslag
          </head>
          <p xml:id="i-AFq33xoYxmd1V1B8K8DQDE">
            Cykling bör bli ett eget transportslag. Det skulle påverka utformningen
            av cykelinfrastruktur. Det behövs även ökad tydlighet vad gäller
            de olika huvudmännens ansvar. Statliga huvudmän måste samverka
            med kommunala både vad gäller anläggning av cykelinfrastruktur
            samt drift och underhåll. Separerade cykelbanor är en hörnsten
            i framgångsrika länders cykelplanering. Dessa länder har lyckats
            öka cykelns andel av persontrafiken. Även för många gångtrafikanter
            skulle det förmodligen upplevas som en förbättring om cykeltrafiken
            i högre utsträckning samlades på en egen vägled och konfliktytorna
            mellan trafikanterna därmed minskade.
          </p>
          <head xml:id="i-LQTdD1SezN9cEJXE992g3S" type="h2">
            Cykling och besöksnäring
          </head>
          <p xml:id="i-Ny5UAPKMq8Y5CjzWUHx6Lj">
            Goda möjligheter för cykling har bidragit till ökad besöksnäring
            i många länder. I Europa omsätter cykelturismen mångmiljardbelopp.
            EU-parlamentet gjorde en studie år 2012 som visade att cykelturismen
            gav ett tillskott på 44 miljarder euro årligen till den europeiska
            ekonomin. Sverige kan lära av många länder, speciellt Danmark
            och Holland. För en ökad cykelturism krävs bland annat lättillgängligt
            kartmaterial, skyltning av nationella cykelleder, information
            på olika språk samt möjlighet att kombinera cykling med andra
            transportslag. Från resecentrum och trafikknytpunkter bör det
            alltid finnas tydlig vägvisning för cykling.
          </p>
          <head xml:id="i-4hBfA9U1Vn7dGhJqavNGjw" type="h2">
            Cykelparkering
          </head>
          <p xml:id="i-W8RL1FRtmtWgdBxqdQP87S">
            Det behövs fler säkra och trygga cykelparkeringar, speciellt
            i anslutning till kollektivtrafiken. Vi ser att det behövs en
            samlad policy för anläggning av cykelparkeringar och ett tydliggörande
            kring ansvar för drift och underhåll. Det är även viktigt att
            följa upp planeringen av fastigheter samt överväga möjligheten
            att införa en norm för cykelparkering.
          </p>
          <head xml:id="i-YTRuCECjfDX1KGkdpCw93C" type="h2">
            Skyltning
          </head>
          <p xml:id="i-3sGMxyAK5k3K4gAe92QAm3">
            Cyklister behöver, precis som bilister, enhetlig och tydlig skyltning
            som underlättar orienteringen. Statliga huvudmän behöver samverka
            med de kommunala huvudmännen så att skyltningen dels genomförs,
            dels ges enhetlig utformning.
          </p>
          <head xml:id="i-K3LK78uv8j4J5yx9Eyr1MA" type="h2">
            Säker cykling till skolan
          </head>
          <p xml:id="i-DpCCqTvr7Pub3Tu5Xi2Kfv">
            Säkra och trygga vägar ger förutsättningar för barn att cykla
            till och från skolan. Andelen barn som cyklar till skolan har
            minskat under lång tid och ur folkhälsosynpunkt är detta olyckligt.
            Möjlighet att parkera cykel vid skolan bör vara en självklarhet.
            Det behövs mer kunskap och spridning av goda exempel om hur dragning
            av säkra stråk till skolor kan genomföras. Hastighetsbegränsningar
            bör införas även i anslutning till cykelstråk. Säkra passager
            bör utvecklas i närheten av skolor för cyklande barn.
          </p>
          <head xml:id="i-TkrMt6ADos3YNi3MoKEkzC" type="h2">
            Planering av infrastruktur och tillgång till mark
          </head>
          <p xml:id="i-J4AEmagdbPh5VZKrhmLWqk">
            Cykelvägar kan anläggas inom ramen för väglagen om de är att
            betrakta som del av väganordningar. Däremot kan en cykelled inte
            anläggas enligt väglagen om den helt saknar samband med allmän
            väg.
          </p>
          <p xml:id="i-7r39i2pvf2hnFgMLCeoNTc">
            Att anlägga och utveckla nationella och regionala cykelleder
            behandlades i Lantmäteriets rapport Översyn av anläggningslagen
            (2002:9). I den lämnades förslag om att införa en möjlighet i
            anläggningslagen att låta staten eller en kommun nyttja en fastighet
            för att anlägga gång- och cykelvägar. Denna del i Lantmäteriets
            förslag saknades i propositionen Förenklingar i anläggningslagen
            (prop. 2014/15:71). Liberalerna lade förslag om att revideringar
            ska genomföras i anläggningslagen med ambitionen att kommuner
            ska få tillgång till enskild mark eller väg när detta krävs för
            anläggande av sammanhängande cykelleder. I dagsläget är det endast
            möjligt för Trafikverket att få markåtkomst genom vägplaner eller
            genom frivilliga avtal som ger rätt att nyttja marken. Om kommunerna
            inte använder sig av detaljplaneinstrumentet så kvarstår endast
            alternativ där frivilliga avtal tecknas med markägare. De tillfällen
            där planläggning inte är lämpliga eller avtal inte kan träffas
            blir både kommuner och Trafikverket låsta. Det är framförallt
            ett statligt och kommunalt intresse att anlägga sammanhängande
            stråk för gångtrafikanter och cyklister. De markägare som berörs
            ska ersättas.
          </p>
          <head xml:id="i-LDc8EXG2DuFzBtzZiicexP" type="h2">
            2+1-väg
          </head>
          <p xml:id="i-6ZbCZTDUkk2fotMAqttyY3">
            Vid planering av 2+1-väg bör det vara självklart att närliggande
            cykelstråk som planeras både är säkra och framkomliga. I all planering
            bör lagstiftningen möjliggöra lokala lösningar och därför behöver
            hinder mot detta avlägsnas.
          </p>
          <head xml:id="i-AURkeHAsrs3UbfXYhpCeg1" type="h2">
            Underlätta kombinationsresor
          </head>
          <p xml:id="i-MGJ6QXj5vSGP7w1mbaciTd">
            Transportsystemet bör möjliggöra kombinationsresor med cykel.
            Infartsparkeringar bör göra det möjligt att parkera bilen och
            fortsätta resan med cykeln. Kollektivtrafik bör medge cykeltransport
            vilket gör det möjligt att cykla delar av resan. Framtida varuleveranser
            i täta stadskärnor kan göras med hjälp av lastcyklar. För detta
            krävs en god stadsplanering. Säker och väderskyddad förvaring
            och parkering förutsätter planering vilket är viktigt för möjligheterna
            för människor att välja cykeln framför andra färdmedel. Ekonomiska
            styrmedel är en del av utvecklingen av hållbara samhällen och
            därför bör skattesystemet premiera klimatvänliga transporter såsom
            cykling.
          </p>
          <head xml:id="i-XJpdQyqBdsWFEn8ZVczEf3" type="h2">
            Riktlinjer för vägarbeten
          </head>
          <p xml:id="i-Aqqmmpa1SVJASBntjwWvjr">
            I rapporten från VTI 2014 konstateras att cyklisternas framkomlighet
            påverkas negativt av alla typer av hinder som ett vägarbete utgör.
            Komforten påverkas negativt av ojämnheter och smuts som uppkommer
            i samband med vägarbeten, och även hinder i vägbanan skapar problem.
            Studien visar att nio av tio cykelolyckor vid vägarbeten har inträffat
            i tätort och att de vanligaste orsakerna är att cyklisten cyklat
            omkull på kablar, slangar, rör och liknande på cykelvägen. Även
            höga kanter, större gropar och hål vållar olyckor. Riktlinjer
            för vägarbeten i relation till cykling bör tas fram.
          </p>
          <p xml:id="i-Mg45VZPyJJz3Gc82ux4QL7">
            Dålig beläggning på cykelbanor/vägar och brister i underhåll
            bidrar till olyckor. Det bör finnas en tydlig nationell målsättning
            i att centrala cykelstråk ska ha hårdgjord yta av exempelvis asfalt
            eller liknande. Goda exempel på detta finns i andra länder. Ansvariga
            statliga verk har en viktig roll i att påverka hur cykelstråk
            underhålls och utvecklas. Drift och underhåll bör samordnas mellan
            kommuner.
          </p>
          <head xml:id="i-QtdX9jbLLC33w3k54Z45V5" type="h2">
            Elcykel
          </head>
          <p xml:id="i-BBxo7BRfg6uo1BT4L6g9gT">
            Försäljningen av elcyklar ökar markant. Det är positivt, speciellt
            när bilister väljer bort bilen för detta färdmedel. Vi avvisar
            dock regeringens förslag till subventionerade elcyklar då vi anser
            att marknaden ska styra konsumenters beteenden.
          </p>
          <head xml:id="i-RaVRpy2WL9ERpsoGRKE8aJ" type="h2">
            1 procent till konstnärlig utsmyckning
          </head>
          <p xml:id="i-H9PvxLVeGiL3VnrotzMioT">
            Enprocentsregeln innebär att 1 % av budgeten för ett projekt
            används till offentlig konstnärlig gestaltning. Många kommuner
            använder detta för konstnärlig utsmyckning och gestaltning vid
            nyproduktion eller renovering av byggnader. Vi vill att denna
            regel även omfattar cykelinfrastruktur. Det kan exempelvis innebära
            spännande konstnärliga uttryck som belyser cykelstråket. Goda
            internationella exempel finns på hur cykelinfrastruktur kan ges
            en konstnärlig gestaltning. Inom statliga verk, landsting, regioner
            och kommuner avsätts istället ofta en procent av den årliga nettoinvesteringsbudgeten.
            Anslaget är då inte direkt knutet till ett projekt. Enprocentsregeln
            skapades år 1937 genom ett statligt kulturpolitiskt initiativ.
            Riksdagen ställde sig bakom regeringens proposition 1937:57 med
            förslaget om enprocentsregeln.
          </p>
          <head xml:id="i-LuT3N77XXAEKRo1Haey6tK" type="h2">
            Nationellt hyrcykelsystem
          </head>
          <p xml:id="i-VUyJrVMsF8rwWaqPKJ3Pry">
            Ett nationellt hyrcykelsystem bör testas vilket är möjligt att
            utveckla genom samverkan med kollektivtrafikhuvudmän och andra
            aktörer. I en modern nationell mobilitetsplan har cykeln en lika
            viktig roll som andra trafikslag. Resenären – konsumenten – ska
            från A till B och delar av resan kan ske på cykel. Ett nationellt
            system kräver samordnade insatser för att cyklar ska finnas tillgängliga
            vid knutpunkter. Betallösningar kan skapas genom smarta appar.
            Statliga aktörer behöver ingå i samverkan och offentliga upphandlingar
            av transportlösningar bör ställa krav på medverkan.
          </p>
        </div>
        <div type="motSignatures">
          <list>
            <item xml:id="i-CHtEfLTDbPZPT5JDALX59D">
              Nina Lundström (L)
            </item>
          </list>
        </div>
      </div>
    </body>
  </text>
</TEI>
