<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-02016">
  <teiHeader>
    <fileDesc>
      <titleStmt>
        <title>Hälso- och sjukvården efter coronapandemin</title>
        <author corresp="i-PTrhiFiqUrHZfrUpsQ8Nyy">av Paula Holmqvist m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2016 av Paula Holmqvist m.fl. (S)</title>
          <idno type="rdwebb">HA022016</idno>
          <rs type="number">2016</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA022016/text</ref>
          <ref type="dokument_url_html">https://data.riksdagen.se/dokument/HA022016</ref>
          <ref type="dokumentstatus_url_xml">https://data.riksdagen.se/dokumentstatus/HA022016</ref>
          <ref type="pdf">https://data.riksdagen.se/fil/9A9EF80B-DFE0-47D5-941F-157C20607717</ref>
          <ref type="docx">https://data.riksdagen.se/fil/C440CC15-2B10-4168-A84B-72A3105EDF22</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PTrhiFiqUrHZfrUpsQ8Nyy</idno>
            <name>Paula Holmqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HaBKPQ5yfZK6LYjmYU1tZy</idno>
            <name>Aida Birinxhiku</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HDUKWMEPpUMUK3MxQXxnpZ</idno>
            <name>Jessica Rodén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JPGVjXRUn351VFoQqW2dy7</idno>
            <name>Sofia Skönnbrink</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DdfLRyAbwPnTDZs3jGs5VP" type="signed"/>
        <correspContext corresp="i-DdfLRyAbwPnTDZs3jGs5VP">
          <note type="signatory" corresp="i-PTrhiFiqUrHZfrUpsQ8Nyy"/>
          <note type="signatory" corresp="i-HaBKPQ5yfZK6LYjmYU1tZy"/>
          <note type="signatory" corresp="i-HNZrYrLbstv8KywRLm2FMv"/>
          <note type="signatory" corresp="i-HDUKWMEPpUMUK3MxQXxnpZ"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-JPGVjXRUn351VFoQqW2dy7"/>
        </correspContext>
        <correspAction xml:id="i-RBrLi3gwNBy31BdKpRSLPJ" type="submitted">
          <date when="2022-11-23"/>
          <time when="12:40:54"/>
        </correspAction>
        <correspAction xml:id="i-CMfP1AbLGFZxoPc8D9rWUC" type="reviewed">
          <date when="2022-11-23"/>
          <time when="15:33:01"/>
        </correspAction>
        <correspAction xml:id="i-WMs1E2Kg5P21nTx9QDjB8x" type="referred">
          <date when="2022-12-01"/>
        </correspAction>
        <correspAction xml:id="i-381GWavWSQgfouUeRybcN4" type="assigned">
          <date when="2023-10-05"/>
          <time when="16:26:39"/>
        </correspAction>
        <correspContext corresp="i-381GWavWSQgfouUeRybcN4">
          <ref type="assignedTo">Socialutskottet</ref>
        </correspContext>
        <correspAction xml:id="i-RMXLsJZSwhavxuoC6EVpgc" type="behandlas_i"/>
        <correspContext corresp="i-RMXLsJZSwhavxuoC6EVpgc">
          <ref type="uppgift">2022/23:SoU12</ref>
          <ref type="ref_dok_id">HA01SoU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU12</ref>
          <ref type="ref_dok_titel">Hälso- och sjukvårdens organisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Vmqkd5n2TJLXBhA79eNr5X" type="behandlas_i"/>
        <correspContext corresp="i-Vmqkd5n2TJLXBhA79eNr5X">
          <ref type="uppgift">2022/23:SoU14</ref>
          <ref type="ref_dok_id">HA01SoU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning, e-hälsa och beredskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2016 av Paula Holmqvist m.fl. (S)
          Hälso- och sjukvården efter coronapandemin
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-9PzwsDVHNHPY6H9vUpqPio">
            Förslag till riksdagsbeslut
          </head>
          <list>
            <item xml:id="i-QaFexgtsFFJ4DP7Td11HPw" sortKey="Yrkande 1">
              Riksdagen ställer sig bakom det som anförs i motionen om behovet
              av starkare samverkan för att arbeta bort vårdskulden och tillkännager
              detta för regeringen.
            </item>
          </list>
          <list>
            <item xml:id="i-6T9cmm1JV3WTaonrfSzY13" sortKey="Yrkande 2">
              Riksdagen ställer sig bakom det som anförs i motionen om behovet
              av att förstärka arbetet för en mer jämlik sjukvård och tillkännager
              detta för regeringen.
            </item>
          </list>
          <list>
            <item xml:id="i-2iAqKEvM28wiDbLTVzdZY5" sortKey="Yrkande 3">
              Riksdagen ställer sig bakom det som anförs i motionen om behovet
              av bättre arbetsmiljö och stärkt kompetensförsörjning i sjukvården
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Hxr7BWCFEsEhUCvmyusDNh" type="h1">
            Motivering
          </head>
          <p xml:id="i-LFbT9fEj9SoNRaEswXPqKD">
            Svensk hälso- och sjukvård har generellt en hög kvalitet och
            är i många avseenden världsledande, och inom många områden är
            man drivande i utvecklingen av metoder och behandlingar.
          </p>
          <p xml:id="i-7zGwaU74P1T3DXwCqhF6vL">
            Coronapandemin har inneburit att brister som finns i sjukvården
            har blivit tydliga. Det gäller inte minst tillgången till sjukvård
            för de äldsta medborgarna. Tillgängligheten till sjukvården har
            också försvårats när man tvingats prioritera vård för tusentals
            covid­sjuka. Nu när pandemin har avtagit och sjukvården har återgått
            till något som liknar normalläge, måste insatser vidtas för att
            komma tillrätta med den vårdskuld som byggts upp. Alla operationer
            och behandlingar som man under pandemin har tvingats skjuta upp,
            har man sedan en tid tillbaka börjat beta av. Detta är och kommer
            att bli en av sjukvårdens viktigaste uppgifter den närmaste tiden.
            Samtidigt är det viktigt att se att pandemin har inneburit ett
            ökat tryck och större arbetsbelastning i sjukvården. Många välfärdsarbetare
            är fortfarande slitna efter en period med mycket hårt tryck. Belastningen
            hos sjukvårdspersonalen har påverkat många i både fysiskt och
            psykiskt hänseende. Den förra regeringen och riksdagen har skjutit
            till sjukvården stora resurser under pandemin, men också efteråt.
            Med den nya regeringens budget, så ser vi att resurserna till
            sjuk­vården minskar.
          </p>
          <p xml:id="i-NYMztBt8SwQLYuxDhGJhhz">
            Kommuner och regioner har ett viktigt uppdrag att hantera effekterna
            av den upp­skjutna vården och konsekvenserna av brister som fanns
            redan före pandemin. Det handlar om frågor som hur hanterar vi
            vårdskulden från den sjukvård som tvingats skjutas upp. Det handlar
            om hur vi hanterar en ökad belastning för personalen. Hur löser
            vi kompetensbehoven framöver? Och hur hanterar vi demografin där
            vi får ett ökat antal äldre över 80 år i befolkningen?
          </p>
          <head xml:id="i-SAMpQMmT6NYqoEfZsSvZnT" type="h2">
            Beta av vårdskulden
          </head>
          <p xml:id="i-Qmxq1tTDdthZsQ5D16N7oL">
            Oavsett var i Sverige man bor ska alla få tillgång till en bra
            och effektiv sjukvård på kortast möjliga tid. Eftersom det råder
            brist på utbildad personal behöver en samordning ske för att klara
            att ge alla vård i tid. Vi behöver stärka och samordna arbetet
            med att minska köerna. Delar av hälso- och sjukvården behöver
            reformeras. Därför hade den S‑ledda regeringen påbörjat ett antal
            viktiga reformer som ex den högspecialiserade vården. Men kanske
            den enskilt mest värdefulla insatsen blir att fortsätta med utbyggnad
            av primärvården – en god och nära vård – som syftar till att stärka
            primärvården, höja statusen och ta en större del av bassjukvården,
            vilket automatiskt kommer att minska trycket på akutmottagningar
            och inom akutsjukvården generellt. Vilket kommer frigöra vårdplatser
            och annan kapacitet. Det ger snabbare och bättre omhändertagande
            som är speciellt viktigt för våra äldre och multisjuka. Det kommer
            också förhoppningsvis leda till att fler människor väljer att
            jobba inom denna gren. Allt detta medför förhoppnings­vis lägre
            tryck som frigör resurserna till att minska köer och öka tillgängligheten.
          </p>
          <p xml:id="i-DeWf1aam11vwCn3b3TDvSW">
            Här måste såväl offentliga som privata vårdgivare mobiliseras
            på ett sätt som tar tillvara hela vårdens kapacitet och riktar
            den till att ge vård efter behov, inte via köpkraft genom privata
            sjukvårdsförsäkringar. De vårdgarantier som finns behöver utvecklas
            och bättre utgå ifrån medicinska behov. När en vårdgaranti finns
            på ett område ska den gälla. Sjukvårdens skyldighet gentemot patienten
            måste vara mycket stark. Rätten till rehabilitering bör också
            ingå i vårdgarantin. Rehabilitering bör införas som en del av
            sammanhängande vårdkedjor, till exempel inom ramen för standardiserade
            vårdförlopp. Staten bör även stimulera arbetet med sjukvårdens
            förbättringsarbeten. Varje region borde avsätta särskilda medel
            för personal‑, patient- och anhörigdrivna tillgänglighets­satsningar.
            De bästa konkreta idéerna för att förbättra och ta bort onödiga
            moment kommer ofta från personalen, patienterna och de anhöriga.
            Att stimulera ett förbättrings­arbete drivet av de som befinner
            sig mitt i vården är en väg till både bättre vård och kortare
            väntetider. Det är viktigt att regionerna i sitt arbete med att
            beta av vårdskulden inte detaljregleras i alla delar. Viktigast
            är att resurserna till sjukvården ökar och att samarbetet mellan
            kommuner och regioner måste utvecklas mer. Här kan statens roll
            bli att samordna och ta ledartröjan i arbetet för att motverka
            framtida kriser. Under pandemin har den digitala vården gjort
            stora och viktiga framsteg. Men fortfarande återstår mycket utveckling
            för att få hela sjukvården att arbeta digifysiskt, det vill säga
            ett arbetssätt där digital och fysisk vård är integrerad i den
            ordinarie vården. En stor ökning av äldre personer i behov av
            regelbundna vårdkontakter kommer att kräva en stor utbyggnad av
            de digitala möjligheterna inom sjukvården. De ökade vårdbehoven
            i framtiden kommer inte endast att kunna lösas med mer personal.
            Möjligheterna till digitala vårdkontakter kommer att bli avgörande
            för att vi ska kunna ge en god vård till hela befolkningen. Alla
            ska ha möjligheten att träffa sin läkare både fysiskt och digitalt.
            Digitala läkarkontakter måste vara en del av den ordinarie primärvården
            och specialist­vården. Företag som endast erbjuder nätläkartjänster
            ska inte ha rätt till offentlig finansiering. Coronapandemin har
            visat att landets beredskap avseende läkemedel och sjukvårds-
            och skyddsutrustning inte är tillräcklig. Tilltron till marknadens
            förmåga att snabbt stärka beredskapen med en just-in-time-produktion
            visade sig inte hålla i en kris som en global pandemi. Här bör
            staten tillsammans med regionerna upprätta såväl omsättningslager
            som beredskapslager för att se till att avgörande sjukvårdsmaterial
            och läkemedel finns tillhanda.
          </p>
          <head xml:id="i-BhM3cB91Usmfp9DRYWubxv" type="h2">
            Ökad jämlikhet i sjukvården
          </head>
          <p xml:id="i-DNruVYZAkSQuD6rvt6H2xB">
            Coronapandemin har, liksom andra samhällskriser, visat att vissa
            grupper drabbas mer vid kriser än andra. Som så ofta tidigare
            är det människor som är mer utsatta, som står långt från arbetsmarknaden,
            personer med invandrarbakgrund, ensamstående kvinnor med barn
            med flera, som drabbas hårdast av sjukdomarna och deras konsekvenser.
            Därför bör sjukvården i större utsträckning utformas så att man
            aktivt vidtar hälso­befrämjande åtgärder som gör att hälsoklyftorna
            kan minska. Till exempel bör hälso­befrämjande åtgärder riktas
            till medborgare i socioekonomiskt utsatta bostadsområden. Det
            kan handla om åtgärder som stärker både den fysiska och den psykiska
            hälsan. Åtgärderna kan ges i form av samtalsstöd, rökavvänjning,
            kostrådgivning, träning och även rådgivning för att klara sin
            hushållsekonomi. Pandemin har för många också inneburit en fysisk
            isolering till följd av restriktioner, allmän oro och minskad
            fysisk aktivitet. Allt detta sammantaget ökar risken för sjukdomar
            och sämre hälsa. Även här finns överrepresentation bland låginkomsttagare.
            Efter pandemin har man sett att uppföljningen av kroniska sjukdomar
            inte har kunnat genomföras på önskvärt sätt. Dessa brister kan
            också leda till ett uppdämt behov av sjukvård i olika former.
          </p>
          <head xml:id="i-85pVaq6aXypowqBWeGsDdK" type="h2">
            Bättre arbetsmiljö och stärkt kompetensförsörjning
          </head>
          <p xml:id="i-GbYFzPYk2Y3bxSpbvf8hPn">
            Vi ser många gemensamma utmaningar för hälso- och sjukvården
            i Västsverige, men denna bild delas av hela landet. Den förra
            regeringen tog initiativ till rejäla satsningar på utbildningsområdet,
            fler platser på läkar- och sjukvårdsprogrammen har exempelvis
            genomförts. Även möjligheter för vårdbiträden att läsa till undersköterska
            på betald arbetstid. Man reglerade undersköterskeyrket för att
            säkra rätt kompetens i vård och omsorg för äldre. Man inrättade
            även Sveriges första nationella vårdkompetensråd. Men bristen
            på utbildad personal är stor i hela landet. Det märks inte minst
            i glesbygden. Här behövs därför fler långsiktiga initiativ för
            att säkerställa den framtida bemanningen. Vi behöver mer statlig
            samordning och fler utbildningsplatser i hela landet. Regioner
            och kommuner behöver också arbeta mer aktivt med att skapa fler
            karriärvägar för sjukvårds­personal, till exempel genom olika
            typer av utbildningsanställningar. En möjlighet vore att koppla
            statsbidrag till regionernas och kommunernas utbildningsuppdrag
            och fördela det efter storlek.
          </p>
        </div>
        <div type="motSignatures">
          <list>
            <item xml:id="i-BvmgyFwTg9S1yztJ3v5rWN" who="i-PTrhiFiqUrHZfrUpsQ8Nyy">
              Paula Holmqvist (S)
            </item>
            <item xml:id="i-LELc8YKwdZbJFi3m87KKPh" who="i-HaBKPQ5yfZK6LYjmYU1tZy">
              Aida Birinxhiku (S)
            </item>
            <item xml:id="i-QHS7q5NemR2oTGaAveQYgk" who="i-HNZrYrLbstv8KywRLm2FMv">
              Gunilla Carlsson (S)
            </item>
            <item xml:id="i-VmgR3kWPM1mbd1Rrng1qgD" who="i-HDUKWMEPpUMUK3MxQXxnpZ">
              Jessica Rodén (S)
            </item>
            <item xml:id="i-8DvLH5i6YE9JHEGkFzsunV" who="i-Bmi9XXt8ni373cdiv3K6qx">
              Kenneth G Forslund (S)
            </item>
            <item xml:id="i-TpLSe2DTV6Xm1LXywUxd7E" who="i-JPGVjXRUn351VFoQqW2dy7">
              Sofia Skönnbrink (S)
            </item>
          </list>
        </div>
      </div>
    </body>
  </text>
</TEI>
