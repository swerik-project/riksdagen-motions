<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00848">
  <teiHeader>
    <fileDesc>
      <titleStmt>
        <title>Åtgärder mot försurning</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot försurning</title>
          <idno type="rdwebb">G702848</idno>
          <rs type="number">848</rs>
          <ref type="dokument_url_text">http://data.riksdagen.se/dokument/G702848/text</ref>
          <ref type="dokument_url_html">http://data.riksdagen.se/dokument/G702848</ref>
          <ref type="dokumentstatus_url_xml">http://data.riksdagen.se/dokumentstatus/G702848</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>JOHN ANDERSSON</name>
            <state type="partyAffiliation">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CNkz4FVSV4BwaMnqYjjDF5" type="signed"/>
        <correspContext corresp="i-CNkz4FVSV4BwaMnqYjjDF5">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="r-0"/>
          <note type="signatory" corresp="i-Eoor7chig2KkpNDt6f9K2V"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__848/mot_198384__848-001.pdf"/>
      <div type="motHeader" xml:id="i-WYGKNdZ7X3bHm4PMu6WaRf">
        <div type="motTitle" xml:id="i-87BCzLhcQTy4oDjoiVWLRw"/>
        <div type="motSubmissionInfo" xml:id="i-Hkm62wAyyqsRDvtyBJYokc"/>
      </div>
      <div type="motBody" xml:id="i-2v1NHzmWjuXxL7YeANahMc">
        <div xml:id="i-5F5wf96MqFwYhDuSAvBjrN">
          <p xml:id="i-MpcUqe1TFAgGtJYvWbHgrf">
            Motion 1983/84:848
          </p>
          <p xml:id="i-6RKytrHE49rGepKAANsezC">
            Lars Werner m. fl. Åtgärder mot försurning
          </p>
          <p xml:id="i-FN5w8FnJ7JsmYFFHxfPcgT">
            Förbränningen av de fossila bränslena kol och olja förorenar
            vår luft med koldioxid, svaveldioxid, kväveoxider, tungmetaller
            och andra ämnen. Resultatet av detta är försurning av mark och
            vatten. Detta har man länge haft kännedom om, men det är på senare
            tid som problemets vidd och omfattning blivit allt klarare. Försurningen
            beskrivs nu i många drastiska ordalag, bl. a. som vårt största
            miljöproblem nu och i framtiden. Till detta finns väl bara att
            tillägga, att frågan om någon framtid för människor, djur och
            växter i det här sammanhanget ytterst är beroende av huruvida
            de nödvändiga åtgärderna nu vidtas mot den pågående försurningen.
            Dessa måste dels handla om ett uppehållande försvar, dels åtgärder
            som sätts in vid källan. Det är det sistnämnda som kommer att
            bli det avgörande för utgången av kampen mot försurningen.
          </p>
          <p xml:id="i-9TurrnJBuaszWYo933TEAc">
            Sjöar och vattendrag
          </p>
          <p xml:id="i-7PYeKxjkHGb4udb2sLPZT5">
            Det var sjöarna som gav de första varningssignalerna om den pågående
            försurningen, eftersom dessa har ett sämre skydd mot försurning
            än såväl mark som grundvatten. Svenska forskare har genom att
            undersöka sjösediment i försurade sjöar kunnat konstatera att
            pH-värdet i dessa sjöar låg vid ungefär 7 vid istidens slut. Under
            alla dessa årtusenden har pH långsamt sjunkit till ungefär 6 där
            det sedan stabiliserades. Så plötsligt under efterkrigstiden hände
            något dramatiskt. Vattnets pH-värde förändrades så påtagligt att
            det måste vara fråga om en ny omdanande faktor. Mest utsatta för
            försurningen är de mindre sjöarna och vattendragen högst upp i
            vattensystemen. I de större sjöarna och vattendragen nedströms
            sker utvecklingen långsammare. Totalt beräknas det finnas i Sverige
            minst 14000 måttligt försurade och ca 4000 gravt försurade sjöar.
            Försurningen av sjöar och vattendrag utgör även ett hälsoproblem,
            eftersom den satt fart på stumrande depåer av metaller i mark
            och sediment. Naturvårdsverket har analyserat gäddor från 400
            sjöar, spridda över hela landet. Resultatet av detta är överraskande,
            enligt naturvårdsverket. De högsta halterna av kvicksilver hittades
            inte i gäddor från sydvästra Sverige, där försurningen gått längst,
            utan i materialet från nedre Norrlands skogssjöar. Som en följd
            av denna undersökning kommer ännu fler sjöar att svartlistas,
            och antalet svartlistade sjöar avspeglar, enligt naturvårdsverket,
            bara hur många som analyserats. Om vi undersökte 2000 sjöar skulle
            vi säkert finna 1000 som fick svartlistas. Och hade vi 0,5 mg
            som gräns, som
          </p>
          <pb facs="riksdagen-motions-pdf/data/198384/mot_198384__848/mot_198384__848-002.pdf"/>
          <p xml:id="i-Ca8MdwFKrujMBVAyERjytW">
            Mot. 1983/84:848 3
          </p>
          <p xml:id="i-4V1yqTVrtzKCKb68t8paaW">
            Canada, blev det inte många kvar. Av den här undersökningen måste
            bl.a. den slutsatsen dras att en mer omfattande undersökning av
            våra vattendrag omgående måste startas. Det måste ur folkhälsosynpunkt
            anses högst otillfredsställande om det anses finnas tusentals
            sjöar med höga kvicksilverhalter i fisk, och att dessa inte har
            undersökts.
          </p>
          <p xml:id="i-XEfMGZ8oHTGF3DK9zmGRRo">
            Skogen
          </p>
          <p xml:id="i-6r66vqRzCefji8tNuHftE8">
            Det är bara något år sedan de första rapporterna om skogsskador
            i Västtyskland och andra länder på kontinenten nådde oss. För
            Sveriges del var skogsdöden ännu ett avlägset hot. Det visas inte
            minst av den uppfattning som redovisas 1982 i rapporten: Försurning
            i dag och i morgon. Där heter det bl. a.: ”I dag finns i Skandinavien
            inga tydliga indikationer eller bevis varken för ökad eller minskad
            skogsproduktion som ett resultat av den sura nederbördens verkningar
            på skogsmarken och dess bördighet.” För ett år sedan fick vi veta
            — genom undersökningar som gjorts i Halland — att skogsmarken
            i södra Sverige är dubbelt så sur som för femtio år sedan. Samtidigt
            kom de första rapporterna om försurningsskadad skog från Blekinge.
            Skogsstyrelsen begärde in uppgifter om liknande skador från sina
            skogsvårdskonsulenter i hela Sydsverige. Deras rapporter har nyligen
            lagts fram. De visar, att det finns skadad skog över hela södra
            Sverige, ända upp i Dalsland och norra Västergötland. Det här
            resultatet måste nog ses mot bakgrund av utvecklingen i Västtyskland.
            Förra sommaren rapporterades där 8 70 av landets skogar vara skadade.
            I år är siffran 35 20. Ingen kan naturligtvis säga om det kommer
            att gå lika fort här, men å andra sidan finns heller intet som
            säger att så inte kan bli fallet. Hur lång tid vi har på oss vet
            egentligen ingen, men den förfärande hastighet varmed skogsdöden
            drar fram över kontinenten visar dock att varje år är dyrbart.
            En av följderna av det sura regnet över marken är att depåer av
            metaller sätts i omlopp. En nyligen avlämnad rapport till naturvårdsverket
            är alarmerande. Den visar att försurningen nu frigör markens väldiga
            metallförråd, och eftersom denna tillgång är omfattande kan halterna
            i grundvatten och vattendrag stiga så högt att även rätt harmlösa
            ämnen blir hälsorisker. Analyserna i den här studien visar att
            halterna av metallerna ständigt ökar, varav kadmium och aluminium
            står för de största problemen.
          </p>
          <p xml:id="i-D8HuPerYrAws12gnCtnXR">
            Gödsling av jord- och skogsmark
          </p>
          <p xml:id="i-QEgiyLT5xUDp82jpu2LUKJ">
            Gödslingen av åkermarken medför stark försurning. Man beräknar
            att ca en femtedel av försurningen beror på en ökad användning
            av surgörande gödselmedel. Försök görs att motverka detta genom
            kalkning, men det finns ett stort ackumulerat behov i dag att
            komma till rätta enbart med
          </p>
          <pb facs="riksdagen-motions-pdf/data/198384/mot_198384__848/mot_198384__848-003.pdf"/>
          <p xml:id="i-FhiEocVgebTYuUoYokC6pN">
            Mot. 1983/84:848 4
          </p>
          <p xml:id="i-QacfmSiEJsGZrVCZCMr4Zn">
            gödselförsurningen av åkermarken. Även skogsmarken gödslas. Till
            en början gödslades skogsbestånden ca 10 år före avverkningen
            för att få ett kraftigt tillskott av vedmassa. Nu börjar man alltmer
            använda den s. k. omdrevsgödslingen, att gödsla ett bestånd vart
            sjunde till vart tionde år under dess växtålder. När marginalerna
            till omfattande skador på skogs- och åkermark börjar bli små,
            måste all verksamhet som bidrar till försurningen kritiskt granskas.
            Det är inte nödvändigt att gödsla skogsmark, i varje fall inte
            i en omfattning som börjar likna jordbruksdrift. I första hand
            bör därför den s. k. omdrevsgödslingen förbjudas och en prövning
            ske av nödvändigheten att över huvud taget gödsla skogsmark.
          </p>
          <p xml:id="i-5Qo391r2zSYc2XxxGdpWRL">
            Dricksvattnet
          </p>
          <p xml:id="i-4KjorEAa6vQfW6xYBRArcA">
            Nu drabbas också grundvattnet av försurningen. Det är de grävda
            brunnarna som drabbas i första hand, men det finns även tecken
            som tyder på att även borrade brunnar drabbas. Det finns 100 000
            grävda brunnar i landet och så mycket som var fjärde brunn kan
            redan vara försurad, och nyligen gjorda undersökningar av de borrade
            brunnarna tyder på att det djupare liggande grundvattnet också
            är påverkat, allt enligt naturvårdsverket. En del av problemen
            med sura brunnar går att lösa med vissa åtgärder, medan t. ex.
            några åtgärder mot metallhalter av aluminium och kadmium i dag
            inte står att finna. Det är därför nödvändigt att alla hot mot
            landets grundvatten kartläggs och metoder utvecklas för att möta
            dessa hot. Vattenförsörjningen i landets tätorter sker kollektivt
            genom vattenverket. Vid dessa verk tas prover och vissa möjligheter
            finns att behandla konsumtionsvattnet så att det blir tjänligt
            för konsumtion. Dessa möjligheter finns inte för glesbygden där
            dricksvattnet måste tas från lokala brunnar. Det är därför en
            angelägen uppgift för samhället att ge de människor som bor utanför
            tätorterna samma möjligheter till en godtagbar kvalitet på sitt
            dricksvatten som de som bor i tätorterna. Här måste en ordning
            etableras som innebär att vattenkvaliteten utanför våra tätorter
            kan hållas under kontroll utan oskäliga kostnader för de berörda
            människorna.
          </p>
          <p xml:id="i-CXn5kMHYXhXhwZEg8hDKiH">
            Bilarna
          </p>
          <p xml:id="i-Sjx48Mo5GbK6cEvSeG1YqP">
            Vi vet att bilavgaser spelar en roll i försurningsproblematiken,
            och därför är en dominerande miljöfråga. Kväveoxidutsläppen ökar
            och slutsatsen måste bli att mycket mer måste göras för att minska
            avgasutsläppen från trafiken. Här vill vi påpeka att man i Sverige
            så gott som enbart inriktat sig på att genom skärpta avgaskrav
            komma till rätta med problemen från bensindrivna personbilar.
            Nu ger de bensindrivna personbilarna ett relativt litet bidrag
            till miljöproblemen i förhållande till avgasutsläppen från dieseldrivna
            tunga fordon. Vi har i en särskild motion till årets riksdag,
            om
          </p>
          <pb facs="riksdagen-motions-pdf/data/198384/mot_198384__848/mot_198384__848-004.pdf"/>
          <p xml:id="i-STz2fRonAvqaxiJat71gMX">
            Mot. 1983/84:848 3
          </p>
          <p xml:id="i-MMkX97aWNADsJf3SA9hzGQ">
            bl.a. överföring av långväga lastbilstransporter till järnväg,
            pekat på exempel på åtgärder som till en låg kostnad för staten
            ger en stor samhällsekonomisk vinst i form av bättre miljö. I
            anledning av detta går vi inte närmare in på vad sådana åtgärder
            skulle betyda. Bilavgaserna innehåller också andra hälsofarliga
            ämnen, bl. a. organiska blyföreningar. Detta innebär att vi måste
            få ett snabbt beslut om blyfri bensin och effektiv rening av bilavgaserna.
            Vi anser att det nu finns förutsättningar för regeringen att utan
            ytterligare dröjsmål lägga fram ett åtgärdsprogram som innefattar
            hygieniska gränsvärden samt införande av blyfri bensin. Genomförandet
            av dessa åtgärder får, enligt vår mening, inte göras beroende
            av samtidiga åtgärder inom EG. Ett mycket starkt skäl för att
            utan dröjsmål införa blyfri bensin är att de flesta bilmotorer,
            enligt uppgift, redan är konstruerade för att klara av sådan förbränning
            på ett tillfredsställande sätt.
          </p>
          <p xml:id="i-98jqhx8i19Za5NCq77CyNS">
            Kalkning
          </p>
          <p xml:id="i-GtjqhXFY5Mv7FCy1fJJMEf">
            För att hålla försurningsdöden borta från sjöarna har Sverige
            de senaste åren satsat mångmiljonbelopp på kalkning. Kalken neutraliserar
            det sura nedfallet och motverkar tillfälligt försurningsprocesserna.
            Kalkningen blir ett uppehållande försvar. Bara att rädda en liten
            del av landets försurningshotade sjöar kommer att kosta stora
            pengar. För budgetåret 1984/85 har föreslagits en uppräkning av
            anslaget till åtgärder mot försurningen med 20 milj. kr. till
            totalt 85 milj. kr. Om detta anslag är tillräckligt för nödvändiga
            insatser är svårt att bedöma. Om mant. ex. ser den länsvisa fördelningen
            av kalkningsinsatserna så är den mycket ojämn. Det finns län som
            endast fått 0,1 96 av länsbehovet tillgodosett. Det kan framöver
            bli angeläget att vidta också andra åtgärder när det gäller försurningen.
            Därför bör regeringen mycket noggrant följa utvecklingen på detta
            område, och om nödvändigt föreslå ytterligare medel.
          </p>
          <p xml:id="i-6YcRi3fepDCwb7VsosACpn">
            Internationellt åtgärdsprogram
          </p>
          <p xml:id="i-SKScYxtQDSzunNCkME2wqL">
            Försurningens problem är internationella, och problemets lösning
            måste således bli internationell. I den svenska studien inför
            Stockholmskonferen- sen 1982, om försurningen av miljön, redogörs
            för olika länders nedfall från egna utsläppskällor. Av dessa diagram
            och tabeller framgår med tydlighet omfattningen av utsläppen.
            Har då Sverige någon möjlighet att påverka den utvecklingen? Kan
            vi få regeringar i Väst- och Östtyskland, Tjeckoslovakien och
            Ungern att vidta åtgärder? Ja, det goda har skogsdöden i Europa
            fört med sig, att trycket på politikerna har ökat. Opinionsundersökningar
            i Västtyskland visar, att medborgarna är beredda att betala ett
            högre elpris för att bekosta ett avsvavlingsprogram. Och i ett
            nyligen framlagt förslag på tjänstemannanivå inom EG-kommissionen
            sattes målet till en sextioprocen- tig minskning av svavelutsläppen
            till 1995. Det är betydligt mer än de
          </p>
          <pb facs="riksdagen-motions-pdf/data/198384/mot_198384__848/mot_198384__848-005.pdf"/>
          <p xml:id="i-RHqPstZ1hM1UABKFwCARY8">
            Mot. 1983/84:848 6
          </p>
          <p xml:id="i-8p7LGMbkKRJLRokpt4GZ6C">
            skandinaviska länderna krävt i de internationella förhandlingarna.
            Lika viktigt som reningsåtgärder är att minska energianvändningen
            och därigenom förbränningen av olja och kol. Genom att gradvis
            ta i bruk ny och energisnål teknik som redan finns skulle energianvändningen
            kunna halveras inom 25 till 50 år. Den slutsatsen drar två framtidsforskare
            i en studie från 1981. Om man utgår från att den slutsatsen är
            giltig också för resten av Europa skulle en minskning av energianvändningen
            i kombination med reningsåtgär- der kunna minska svavelutsläppen
            till en fjärdedel av dagens inom 25 år! Fortfarande inom ramen
            för den internationella konventionens villkor om ”balanserad utveckling”.
            33 stater har skrivit under den internationella konventionen om
            långväga luftföroreningar. Konventionen är inte tvingande, utan
            endast en målsättning som konventionsländerna uttalat sig för.
            Vad dessa har förbundit sig är att göra vad de kan för att begränsa
            utsläppen inom ramen för denna ”balanserade utveckling”. Vid den
            internationella konferensen i Stockholm förra sommaren hävdade
            svenska försurningsexperter, att 40 miljarder kronor skulle räcka
            till en så omfattande satsning på avsvavling av bränslen och rökgaser,
            att utsläppen i Europa skulle halveras på tio år. Den summan skulle
            uppnås t. ex. genom en höjning av energikostnaderna i Europa med
            3 90. Insikten om att något måste göras åt utsläppen av försurande
            luftföroreningar i de europeiska industriländerna har ökat. Sverige
            måste därför fortsätta att aktivt verka bland dessa länder för
            att de försurande utsläppen på ett planerat sätt minskas. Men
            skall Sverige härvid vara trovärdigt måste vi föregå med gott
            exempel. Vi måste minska våra egna utsläpp, som till två tredjedelar
            faller ned över andra länder. Försurningsproblemets internationella
            dimension kräver, enligt vår mening, att regeringen vidtar nya
            internationella initiativ. Vi anser att initiativ bör tas för
            en ny konferens liknande den som hölls i Stockholm 1982, eller
            att på annat sätt aktualisera ett åtgärdsprogram för hela Europa.
            I ett sådant åtgärdsprogram skulle en internationell miljöavgift
            ingå som en viktig del.
          </p>
          <p xml:id="i-QkFSp9eimsemzjtip13fDN">
            Vpk:s förslag
          </p>
          <p xml:id="i-Gu8LdwvLiNM2fjXwvSzkZW">
            Sverige har gjort en hel del i kampen mot försurningen, vi har
            bl. a. halverat våra utsläpp på tio år, men vi måste skyndsamt
            gå vidare. Olika vägar måste prövas. Vi har i vår motion berört
            en del av försurningsproble- matiken och vi föreslår med anledning
            härav att följande åtgärder och initiativ vidtas: Oo En ny internationell
            konferens sammankallas för upprättande av ett målinriktat åtgärdsprogram
            och aktualisering av frågan om en internationell miljöavgift.
          </p>
          <pb facs="riksdagen-motions-pdf/data/198384/mot_198384__848/mot_198384__848-006.pdf"/>
          <p xml:id="i-WVcu6d59yQYqCFb1zdy9M3">
            Mot. 1983/84:848 7
          </p>
          <p xml:id="i-NcHQzZg6Es48Y6xi9YKjfz">
            o En omfattande undersökning av våra vattendrag startas omgående
            för att undersöka tungmetallförekomsten i fisk. o Ett program
            upprättas för att skydda grundvattnet och system införs för kontroll
            av konsumtionsvattnet i brunnar och vattentäkter utanför tätorterna.
            o Blyfri bensin införs och förslag läggs om effektiv rening av
            bilavgaserna. Oo Ytterligare medel ställs till förfogande i händelse
            av att kalkning av våra vattendrag kraftigt behöver ökas. Oo Åtgärder
            vidtas för att minska gödselmedlens bidrag till försurningen.
            Den s.k. omdrevsgödslingen av skogsmark bör förbjudas.
          </p>
          <p xml:id="i-W32MbSUf7yZM86EPVCP2R2">
            Hemställan
          </p>
          <p xml:id="i-5Gs8eFSZKyvzZKQn7fejvx">
            Med hänvisning till ovanstående föreslås att riksdagen hos regeringen
            hemställer om åtgärder i kampen mot försurningen i enlighet med
            vad som anförs i motionen.
          </p>
          <p xml:id="i-PGipxKxxKymCoSFviDoNZL">
            Stockholm den 20 januari 1984
          </p>
          <p xml:id="i-S5Lvvfnxu1DYNymyciKPwi">
            LARS WERNER (vpk)
          </p>
          <p xml:id="i-QLg7Q1C7shDWquYCRmmU1L">
            BERTIL MÅBRINK (vpk) NILS BERNDTSON (vpk) C.-H. HERMANSSON (vpk)
            EVA HJELMSTRÖM (vpk) JÖRN SVENSSON (vpk) JOHN ANDERSSON (vpk)
          </p>
          <p xml:id="i-8rw4QDZRMsKtFHZrhKE2Mo">
            TORE CLAESON (vpk)
          </p>
        </div>
      </div>
    </body>
  </text>
</TEI>
