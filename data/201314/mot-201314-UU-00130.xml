<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00130">
  <teiHeader>
    <fileDesc>
      <titleStmt>
        <title>med anledning av redog. 2012/13:ER1 Från Sveriges delegation vid Europarådets parlamentariska församling</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av redog. 2012/13:ER1 Från Sveriges delegation vid Europarådets parlamentariska församling</title>
          <idno type="rdwebb">H102XSD130</idno>
          <rs type="number">SD130</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102XSD130/text</ref>
          <ref type="dokument_url_html">http://data.riksdagen.se/dokument/H102XSD130</ref>
          <ref type="dokumentstatus_url_xml">http://data.riksdagen.se/dokumentstatus/H102XSD130</ref>
          <ref type="doc">http://data.riksdagen.se/fil/706C7932-ED63-4529-94A3-DFFB2A158739</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-YDfv5JPA2ND3xoH3QNgsNM"/>
        <correspContext corresp="i-YDfv5JPA2ND3xoH3QNgsNM">
          <ref>Redogörelse 2012/13:ER1</ref>
        </correspContext>
        <correspAction xml:id="i-8Jy6HzULfAgUkd9QC82s9x" type="signed"/>
        <correspContext corresp="i-8Jy6HzULfAgUkd9QC82s9x">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-G6h5eGLouuQFhsrn32jgsV"/>
          <note type="signatory" corresp="i-NXkJirA9Eh3xDV8PPU3eVE"/>
        </correspContext>
        <correspAction type="referral" xml:id="i-5Xif1iz4FaUJrdaCpHRjXR">
          <date when="2013-10-23"/>
        </correspAction>
        <correspAction type="referral" xml:id="i-3yNLMeXBs75s417Db1NMQk">
          <date when="2013-10-23"/>
        </correspAction>
        <correspAction type="dismissal" xml:id="i-WobcvjvJZDruUixdL5oqq5">
          <date when="2013-10-22"/>
        </correspAction>
        <correspAction type="dismissal" xml:id="i-MM1dKk3fpUmgiiKrzdQZdv">
          <date when="2013-10-22"/>
        </correspAction>
        <correspAction type="submission" xml:id="i-6rYTSxu4BQVQRLLN3zyzeK">
          <date when="2013-10-02"/>
        </correspAction>
        <correspAction type="transfer" xml:id="i-Hn9Myc2eq3nSuJvsg6Xaid">
          <date when="2013-10-02"/>
        </correspAction>
        <correspAction type="assigned" xml:id="i-7VvxYczFGiPSFRPLpgNBZG"/>
        <correspContext corresp="i-7VvxYczFGiPSFRPLpgNBZG">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-FaA6Jac3MkSbEzXEufPdyM">
            Förslag till riksdagsbeslut
          </head>
          <list style="ol">
            <item xml:id="i-3gFvKZLypxZMiLPBVRL5bT">
              Riksdagen tillkännager för regeringen som sin mening vad som
              anförs i motionen om att Sverige i Europarådet starkare ska verka
              för att rätten för den enskilda medborgaren att frivilligt välja
              politisk åskådning och facklig organisation efterlevs i medlemsstaterna.
            </item>
            <item xml:id="i-QHZKsan1Y8yqb7kqGsE1H">
              Riksdagen tillkännager för regeringen som sin mening vad som
              anförs i motionen om att de krav som ställts på den palestinska
              myndigheten och Marocko följs upp.
            </item>
            <item xml:id="i-LcVnt9RraQq6syYNskyo94">
              Riksdagen tillkännager för regeringen som sin mening vad som
              anförs i motionen om att Sverige snarast ska ratificera konventionen
              om våld mot kvinnor.
            </item>
            <item xml:id="i-9v4CZjW6hzCNr6cuzdrzbB">
              Riksdagen tillkännager för regeringen som sin mening vad som
              anförs i motionen om att verka för en resolution till stöd för
              utsatta kristna med anledning av den senaste tidens händelser
              i Nordafrika och Mellanöstern.
            </item>
            <item xml:id="i-2DHzgtGpstL5PuWXBv862r">
              Riksdagen tillkännager för regeringen som sin mening vad som
              anförs i motionen om att regeringen inom Europarådet ska verka
              för att det i medlemsländerna införs lagstiftning som innebär
              att resolution 1829 uppfylls.
            </item>
          </list>
        </div>
        <div type="motContent">
          <head type="h1" xml:id="i-9Xv2tnjNkPTUDDZHE1hLZ2">
            Motivering
          </head>
          <head type="h3" xml:id="i-2nitfjd7cwaJBaimhxjmcd">
            Europakonventionen och rätten att välja politisk åskådning
          </head>
          <p xml:id="i-57veWuqVHNgG1B5vAhpiGf">
            Rätten för den enskilda medborgaren att frivilligt välja politisk
            åskådning och facklig organisation är skyddad av den europeiska
            konventionen om skydd för de mänskliga rättigheterna och de grundläggande
            friheterna. Det är grundläggande för demokratiska stater och det
            kan anses som självklart att varje medborgare har rätt att tillhöra
            en förening och likaså rätt att avstå från att ansluta sig till
            en förening.
          </p>
          <p xml:id="i-E9cy51CLjpXEfiPsj2cs86">
            Artikel 5 i den europeiska stadgan slår fast rätten för arbetstagare
            och arbetsgivare att bilda och tillhöra en organisation som tillvaratar
            deras ekonomiska och sociala intressen. Statens uppgift är att
            skydda medborgarnas möjlighet att utöva denna rätt. I artikel
            11 slås det fast att varje medborgare har rätt att ansluta sig
            till fackföreningar för att skydda sina intressen. I artikel 14
            fastslås ett förbud mot diskriminering såsom på grund av kön,
            ras, hudfärg, språk, religion, politisk eller annan åskådning.
          </p>
          <p xml:id="i-PE74VRjYUrc1Dvjsb17CXb">
            Trots detta förekommer det i Europa och till och med i Sverige
            diskriminering på grund av politisk åskådning. I Vitryssland är
            läget så allvarligt att politiker sitter fängslade på grund av
            politisk hemvist. I Sverige är inte läget så allvarligt, men politiker
            har blivit uteslutna ur fackförbund, utsatta för våld och blivit
            av med sina arbeten på grund av politisk hemvist.
          </p>
          <p xml:id="i-4SQMe4fCTwjFqXY1kWAjDi">
            Regeringen bör tydligare ta avstånd från denna typ av diskriminering,
            och Sverige bör lyfta frågan i Europarådet i syfte att stärka
            rätten för den enskilda medborgaren att frivilligt välja politisk
            åskådning och facklig organisation och motverka diskriminering
            på grund av politisk åskådning. Diskriminering på grund av politisk
            åsikt är lika förkastligt som övrig diskriminering.
          </p>
          <head type="h3" xml:id="i-8NfS3W5UwFkb2j4GheGfrP">
            Partnerskap för demokrati i Europarådet
          </head>
          <p xml:id="i-F8wyhX85yfqDukLwSvD2nw">
            Under 2011 har Marocko och den palestinska myndigheten beviljats
            status som partner för demokrati i Europarådet. Som vi tidigare
            nämnt vill vi se en tydlig konditionalitet med genomförda reformer
            och uppfyllda villkor innan olika former av partnerskapsavtal
            ingås, och denna linje vill vi vidhålla även i detta sammanhang.
            För att främja de värden som ligget till grund för Europarådet
            hade vi hellre sett att Europarådets krav på fria rättvisa val,
            på att avskaffa dödsstraff, upphöra med våldshandlingar, ta avstånd
            från terrorism och erkänna Israels rätt att existera hade varit
            uppfyllda innan den palestinska myndigheten beviljades status
            som partner för demokrati i Europarådet. De som beviljas partnerskap
            i Europarådet bör också vara erkända fungerande stater med ett
            styre som har kontroll över sitt territorium, vilket inte är fallet
            med den palestinska myndigheten.
          </p>
          <p xml:id="i-Tx6Xiivo13Fr3edubyEEUm">
            När det gäller Marocko så har de bl.a. åtagit sig att genomföra
            reformer i dödsstraffsfrågan. Europarådet har i resolution 1880
            föreslagit en rad specifika åtgärder för att stärka demokratin,
            rättsstaten och respekten för de mänskliga rättigheterna och de
            grundläggande friheterna i Marocko. Förslagen handlar bl.a. om
            att stärka kvinnors rättigheter, hålla fria och rättvisa val enligt
            internationell standard och motverka korruption. I detta sammanhang
            bör vi även ha i åtanke att Vitryssland inte är aktuellt som medlem
            i Europarådet på grund av brister i demokrati och mänskiga rättigheter,
            där en stor kritik mot landet har varit dess dödsstraff. Europarådet
            bör då vara konsekvent i sina krav även när det gäller partner
            utanför Europa.
          </p>
          <p xml:id="i-GztLDt17VQbKUXp4kuard3">
            När det nationella rådet i Palestina och Marocko ändå beviljats
            partnerskap i Europarådet är vår starka förhoppning att det ska
            leda till en demokratisk utveckling och respekt för mänskliga
            rättigheter. Utifrån det menar vi att det är av stor vikt att
            de åtaganden som länderna gjort och de krav som ställts på länderna
            verkligen följs upp eftersom det nu har passerat två år och att
            resultatet av denna granskning tas med i bedömningen av ett fortsatt
            beviljande av partnerskap.
          </p>
          <head type="h3" xml:id="i-3SUwQJdBLhExfDDqBHkhuB">
            Ratifikation av konventionen om våld mot kvinnor
          </head>
          <p xml:id="i-XyZvFm8Vyxr3G9byAZLCaA">
            Sverigedemokraterna har vid flertal tillfällen påtalat vikten
            av att motverka olika former av våld riktat mot kvinnor. Sverigedemokraterna
            anser att det är viktigt att respektera FN:s deklaration om grundläggande
            mänskliga rättigheter, som slår fast att ingen ska behöva utsättas
            för diskriminering med grym och förnedrande behandling. Kvinnor
            är både i Sverige och i andra delar av Europa fortfarande en utsatt
            grupp som alltför ofta utsätts för olika former av våldshandlingar.
            Därför välkomnar vi Europarådets konvention om förebyggande och
            bekämpande av våld mot kvinnor och våld i hemmet.
          </p>
          <p xml:id="i-GkdnEmZofnzwSKWDb4V1oL">
            Ratificeringen av konventionen om våld mot kvinnor och våld i
            hemmet bör läggas fram i riksdagen så snart det är möjligt. Sverigedemokraterna
            anser att det är viktigt att EU och varje medlemsland i EU undertecknar
            och ratificerar Europarådets konvention om förebyggande och bekämpande
            av våld mot kvinnor och våld i nära relationer.
          </p>
          <head type="h3" xml:id="i-P5XvJgdVp6NHE1Z6xcpU2N">
            Kristnas situation i Nordafrika och Mellanöstern
          </head>
          <p xml:id="i-3d3kAeykskdGtVKdcf99ZJ">
            Den fruktansvärda situationen i Syrien där den ena grymheten
            avlöser den andra tycks inte ha någon ände. Situationen är givetvis
            svår för alla drabbade civila i området men vi anser att det finns
            anledning att även lyfta upp just de kristnas situation i en resolution.
            Sen konfliktens början har de kristna haft det svårt för att de
            inte ville välja sida då de var rädda för vad som skulle hända
            om oppositionen fick makten. Som en följd av att mer radikala
            krafter etablerat närvaro i Syrien har det nu uppstått mer religiösa
            motiv till förföljelser. Detta har lett till att kristna har fördrivits,
            flytt och andra mördats. Kyrkor har förstörts, präster och biskopar
            har kidnappats och kyrkan i Syrien är på väg att utplånas.
          </p>
          <p xml:id="i-HQ9CoojRqufeh1PzbW85pP">
            Situationen i för kristna kopter i Egypten har varit svår sedan
            Muslimska brödraskapet fick makten i Egypten men under senare
            tid har situationen dock trappats upp ytterligare. Efter säkerhetsstyrkornas
            attack på Mursi-anhängarnas läger i Kairo och efter presidentens
            fall har Egyptens kopter blivit utsedda till någon slags syndabock.
            Det har lett till att de blivit utsatta för omfattande grymma
            attacker. Kristna blir attackerade, koptiska hem plundras och
            vandaliseras och kyrkor och affärer har bränts ner.
          </p>
          <p xml:id="i-VppZEY3UZF6z51vQnUBpvG">
            I Irak pågår det en etnisk rensning av kristna. De lever i skräck
            och de utsätts för grymheter som vida överstiger vad vi kan föreställa
            oss i Sverige. Våldet och den etniska rensningen har som mål att
            få de kristna minoriteterna att antingen dö ut eller fly landet.
            Särskilt utsatta är unga kristna flickor som tvångskonverteras
            av islamister och blir tvångsgifta med muslimska män. Följden
            blir att Irak håller på att rensas religiöst och etniskt på de
            kristna befolkningsgrupperna. Denna etniska, kulturella och religiösa
            rensning måste få ett slut.
          </p>
          <p xml:id="i-Stow5zwqSYPBBQQQDFS9ok">
            Med anledning av dessa och andra händelser i Mellanöstern och
            Nordafrika riktade mot kristna anser vi Europarådet, som ska stå
            upp för mänskliga rättigeter och utsatta gruppers situation, bör
            författa en resolution till stöd för kristna. Resolutionen bör
            uppmärksamma de utsatta kristnas situation med anledning av den
            senaste tidens händelser och fördöma våld och förföljelse av kristna
            samt förstörelse av kristna kyrkor. Detta vill vi att svenska
            delegationen i Europarådet skall verka för.
          </p>
          <head type="h3" xml:id="i-CT46U3DmFHxLySpdHVN7Z9">
            Könsselektiva aborter och Resolution 1829
          </head>
          <p xml:id="i-VdaWHfiTaqEEjfpNf4LPXo">
            År 2012 antog Europarådet en resolution 1829 om könsselektiva
            aborter. Där lyfts fram att diskrimineringen av kvinnor är så
            utbredd i världen att miljoner av kvinnor väljer att inte föda
            sina döttrar för att de skulle innebära en börda för familjen.
            Könsselektiva aborter lyfts fram som ett fenomen som har sina
            rötter i ett klimat av diskriminering av kvinnor som strider mot
            de värderingar av jämställdhet som råder i Europarådet. Europarådet
            varnar också för att det kan skapa också obalans i antalet flickar
            och pojkar i de länder könsselektion är vanligt förekommande.
            Europarådet uppmuntrar till olika åtgärder för att minska antalet
            könsselektiva aborter där flickor är särskilt drabbade bland annat
            genom att verka för ökad status hos kvinnor. Europarådet uppmanar
            också alla medlemsstater att införa lagstiftning som förbjuder
            val av kön i samband med provrörsbefruktning och legal abort,
            förutom när det är motiverat för att undvika en allvarlig ärftlig
            sjukdom. Sverige bör inom Europarådet verka för att medlemsstaterna
            inför lagstiftning som innebär att resolution 1829 uppfylls.
          </p>
          <p xml:id="i-AaLcFbjvb6J2eSNovqhsz9">
            Även i Sverige förekommer det att abort genomförts på grund av
            att det inte var det kön som var mest önskat. På grund av att
            Sverige har den mest liberala abortlagstiftningen i Europa är
            det möjligt att få reda på kön vid det rutinmässiga ultraljudet
            och sedan fritt göra abort fram till vecka 18. Det har även kommit
            rapporter om att kvinnor från andra länder kommer till Sverige
            just för att göra abort på grund av kön. Att flickor eller pojkar
            kan väljas bort före födseln är en allvarlig diskriminering på
            grund av kön och något som Sverige bör motverka. Nu har det gått
            ännu ett år sedan resolution 1829 författades men Sverige har
            inte tagit sitt ansvar i att följa uppmaningarna i resolutionen.
            Ett steg i rätt riktning bör därför vara att föräldrar inte informeras
            om kön på barnet förrän efter vecka 22 då abort inte längre är
            lagligt, förutom när det är motiverat för att undvika en allvarlig
            ärftlig sjukdom. Flera landsting i Sverige har redan en uttalad
            policy om att inte fastställa kön vid ultraljudet. För att i enlighet
            med resolution 1829 försvåra för könsselektiva aborter bör detta
            vara en policy över hela landet som skrivs in i svensk hälso-
            och sjukvårdslag. Det är möjligt att föräldrarna på annat sätt
            i alla fall kan ta reda på barnets kön men det bör vara en policy
            att landstingen inte medverkar till könsselektiva aborter.
          </p>
        </div>
        <div type="motSignatures">
          <list>
            <item xml:id="i-YYMGKQogyZE4e3wPC457UA">
              Julia Kronlid (SD)
            </item>
            <item xml:id="i-Maz228TC3hNbFm9FwgnbST">
              Björn Söder (SD)
            </item>
            <item xml:id="i-MamZKneU3unswyJAm2zvm6">
              Johnny Skalin (SD)
            </item>
            <item xml:id="i-eFD4iov1ytnUChqPkz3nK">
              Kent Ekeroth (SD)
            </item>
          </list>
        </div>
      </div>
    </body>
  </text>
</TEI>
