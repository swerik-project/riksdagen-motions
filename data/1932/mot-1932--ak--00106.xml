<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1932--ak--00106">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__ak__106/mot_1932__ak__106-001.pdf"/>
      <fw xml:id="i-5QmzViSqD1BshRna4pykHT">
        Motioner i Andra kammaren, Nr 106. 1
      </fw>
      <div xml:id="i-NLNTRns2WPf7pmTWVtKZkg" type="motHeader">
        <div xml:id="i-5mcY52CiH4cUmwqq3mLeZG" type="motTitle"/>
        <div xml:id="i-9vyiF2i7TpBrRRL5VmnApR" type="motSubmissionInfo"/>
      </div>
      <div xml:id="i-AWGSW1roNESWqQgzW6UzKu" type="motBody">
        <div xml:id="i-LenvL81HU7zPxvXqwe5sjE">
          <p xml:id="i-PVfk6r7VuJvEdyuHGAqVYQ">
            Nr 106.
          </p>
          <p xml:id="i-8TJQSJwJYtkBggmNseDjCQ">
            Av herr Öhman m. fl., om avslag å Kungl. Maj:ts framställning
            i statsverkspropositionen om anslag till militärväsendet m.m.
          </p>
          <p xml:id="i-QmybFUoVN9DdRsCTjh4rbZ">
            IT årets statsverksproposition begäres under fjärde huvudtiteln
            ett anslag på 122,097,800 kronor till militärväsendets upprätthållande.
            I statsverkspropositionen räknar finansministern i sin budgetplan
            med, att inkomst- och förmögenhetsskatten skall inbringa sammanlagt
            124 miljoner kronor. Enligt denna inkomstberäkning, som ingalunda
            torde vara för högt beräknad, skulle således praktiskt taget samtliga
            direkta skatteintäkter komma att tagas i anspråk för militära
            ändamål. Detta under en situation, när tiotusental arbetare på
            grund av en oförnuftig produktionsordning gjorts arbetslösa och
            saknar det nödvändigaste för dagen till livsuppehälle och utan
            att statsmakterna vidtaga några åtgärder för att bispringa dem
            i deras svåra belägenhet. Arbetarklassens krav på en obligatorisk
            arbetslöshetsförsäkring har av regeringen skjutits på sidan under
            motivering, att statens finanser icke göra det möjligt att lösa
            densamma under nuvarande svåra statsfinansiella läge. Men samma
            regering finner det i sin ordning, att samtliga ordinarie direkta
            skatteintäkter skola användas för militärväsendets vidmakthållande,
            vars förnämsta och främsta uppgift är att utgöra ett väpnat skydd
            för den bestående kapitalistiska ordningen. Arbetarklassen betraktar
            och måste betrakta den borgerliga militarismen som sin fiende.
            Det har alltid varit så och kommer att bli så. Den »allmänna»
            rösträtten och »demokratien» har icke ändrat något i detta förhållande.
            Så länge den kapitalistiska samhällsordningen existerar, så länge
            kommer statens våldsmedel att skickas mot de arbetande klasserna.
            Och militär- väsendet är det viktigaste av den kapitalistiska
            statens våldsmedel. Nu sig- nalerar regeringen förslag om utbyggande
            av polismakten för att hålla i beredskap mot arbetarklassen —
            i en rad länder är statspolis redan genom- förd, under det i Sverige
            t. v. endast ett steg tagits på denna väg med den socialdemokratiska
            polislagen av 1925 — för att icke behöva så öppet utmana massorna
            med militärens användande i de inre striderna. Alldeles visst
            kommer dock slutligen militären att kommenderas till försvar för
            den kapi- talistiska samhällsordningen. I princip har ju f. ö.
            också åtminstone vissa av de socialdemokratiska ledarna gett sin
            öppna anslutning härtill. Vad var det annat då hr Per Albin Hansson
            i debatten om Ådalshändelserna
          </p>
          <p xml:id="i-7Yemcf1Mz8Bhw1ZMnqLMZD">
            Bihang till riksdagens protokoll 1932. 4) saml. 32 häft. (Nr
            106—110.) 1
          </p>
          <pb facs="riksdagen-motions-pdf/data/1932/mot_1932__ak__106/mot_1932__ak__106-002.pdf"/>
          <fw xml:id="i-KeSykKxMyWLczCixtGoicM">
            5 Motioner i Andra kammaren, Nr 106.
          </fw>
          <p xml:id="i-RDky365dU78xS4VP5q24Fm">
            deklarerade att »ordningen skall upprätthållas». Saken förändras
            icke av hans tillägg, att endast polisen skall användas till detta
            värv. Om polisen icke räcker då? Om massornas missnöje blir så
            starkt, att den speciellt upp- rättade polisen blir otillräcklig
            eller om polisen skulle vägra att gå emot arbetarna? Det senare
            kan åtminstone teoretiskt förutsättas. I en sådan situation återstår
            inget annat än att kommendera fram militären, och det har skett,
            sker och kommer att ske. Före Ådalshändelserna kunde möjligen
            de socialdemokratiska ledarna söka övertyga arbetarna om att demokratien
            skulle förhindra militärens använ- dande mot arbetarklassen, efter
            dessa torde saken vara en smula svårare. Vilket naturligtvis inte
            hindrar att en del kommer att försöka det. De deklarationer, som
            vid årets remissdebatt avgåvos av högerns talesmän, ge klart besked
            om, att vederbörande äro beredda att även i fortsättningen använda
            de militära maktmedlen mot arbetarklassen i det ögonblick de oppo-
            nera mot utsvältningen. Och för vidmakthållande av ett slikt system
            begär man arbetarklassens medverkan! Det går sannerligen väl långt.
            Mitt i en spänd situation, där kapitalismen själv darrar och allting
            tecknar sig till oöverskådliga sociala och ekonomiska kriser;
            mitt i en tid, där man försöker att pressa ned arbetarklassens
            reallön och förbereder hårdhänta indrag- ningar på det som är
            av vikt för allmän social välfärd och trivsel; mitt under kall
            och hårdnackad vägran att skapa en annan arbetslöshetspolitik
            och införa arbetslöshetsförsäkring — mitt under sådant förhållande
            anser rege- ringen och de stora riksdagspartierna, att varje öre,
            som den svenska inkomst- och förmögenhetsskatten ger, skall användas
            till militära ändamål, skatte- medel, som i största utsträckning
            plockas från arbetarna och de mindre jordbrukarna med tillhjälp
            av lagen om införsel i lön och exekutiva åtgärder. Det är sannerligen
            inte en dag för tidigt, att åtgärder vidtagas för att resa en
            spärr mot denna politik. Lägger vi tillsammans militärutgifterna
            fr. o. m. 1914 t. o. m. 1931—32, så kommer vi upp till den nätta
            summan av tre miljarder etthundrasextiosju miljoner sexhundrasextionio
            tusen kronor (3,167,669,000). Däremot stan- nar statens utgifter
            till arbetslöshetens bekämpande vid den blygsamma sum- man av
            195,366,000 kr., till fattig- och barnavård vid 27,098,000 kr.
            — sam- tidigt som antalet av dem som nödgas ta fattigvård stegrats
            från 252,000 1914 till 342,000 1928, det senaste år för vilket
            statistik i detta avseende föreligger, och till folkpensioneringen
            vid 442,293,000 kr. Tillsammans gör detta endast 664,784,000 kr.
            Lägger vi till också under lantbrukets huvud- titel redovisade
            utgifter komma vi ändå icke upp till mer än 1,543,882,000 kr.
            De militära utgifterna ha således 'endast under dessa nitton år
            slukat mer än dubbelt så mycket av statens utgifter som samtliga
            anförda sociala utgif- terna tillsammans. Det är icke att förvåna
            sig över, att industriens och jordens arbetare allt kraftigare
            börja att reagera mot denna vanvettiga politik och kräva, att
            de
          </p>
          <pb facs="riksdagen-motions-pdf/data/1932/mot_1932__ak__106/mot_1932__ak__106-003.pdf"/>
          <fw xml:id="i-6bfwD7usG5G2aZKaUWSmFP">
            Motioner i Andra kammaren, Nr 106. 3
          </fw>
          <p xml:id="i-NL1kg8g3Bu5VELT9L5sjQR">
            miljoner, som nu vräkas bort på militärväsendet, skola användas
            för sociala ändamål. Sålunda beslöt Stockholms grovarbetarfackförening
            vid möte sön- dagen den 17 januari att antaga följande uttalande:
            &gt;Arbetarklassen har inget behov av militarismen. De 130 miljoner
            som årligen slukas av borgarklassens försvar anse vi i fortsättningen
            måste an- vändas för effektiv hjälp åt de ofrivilligt arbetslösa.
            Vi uppfordra därför alla representanter i riksdagen vilka valts
            av arbetare att de rösta mot alla militäranslag och kräva effektiv
            hjälp åt de arbetslösa.» Liknande uttalande ha antagits av en
            rad andra fackliga sammanslutningar i landet. Det arbetande folket
            kräver allt bestämdare, att förespråkarna för ned- och avrustning
            i handling skall visa sin vilja till kamp mot militarismen. Vad
            är det som hindrar freds- och avrustningsfrasernas riddare att
            visa sin fredsvilja i handling? Vartill behövs »försvaret»? Vilken
            utländsk fiende hotar Sveriges självständighet och den kultur,
            som »av statsfinansiella skäl» låter hundratusentals människor
            svälta? Alla veta, att ingen sådan fiende finns. T. o. m. den
            »ryske arvfienden&gt; har blivit obrukbar som agitationsmoment
            och föres till torgs endast av några sinnessvaga högerredaktioner.
            Vad skulle Ryssland, världens på natur- liga tillgångar rikaste
            land, kunna ha för bruk för Sverige? Återstår »den inre fienden».
            Den är till syvende og sidst den enda verkliga motiveringen för
            att man på något håll inom landet kan vara intresserad av att
            Sverige skall behålla sina rustningar. Även om man inte törs säga
            det öppet. Men vad man inte säger öppet kan sägas i handling,
            och det blir inte mindre tydligt för det. Under denna riksdag
            böra alla riksdagens ledamöter ges tillfälle att tillkännagiva
            på vilken sida de stå. Och den, som lägger sin röst för fortsatta
            anslag till militarismen, har därmed visat, att han står på den
            svenska kapitalismens sida mot dess »inre fiende», Sveriges arbetare
            och jordbrukare, och han har därtill visat, att han är en bedragare,
            när han talar om vilja att åstadkomma »största möjliga nedskrivning
            av rustningarna.» Kommunistiska gruppen har varje riksdag sedan
            1922 yrkat avslag på anslagen till militärväsendet. Ingenting
            har inträffat, som motiverar en ändrad ståndpunkt. Läget i världen
            visar stegrade militärbudgeter, och i flera länder ha på olika
            områden genomförts ökade rustningar. Militärväsen- det användes
            allestädes allt öppnare till försvar för det bankrutterade kapi-
            talistiska systemet, till skydd för ett fåtals utsugning av de
            arbetande mas- sorna i stad och på land. Med hjälp av militarismen
            hållas kolonialfolken i förtryck och förhindras att stora områden
            läggas under ekonomisk kultur och därmed nyttiggöras för folkens
            internationella samarbete. De militära rustningarna, både en produkt
            av och ett försvar för den kapitalistiska ordningen, leda till
            nya krig. Läget i stora delar av världen ger nog exempel därpå.
            Kravet på att de militära rustningarna skola stoppas är således
            ur alla synpunkter — även ekonomiska — berättigat.
          </p>
          <pb facs="riksdagen-motions-pdf/data/1932/mot_1932__ak__106/mot_1932__ak__106-004.pdf"/>
          <fw xml:id="i-DCZ3KJnoCTBpaBzUR9zrh3">
            4 Motioner i Andra kammaren, Nr 106.
          </fw>
          <p xml:id="i-9H89GR8ti7cjHWnFkBn9L2">
            Den oerhörda arbetslösheten och därav följande nöd i många tusen
            hem runt om i landet fordrar kraftiga åtgärder från statsmakternas
            sida. Militär- budgeten visar var medel härför skall tagas. Det
            är under nuvarande för- hållanden enligt vårt förmenande i mångdubbel
            mening brottsligt och ett ekonomiskt vanvett att vräka långt över
            100 miljoner kronor om året till militära ändamål — samtidigt
            som hundratusentals människor befinna sig på eller under svältgränsen
            därför att de icke kan få arbete. Genom att avslå framställningen
            om anslag till militärväsendet (detsamma blir fallet ehuru i mindre
            omfattning för den händelse riksdagen endast be- slutar bifalla
            vårt förslag, varom särskilda motioner väckas, angående instäl-
            lande av årets och nästkommande års militära övningar) skulle
            åtskilliga miljoner omedelbart sparas för att kunna användas till
            hjälpåtgärder för landets arbetslösa. Med stöd av vad sålunda
            anförts, tillåta vi oss hemställa,
          </p>
          <p xml:id="i-KdEuWPAgQGLN3NmGn3feu">
            att riksdagen måtte besluta, 1) att avslå under fjärde huvudtiteln
            äskade anslag till militärväsendet, kronor 122,097,800. 2) att
            överskottet av de medel, som i budgetplanen beräk- nats för fjärde
            huvudtiteln, varom årets riksdag har att besluta, sedan avlöningar
            till försvarsverkens arbetare av- räknats, måtte disponeras till
            hjälpåtgärder för de arbets- lösa enligt grunder, som av riksdagen
            må beslutas.
          </p>
          <p xml:id="i-7fL9kqdt8TS8TgHvL4M7EQ" type="date">
            Stockholm den 21 januari 1932.
          </p>
          <p type="signatureBlock" id="i-B1fUbDspeCzuCDnedECCSK">
            Oscar Öhman. K. Kilbom. Edoff Andersson. Nils Flyg. Aug. Spångberg.
            Viktor Herou. Verner Karlsson.
          </p>
          <p xml:id="i-9q9tx1rqYWA4hboQSb528A">
            J. P. Dahlén.
          </p>
        </div>
      </div>
    </body>
  </text>
</TEI>
