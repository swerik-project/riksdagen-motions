<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00395">
  <teiHeader>
    <fileDesc>
      <titleStmt>
        <title>Stöd vid start av näringsverksamhet</title>
        <author corresp="i-DJgH7q21vrKJDYHFpgpTiX">av Penilla Gunther (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stöd vid start av näringsverksamhet</title>
          <idno type="rdwebb">GY02A395</idno>
          <rs type="number">A395</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A395/text</ref>
          <ref type="dokument_url_html">http://data.riksdagen.se/dokument/GY02A395</ref>
          <ref type="dokumentstatus_url_xml">http://data.riksdagen.se/dokumentstatus/GY02A395</ref>
          <ref type="doc">http://data.riksdagen.se/fil/8FC878AD-0290-45A6-AE5B-C631BE0257E1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BzvXKDMdnGN3SmEqqJK6jH" type="signed"/>
        <correspContext corresp="i-BzvXKDMdnGN3SmEqqJK6jH">
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction type="numbering" xml:id="i-NAcCN3M5j35tqHttNm7oNh">
          <date when="2010-10-29"/>
        </correspAction>
        <correspAction type="submission" xml:id="i-Ms8xowuGUBgPs1KBtKTmqH">
          <date when="2010-10-27"/>
        </correspAction>
        <correspAction type="transfer" xml:id="i-WgPSDv7pbXS9hiqVTMaD6Y">
          <date when="2010-10-27"/>
        </correspAction>
        <correspAction type="assigned" xml:id="i-28VSC1ncYnHQJvmZ9u3Fb2"/>
        <correspContext corresp="i-28VSC1ncYnHQJvmZ9u3Fb2">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-R9DfcGqX2ud728cmeUqwg1">
            Förslag till riksdagsbeslut
          </head>
          <p xml:id="i-4LjKzTBuf71FftsQixSFfj">
            Riksdagen tillkännager för regeringen som sin mening vad som
            anförs i motionen om att utreda möjligheten att införa särskilt
            stöd vid start av näringsverksamhet för fler grupper än i dag.
          </p>
        </div>
        <div type="motContent">
          <head type="h1" xml:id="i-7Wvd2iWegq8Jz5q8P2VCn3">
            Motivering
          </head>
          <p xml:id="i-Rfrc6euhQoTzio7CGEBBWJ">
            Syftet med stöd till start av näringsverksamhet är att ge arbetslösa,
            som inte kan få ett arbete och som har förutsättningar för att
            starta egen verksamhet, bidrag till försörjningen under inledningsskedet
            av verksamheten.
          </p>
          <p xml:id="i-FZv7kmih44DyMaygaLFrdM">
            Stödet får lämnas till den som är arbetslös eller riskerar bli
            arbetslös och är arbetssökande på Arbetsförmedlingen från 25 års
            ålder, för personer med funktionshinder och för dem som uppfyller
            villkoren för att delta i arbetslivsintroduktionen. Även till
            dem som deltar inom jobb- och utvecklingsgarantin, som inte har
            fyllt 25 år, kan stödet anvisas. Stöd kan också ges till den som
            är bosatt inom ett stödområde även om personen inte är arbetslös.
          </p>
          <p xml:id="i-NC4yCthJHTYZD3euDJDXwP">
            Stödet lämnas till personer som bedöms ha goda förutsättningar
            att driva företag. Därtill krävs att verksamheten bedöms få en
            tillfredsställande lönsamhet och ge varaktig sysselsättning. Vidare
            får stödet inte snedvrida konkurrensförutsättningarna för annan
            verksamhet. Stöd till start av näringsverksamhet får inte lämnas
            till verksamheten inom jordbruks- och transportsektorn, dock kan
            undantag göras för taxiverksamhet.
          </p>
          <p xml:id="i-25Z2NbKy9imuNdwLGRgM2C">
            Den sökande lämnar in en affärsidé till Arbetsförmedlingen, som
            med hjälp av ekonomiskt sakkunniga sedan tar ställning till om
            den sökande bedöms ha förutsättningar för att bedriva verksamheten
            och om övriga villkor är uppfyllda.
          </p>
          <p xml:id="i-Dzm5bKGQawGRYtgj7FNm9i">
            Som förberedelse för starten och stöd under inledningsskedet
            kan Arbetsförmedlingen på vissa håll erbjuda informationsträffar,
            rådgivning och nyföretagarkurs. Stöd lämnas normalt under högst
            sex månader. Förlängning kan endast göras på grund av sjukdom
            eller att myndighetstillstånd, som behövs för verksamheten, blivit
            försenat.
          </p>
          <p xml:id="i-3xtGr5WBWburkMZSyZKLdQ">
            Det ekonomiska stöd som lämnas är ett så kallat aktivitetsstöd.
            Den som är berättigad till ersättning från arbetslöshetskassa
            får aktivitetsstöd motsvarande arbetslöshetsersättningen, dock
            lägst 320 kronor per dag för heltid. Den som inte uppfyller villkoren
            för ersättning från arbetslöshetskassa får aktivitetsstöd med
            223 kronor per dag. Stödet, som kan reduceras om den sökande också
            har andra inkomster, betalas ut av Försäkringskassan en gång per
            månad.
          </p>
          <p xml:id="i-Hi2tEa6eWBWmad6SFHKQvZ">
            Riksrevisionen har i RiR 2008:24 granskat effekterna av stöd
            till start av näringsverksamhet. I rapporten framgår att det enligt
            nationalekonomisk teori och forskning kan finnas både negativa
            och positiva effekter av arbetsmarknadspolitiska åtgärder. Till
            de positiva effekterna hör förbättrad matchning mellan arbetssökande
            och lediga platser samt att de arbetssökandes konkurrenskraft
            och produktivitet ökar. Bland de negativa effekterna nämns att
            de som är med i ett arbetsmarknadspolitiskt program kan minska
            eller helt upphöra med sitt arbetssökande. Det finns även undanträngningseffekter,
            det vill säga att en person som anställs med hjälp av en subvention
            ändå skulle ha anställts av samma arbetsgivare eller att personen
            anställs i stället för någon annan. När det gäller start av näringsverksamhet
            är det möjligt att den person som tar del av stödet hade startat
            företag även utan stöd. Därtill finns risk för konkurrenssnedvridning,
            när sysselsättningen minskar eller trängs undan på grund av någon
            åtgärd. Risken för detta är sannolikt störst på lokala marknader
            och särskilt inom tjänstesektorn, där lönekostnaderna utgör en
            stor del av företagets totala kostnader.
          </p>
          <p xml:id="i-SCamjjrfocR9BVVQ3S28qN">
            Riksrevisionens samlade bedömning är att stöd till start av näringsverksamhet
            har positiva effekter och att det förefaller vara ett framgångsrikt
            program, även om det också är förenat med vissa negativa effekter.
            Enligt Riksrevisionens bedömning 2008, bör det finnas utrymme
            för att expandera volymen. Riksrevisionen anser att stödet i högre
            utsträckning bör prioriteras bland de arbetsmarknadspolitiska
            programmen, med fortsatt hänsyn till att stödet riktar sig till
            lämpliga personer.
          </p>
          <p xml:id="i-DvX7UN5tqkaZLgF4dRTFqC">
            I budgetproposition 2010/11 UO 14 framgår att stöd till start
            av näringsverksamhet har det bästa resultatet av alla arbetsmarknadspolitiska
            program. Andelen som hade sysselsättning 90 dagar efter avslutad
            insats uppgick till 84 procent under 2009. Under 2007 och 2008
            var motsvarande siffra 85 respektive 86 procent.
          </p>
          <p xml:id="i-P7JfYSepjdpLBJnqA2DeUJ">
            Riksrevisionen efterfrågade i RiR 2008:24 ökade volymer. Under
            2009 ökade också volymerna med 1 800 deltagare, vilket innebar
            att totalt 6 400 personer erhöll stöd till start av näringsverksamhet.
            År 2010 ökade antalet som deltog i programmet markant. Under årets
            första fyra månader skedde en ökning med hela 3 400 deltagare
            i förhållande till samma period föregående år. Det är fler ungdomar,
            utrikesfödda och personer med en funktionsnedsättning som medför
            nedsatt arbetsförmåga som har fått stödet 2010 än 2009. En orsak
            är att insatsen bland annat kan erbjudas inom jobbgarantin för
            ungdomar. Jag ser mycket positivt på de ökade volymerna.
          </p>
          <p xml:id="i-TSnrNFnn9DAJ1rr61GBxjE">
            Idag finns också ett särskilt stöd vid start av näringsverksamhet.
            Stödet får lämnas till personer som är arbetslösa och som har
            en funktionsnedsättning som medför nedsatt arbetsförmåga. Stödet
            får även lämnas till flera personer som gemensamt etablerar verksamhet
            högst 60 000 kronor per person. Stödet utgår för att inhandla
            utrustning och andra kostnader i samband med starten av verksamheten.
            Det kan kombineras med stöd till start av näringsverksamhet. Om
            näringsverksamheten läggs ner eller säljs inom tre år efter det
            att stödet lämnades ska det betalas tillbaka helt eller delvis.
          </p>
          <p xml:id="i-QZV5Jz9zuFzTo3qXjTnDye">
            I uppstartsskedet kan det vara svårt för den enskilde att få
            tillgång till kapital. Jag menar därför att det bör utredas om
            särskilt stöd vid start av näringsverksamhet kan gälla fler grupper
            än idag.
          </p>
        </div>
        <div type="motSignatures">
          <list>
            <item xml:id="i-V2HMwFEXapNmps5arpBj9r" who="i-DJgH7q21vrKJDYHFpgpTiX">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
