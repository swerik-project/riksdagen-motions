<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__40/mot_1952__fk__40-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Första kammaren, nr 40.
          </p>
          <p>
            Nr 40.
          </p>
          <p>
            Av herr Persson, Einar, m. fl., om rätt för skogsarbetare m.
            fi. att vid taxering till skatt för inkomst åtnjuta avdrag för
            vissa fördyrade levnadskostnader.
          </p>
          <p>
            Enligt 33 8 kommunalskattelagen må från tjänst avdrag i regel
            göras för samtliga utgifter, vilka äro att anse såsom kostnader
            för fullgörande av tjänsten. Innebörden i sagda paragraf utvecklas
            närmare i anvisningar mom. 3, där det heter: »Har skattskyldig
            i sin tjänst verkställt resor utom den vanliga verksamhetsorten
            äger han rätt till att åtnjuta avdrag icke blott för kostnaden
            för resan utan jämväl för den ökning i levnadskostnaderna, som
            den skattskyldige kan hava fått vidkännas på den grund, att han
            vis- tats utom sin vanliga verksamhetsort, såsom hotellrum, ökad
            kostnad för föda osv. Därest av staten anvisats särskild ersättning
            för kostnaden, får avdrag dock icke äga rum.» När det gäller i
            statens tjänst anställda tjänste- män finnas särskilda bestämmelser
            härför, vari det bl. a. heter: »Från staten utgående traktamentsersättningar
            skola icke upptagas som inkomst av tjänsten.» Det är uppenbart,
            att hela det trakiamente, som utgår från staten till vissa statstjänstemän,
            skall användas till bestridande av de extra kostna- der, som kunna
            uppkomma för dessa vid fullgörandet av sitt arbete på annan ort
            än den vanliga verksamhetsorten. Men det är också uppenbart, att
            de beskattningsfria traktamentena för dessa vållat en del irritation
            bland vissa arbetargrupper, särskilt skogsarbetarna, vilka under
            långliga tider för sitt arbetes skull måste vistas långt borta
            från hemmet och familjen och på så sätt komma att få två hushåll.
            Det är inte på grund av någon avog inställning mot statstjänstemännens
            beskattningsfria traktamenten, som denna irritation uppstått,
            utan anled- ningen härtill är, att också skogsarbetarna mena sig
            ha rätt till skäligt avdrag för fördyrade levnadskostnader likaväl
            som en statens skogstjänste- man, vilken åtnjuter beskattningsfria
            traktamenten, som i de flesta fall uppgå till 5—6 gånger så höga
            belopp som det avdrag en skogsarbetare f. n. erhåller för fördyrade
            levnadskostnader. Under fjolårets riksdag höj- des också statstjänstemännens
            traktamenten med 2 kronor, vilket avsåg att vara en kompensation
            för den inträffade levnadskostnadsfördyringen. Någon motsvarande
            förhöjning av skogsarbetarnas avdrag för fördyrade levnadskostnader
            har, så vitt är bekant, ej medgivits av taxeringsmyndig- heterna.
            För närvarande har en skogsarbetare rätt att i sin deklaration
            göra ett
          </p>
          <pb facs="riksdagen-motions-pdf/data/1952/mot_1952__fk__40/mot_1952__fk__40-002.pdf"/>
          <p>
            Motioner i Första kammaren, nr 40. 9
          </p>
          <p>
            avdrag med 1 krona per dag, om han icke har s. k. eget hushåll,
            samt 2 kro- nor per dag, om han har eget hushåll, för fördyrade
            levnadskostnader och om arbetet är förlagt på annan ort än den
            vanliga bostadsorten. Det är uppenbart, att detta är ett alltför
            ringa belopp för att kompen- sera den levnadskostnadsfördyring,
            som blir följden av att skogsarbetarna många gånger ha sitt arbete
            långt från bostadsorten. Denna fråga har två gånger varit föremål
            för riksdagens behandling, dels vid 1946 års riksdag, dels vid
            1948 års riksdag. När frågan behandlades i riksdagen år 1946,
            an- förde bevillningsutskottet i sitt då avgivna betänkande nr
            25 bl. a.: »Enligt utskottets uppfattning är det önskvärt, att
            föreliggande ojämnheter i fråga om avdragsrätten elimineras i
            den utsträckning detta kan ske.» Det är dithän vi syfta med denna
            motion. Det bör inte vara någon omöj- lighet att åstadkomma ett
            avdrag för fördyrade levnadskostnader för skogs- arbetarna och
            jämförliga grupper, vilket bättre än nu korresponderar med t.
            ex. statstjänstemännens beskattningsfria traktamenten. På grund
            av vad ovan anförts hemställes, att riksdagen måtte besluta att
            i skrivelse till Kungl. Maj:t hemställa om proposition med förslag
            om sådan änd- ring av kommunalskattelagens bestämmelser rörande
            av- drag från intäkt, att skogsarbetare och med dem jämför- liga
            arbetargrupper tillförsäkras skattefrihet för sådana fördyrade
            levnadskostnader som ovan sagts.
          </p>
          <p>
            Stockholm i januari 1952. Einar Persson. H. Sten. Jon N. Jonsson.
            Karl Damström.
          </p>
          <p>
            Per Olofsson. J. F. Grym. Lage Svedberg.
          </p>
        </div>
      </div>
    </body>
  </text>
</TEI>
