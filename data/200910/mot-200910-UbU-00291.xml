<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00291">
  <teiHeader>
    <fileDesc>
      <titleStmt>
        <title>Forskning till stöd för sjukvård</title>
        <author corresp="i-Ev6Dx3pWj2WT32VGQpabaz">av Finn Bengtsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning till stöd för sjukvård</title>
          <idno type="rdwebb">GX02Ub291</idno>
          <rs type="number">Ub291</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub291/text</ref>
          <ref type="dokument_url_html">http://data.riksdagen.se/dokument/GX02Ub291</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub291</ref>
          <ref type="doc">http://data.riksdagen.se/fil/E03AF02F-309E-48D4-A984-726609DF76EE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D1VEo4RsLQ829PfRBs5DMP" type="signed"/>
        <correspContext corresp="i-D1VEo4RsLQ829PfRBs5DMP">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-LDueJbtBjPaoL3pKFkumL7" type="numbering">
          <date when="2009-10-06"/>
        </correspAction>
        <correspAction xml:id="i-FUREyqyH9hP1CrjTEjmP3Y" type="submission">
          <date when="2009-10-02"/>
        </correspAction>
        <correspAction xml:id="i-F1rZHUkopbqZCpJ2eGiRy" type="transfer">
          <date when="2009-10-02"/>
        </correspAction>
        <correspAction xml:id="i-5aodmPqjg79u4gH68dzvj3" type="assigned"/>
        <correspContext corresp="i-5aodmPqjg79u4gH68dzvj3">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NYofMbBC1acM6thGb6ZWs5" type="motBody">
        <div xml:id="i-QTHpUFGLQE6B7NEaKpKgNV" type="motProposal" subtype="förslag">
          <head xml:id="i-SPBwnQQpPYkuC7kC8e3EVh">
            Förslag till riksdagsbeslut
          </head>
          <p xml:id="i-Mr9FNM7WA1SeqtQPd8G7tz">
            Riksdagen tillkännager för regeringen som sin mening vad som
            anförs i motionen om forskning till stöd för ringaktad sjukvård.
          </p>
        </div>
        <div xml:id="i-VckNJCBxgr5ohr2dXkfBnF" type="motContent">
          <head xml:id="i-AXJjPx8ZFxytqaDrjKndxZ" type="h1">
            Bakgrund
          </head>
          <p xml:id="i-XJvUDTo16XtifztUjDZh9u">
            Att politiker riktar stöd till särskild forskning är vanligen
            inte av godo. Sådan politiker- eller myndighetsstyrning riskerar
            hämma det nödvändiga oberoende av hypotesformulering eller annan
            inriktning på forskningens innehåll som oftast i sig är en central
            förutsättning om kvalitet och trovärdighet för resultaten av offentligfinansierad
            forskning ska upprätthållas. En bred opinion både inom och utom
            forskarsamhället stödjer offentligfinansierad forsknings oberoende
            av politiker- eller myndighetsstyrning av just dessa skäl värnandet
            av kvaliteten och trovärdigheten för skattefinansierade forskningsuppgifter.
          </p>
          <p xml:id="i-7c8aq2uWfVcYuNEapcb2YJ">
            Men i praktiken begås tyvärr ofta övergrepp mot denna viktiga
            princip av forskningsinnehållets oberoende genom missriktade ambitioner
            från politiker och myndigheter som vill detaljstyra tilldelningen
            av forskningsresurser mot områden som man menar är till gagn för
            samhället. Att denna typ av ambitioner ofta blir just missriktade
            beror på att man missförstått var tillkortakommanden i forskningsfinansieringen
            verkligen existerar. Det är nämligen så att de forskningsverksamheter
            som för dagen förefaller eminenta eller excellenta sällan är de
            som behöver förstärkas. Sådana strukturer finner närmast alltid
            sitt behov av resurser tillgodosett på ett eller annat vis. Det
            hindrar inte att man som ledare och medarbetare i denna typ av
            forskning sällan är nöjd med sina anslag och kan då med till synes
            enkla och självklara argument om sin grupperings förträfflighet
            i form av kompetens i allmänhet och av betydelse för samhället
            i synnerhet locka politiker och andra beslutsfattare över offentligfinansierade
            forskningsresurser att ständigt prioritera sådan forskning som
            ter sig populär och rätt att driva i tiden just nu.
          </p>
          <p xml:id="i-6BvJUGbd2c5D5YZwiiDJRx">
            Men när man hemfaller till denna typ av populism för att vilja
            styra forskningens resurser riskerar inte bara tillfälliga nycker
            att få stöd utan även ideologiskt präglade påtryckningar kan vinna
            giltighet. En fast politisk styrning utifrån förenklade analyser
            riskerar då paradoxalt nog att skada den eventuella positiva politiska
            innebörd den kanske kan visa sig ha. Därför är det så viktigt
            att eventuella missförhållanden på denna punkt vad gäller stöd
            till forskningen i Sverige så långt möjligt undanröjs i framtiden.
            Trots detta kan vissa riktade stödåtgärder för försummad forskning
            med potential för framtiden ha stor legitimitet för att identifieras
            och styras av politiker. Det är sådan typ av forskning inom det
            medicinska området som denna motion handlar om. Analysen för varför
            riktat stöd till försummad forskning av den typ som nedan exemplifieras
            utgår från det stora och negligerade samhällsproblem som döljer
            sig om man nekar berörda patientgrupper att få sina sjukdomar
            och åtgärder eller behandlingar av dessa vederbörligt studerade
            bara för att de är nytillkomna eller ovanliga som diagnostiska
            entiteter. Här har politikerna ett särskilt ansvar att värna att
            offentliga forskningsresurser tillhandahålls, då möjligheter för
            att få detta via gängse forskningsfinansiärer, offentliga eller
            privata, är undermåliga idag givet det regelverk som här förhärskar
            för prioritering av resurstilldelning. Om ett tillstånd är nyligen
            påkommet eller mycket sällsynt förekommande blir av hävd forskningssatsningar
            på ett sådant område från våra vanliga källor mycket begränsade
            eller helt uteblivna, och det är här en politisk prioritering
            kan göra skillnad. Även om inte all sådan satsning på försummade
            områden vinner otvetydig framgång i det kortare perspektivet,
            har denna typ av analys för stöd riktat åt mindre uppmärksammade
            problem idag en stor potential för att Sverige förhoppningsvis
            bör kunna återta en position som en ledande forskningsnation på
            lite sikt genom att tänka i nyare och vidare banor.
          </p>
          <head xml:id="i-8DaQJhnGHF69u3FahqW6cq" type="h2">
            Medicinsk diagnostik
          </head>
          <p xml:id="i-KRVES64xCfhTDMxnJP62th">
            Den empiriska vetenskapsdisciplinen medicin utvecklas ständigt
            med nya diagnoser och diagnosgrupper. Det är i själva verket denna
            utveckling av sjukdomsbeskrivningar genom uppmärksamma kliniska
            iakttagelser mot stor erfarenhetsbakgrund (sett många patienter
            eller besitta en knivskarp analytisk förmåga för det man ser)
            som sedan samlas ihop och analyseras på ett strukturerat sätt
            tillsammans med även laboratorieresultat och mera experimentella
            data som är den allra viktigaste inom medicinen. Först genom nya
            eller mer preciserade diagnoser och diagnosgrupper ökar vår chans
            att söka deras innersta orsaker och därav även optimera våra möjligheter
            att utveckla kausala fungerande terapier som kan bekämpa sjukdomssymptomen
            och kanske till och med normalisera dessa och rent av läka ut
            sjukdomen helt.
          </p>
          <head xml:id="i-RDjWPxrPCsKs4PXUPUUfUw" type="h2">
            Aktuell problembild med exempel på olika sjukdomar som behöver
            forskningsstöd
          </head>
          <p xml:id="i-Ropsp559e59Fu8HS9ZJUxn">
            Samtidigt möts nydefinierade sjukdomstillstånd inte sällan, eller
            snarare alltför ofta, av en mycket stor skepsis ute i verksamheten.
            Denna restriktivitet inom sjukvården och dess organisation att
            ta till sig av nya rön som potentiellt kan vara den bästa förutsättningen
            för att rätt kunna utveckla verksamheten till att möta fördolda
            problem överförs också till allmänheten och beslutsfattare. Det
            senare leder inte ovanligt till en närmast fördomsfull attityd
            för de faktiska men oförklarliga problem som enskilda patienter
            lider av. Historiska exempel på detta, som tyvärr fortfarande
            inte tvättat bort sin misstänkta simulantstämpel bland många såväl
            i professionen och bland allmänheten som hos många beslutsfattare
            är krämpor som berör bland annat själsfunktion och smärttillstånd.
            Det som idag klassas som svårartat sänkt sinnesstämning med stor
            risk för självmordsbeteende, så kallad egentlig depression, uppfattas
            av många lekmän och politiker felaktigt som humörsvängningar vilka
            följaktligen den lidande själv bör lägga band på och rycka upp
            sig. De som idag har diagnosen fibromyalgi kallades till inte
            för så länge sedan även bland verksamma i den medicinska professionen
            föraktfullt för SVBK = Sveda, Värk och BrännKärringar. Till de
            nyligare problem med delvis liknande symtomkaraktär, men som ännu
            sämre än fibromyalgi respekteras idag för de större insikter som
            successivt nåtts bland de inledande forskningsrön som trots allt
            kommit fram och även kunnat bekräftas i viss omfattning av andra,
            hör tillstånd som Myalgisk encefalomyelit (ME, även kallat kroniskt
            trötthetssyndrom; Chronic Fatigue Syndrome, CFS) och så kallat
            irriterade tarmens syndrom (Irritable Bowel Syndrome, IBS).
          </p>
          <p xml:id="i-AcvSZ2kw7gdzqxv4WxJtVV">
            Formellt fyller samtliga de tre senare tillstånden kriterierna
            för sjukdomar som inordnas under reumatiska åkommor (fibromyalgi),
            neurologiska åkommor (ME/CFS) respektive funktionella gastroenterologiska
            åkommor (IBS). Bara för tillståndet ME/CFS finns trovärdiga uppskattningar
            om att 0,51 procent av befolkningen i Sverige fyller kriterierna
            för sjukdomen. Det innebär att mellan 45 000 och 90 000 svenskar
            lider av ME/CFS här och nu. Trots detta finns en enda klinik i
            landet som studerar problemet och tar emot patienter. Den är förlagd
            till Göteborg och har en mycket begränsad bemanning av eldsjälar,
            några av vilka som först kunnat ägna sig åt att studera och behandla
            tillståndet efter sin pensionering som forskare och läkare.
          </p>
          <p xml:id="i-7E7WJ2KrEqeX6mb4LzKu6e">
            Vad som emellertid är särskilt intressant sett ur motivet till
            yrkandet i denna motion är den stora samsjuklighet som föreligger
            mellan tillstånden. Hos inte mindre än 6070 procent av dem som
            uppfyller kriterierna för fibromyalgi är också kriterierna för
            ME/CFS uppfyllda. Dessutom visar flera undersökningar att av dem
            som uppfyller både kriterierna för fibromyalgi och ME/CFS kan
            man på 60 procent av dessa också ställa diagnosen IBS. Detta har
            gjort att frågan har ställts om de enskilda sjukdomarna ska anses
            ha mycket stor samsjuklighet, eller om det rent av rör sig om
            ett och samma sjukdomstillstånd som kan ta sig lite olika symptomyttringar
            från fall till fall. Under de senare premisserna har en samlande
            beteckning som dysregulation spectrum syndrome alternativt central
            sensitivity syndromes föreslagits. Den konstruktiva tanken med
            en samlingsdiagnos skulle vara att sjukdomens orsak då eventuellt
            kan tänkas stå på basen av störningar i patienternas immunsystem,
            som kan vara genetiskt betingade eller utlösas av andra sjukdomar
            såsom influensa, olika gifter eller oxidativ stress eller vara
            resultatet av olika bristtillstånd i kroppen som sammantaget stör
            funktionen i immunsystemet så att symptom från hjärna, muskler,
            leder och tarmsystem uppstår. Genom att vidare studera och analysera
            alla dessa teorier om uppkomstmekanismer i forskningen skulle
            också studier för olika rationella behandlingsmöjligheter kunna
            följa. Motivet till en riktad forskningsansträngning i denna riktning
            står att spåra i att 1) enbart antalet patienter med diagnos och
            behandlingskrävande fibromyalgi och ME/CFS är cirka 300 000, 2)
            ingen säker behandling finns att få och 3) dessa försummade patienter
            som fortfarande ses ner på av sjukvård, allmänhet och många politiker
            kostar samhället oerhörda resurser då de ofta inte kan arbeta,
            inte får någon akut hjälp eller möjligheter till rehabilitering
            och har en utomordentligt sänkt livskvalitet på grund av detta.
          </p>
          <p xml:id="i-4m9iHHJihiGC5dBw93Bzao">
            En ytterligare grupp sjukdomar som kommer i kläm när det gäller
            forskningsstöd är de som med ett samlingsnamn kallas sällsynta
            diagnoser. Definitionen av sällsynta diagnoser kommer från Socialstyrelsen:
            Ovanlig sjukdom/skada som leder till omfattande funktionshinder
            och som uppträder hos högst 100 personer per en miljon innevånare.
            De sällsynta diagnoserna är oftast medfödda, genetiskt betingade,
            komplexa till sin natur och livslånga. Trots att de enskilda diagnoserna
            är få, delar de på problemet att det finns tusentals olika sällsynta
            diagnoser. De flesta sällsynta diagnoser är därtill syndrom med
            flera olika ingående symtom. Detta leder oftast till omfattande
            och mångfasetterade funktionsnedsättningar, vilket innebär kontakter
            med många olika medicinska specialister.
          </p>
          <p xml:id="i-M5nbQTGBAuAvQGRAEkn1Bb">
            Sällsyntheten som sådan, samt diagnosernas mångfald och komplexitet,
            innebär att bristen på kunskap om dessa diagnoser är påtaglig
            inom hela vårdsektorn.
          </p>
          <p xml:id="i-DdjVRy2JbW3f6VhLvwR2PZ">
            Socialstyrelsen genomför under hösten 2009 en utredning som främst
            rör vården för sällsynta diagnoser. Givetvis är det bra att utredningen
            görs, men det är ändå en alltför begränsad insats i relation till
            problemets omfattning och komplexitet. Därför behövs parallellt
            en allsidig satsning på offentligfinansierad forskning som syftar
            till att belysa flera aspekter av en sällsynt diagnos, såsom sociala
            och arbetslivsorienterade samt de privat- och samhällsekonomiska
            konsekvenserna vid sidan av de rent medicinska, i syfte att ge
            en helhetsbild av situationen för personer som har sällsynta diagnoser.
            Först efter en sådan analys kan en seriös nationell handlingsplan
            för sällsynta diagnoser tas fram. Rimligen kommer ett så gediget
            underlag att skapa förutsättningar att bedöma möjligheten av att
            inrätta centraliserade (kanske internationella) universitetsbaserade
            kliniker även här i Sverige där olika sällsynta sjukdomssyndrom
            kan samlas för diagnos, åtgärd, behandling eller uppföljning i
            samband med att de vidare ges utrymme för att utforskas i större
            skala.
          </p>
          <head xml:id="i-SDhRsBxWHgUTtm2axs1jkX" type="h1">
            Förslag
          </head>
          <p xml:id="i-E6RjuDq7yp1yMRDY3sqws">
            Sjukdomarna ovan har de gemensamt att de har svårt att enkelt
            finna stöd för forskning i jämförelse med mera etablerade och
            välkända medicinska frågeställningar. Men just eftersom de är
            så många sammantaget och därför kan betecknas som folksjukdomar
            tillsammans, samtidigt som de lider av brist på engagemang från
            samhället genom ofta en fördomsfull inställning till deras blotta
            existens, bör de kunna bli föremål för en politisk uppmärksamhet
            och därtill översyn över huruvida typen av strategiska forskningssatsningar
            av staten snarare borde rikta sitt intresse mot att få dessa tillstånd
            utforskade jämfört med de gängse satsningar som hittills gjorts
            enbart på sedan länge etablerade diagnosgrupper.
          </p>
          <p xml:id="i-SXdBZuibKrmXEUryi5ix9j">
            Visst, det är rimligt att sjukvården, allmänhet och beslutsfattare
            intar en kritisk hållning till en alltför snabb diagnostikutveckling
            inom medicinen. Men just för att inte försena denna till onödigt
            lidande för många patienter och till skada för samhällsekonomin
            är det viktigt att forskningsmedel allokeras kanske särskilt till
            det hittills mindre kända för att på vetenskaplig grund bättre
            belägga såväl diagnosernas befintlighet, deras orsaker och därav
            möjligheter till att föreslå och testa åtgärder och behandlingar
            på rationella medicinska grunder. Jag vill med denna motion att
            riksdagen efter bifall av densamma ger regeringen detta till känna.
          </p>
        </div>
        <div xml:id="i-YLkLaEMYMTyC2cRUBYKVuu" type="signatureBlock">
          <list xml:id="i-Q2BEj1WRJvuVuBh9tdcHNP">
            <item xml:id="i-KFT8nDTLGE2t2sqnccViEp" who="i-Ev6Dx3pWj2WT32VGQpabaz" type="signature">
              Finn Bengtsson (m)
            </item>
          </list>
        </div>
      </div>
    </body>
  </text>
</TEI>
