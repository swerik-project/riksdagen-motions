<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-00250">
  <teiHeader>
    <fileDesc>
      <titleStmt>
        <title>En politik för att möta coronapandemins globala effekter</title>
        <author corresp="i-HG8uLqLT7SnwSx5YRobkVr">av Håkan Svenneling m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:250 av Håkan Svenneling m.fl. (V)</title>
          <idno type="rdwebb">H802250</idno>
          <rs type="number">250</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H802250/text</ref>
          <ref type="dokument_url_html">http://data.riksdagen.se/dokument/H802250</ref>
          <ref type="dokumentstatus_url_xml">http://data.riksdagen.se/dokumentstatus/H802250</ref>
          <ref type="docx">http://data.riksdagen.se/fil/C95BC59C-F491-42F7-923A-B6AE3D10D65D</ref>
          <ref type="pdf">http://data.riksdagen.se/fil/8496E8D5-6A29-4B78-9F38-38D4A3D8311B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-BuRHtHdFnw5xn65TMtHUXs" type="signed"/>
        <correspContext corresp="i-BuRHtHdFnw5xn65TMtHUXs">
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-Y2UurHjD3EbgDP3mHJAh9V" type="submitted">
          <date when="2020-09-22"/>
          <time when="15:30:28"/>
        </correspAction>
        <correspAction xml:id="i-7jPvep1tbKbRuxibvCRjaZ" type="reviewed">
          <date when="2020-09-22"/>
          <time when="18:30:20"/>
        </correspAction>
        <correspAction xml:id="i-5ZRJv2JCBrqjSxp6YSq9gG" type="referred">
          <date when="2020-10-14"/>
        </correspAction>
        <correspAction xml:id="i-CAE4oo2EU3GFUxcy3TUYaZ" type="assigned">
          <date when="2022-06-21"/>
          <time when="15:47:40"/>
        </correspAction>
        <correspContext corresp="i-CAE4oo2EU3GFUxcy3TUYaZ">
          <ref type="assignedTo">Utrikesutskottet</ref>
        </correspContext>
        <correspAction xml:id="i-632e5oovuvRuLXeNnGPMwa" type="behandlas_i"/>
        <correspContext corresp="i-632e5oovuvRuLXeNnGPMwa">
          <ref type="uppgift">2020/21:FiU5</ref>
          <ref type="ref_dok_id">H801FiU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FiU5</ref>
          <ref type="ref_dok_titel">Utgiftsområde 27 Avgiften till Europeiska unionen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3JiHyVD6TfhWmtPqciUFWD" type="behandlas_i"/>
        <correspContext corresp="i-3JiHyVD6TfhWmtPqciUFWD">
          <ref type="uppgift">2020/21:UU2</ref>
          <ref type="ref_dok_id">H801UU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt utvecklingssamarbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CL4xQCJSsNxbkpLvnyzJvi" type="behandlas_i"/>
        <correspContext corresp="i-CL4xQCJSsNxbkpLvnyzJvi">
          <ref type="uppgift">2020/21:SoU14</ref>
          <ref type="ref_dok_id">H801SoU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU14</ref>
          <ref type="ref_dok_titel">Covid-19-pandemin och därmed sammanhängande frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8CveoiCQRv32c8oKKnRytw" type="behandlas_i"/>
        <correspContext corresp="i-8CveoiCQRv32c8oKKnRytw">
          <ref type="uppgift">2020/21:MJU10</ref>
          <ref type="ref_dok_id">H801MJU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU10</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PCatkSvXyhUKENCVNUPUji" type="behandlas_i"/>
        <correspContext corresp="i-PCatkSvXyhUKENCVNUPUji">
          <ref type="uppgift">2020/21:NU13</ref>
          <ref type="ref_dok_id">H801NU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8qkLQsEuLQLBsQpTEtrYaH" type="behandlas_i"/>
        <correspContext corresp="i-8qkLQsEuLQLBsQpTEtrYaH">
          <ref type="uppgift">2020/21:NU1</ref>
          <ref type="ref_dok_id">H801NU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU1</ref>
          <ref type="ref_dok_titel">Utgiftsområde 24 Näringsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KHGrWyVqRUstfuBwho6SQj" type="behandlas_i"/>
        <correspContext corresp="i-KHGrWyVqRUstfuBwho6SQj">
          <ref type="uppgift">2020/21:UU4</ref>
          <ref type="ref_dok_id">H801UU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU4</ref>
          <ref type="ref_dok_titel">Nordiskt samarbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PFWzaBVkwnB3nadR1jgv1P" type="behandlas_i"/>
        <correspContext corresp="i-PFWzaBVkwnB3nadR1jgv1P">
          <ref type="uppgift">2020/21:UU10</ref>
          <ref type="ref_dok_id">H801UU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PjvveDf8o5a8EbBoZfmYzD" type="behandlas_i"/>
        <correspContext corresp="i-PjvveDf8o5a8EbBoZfmYzD">
          <ref type="uppgift">2021/22:UU1</ref>
          <ref type="ref_dok_id">H901UU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU1</ref>
          <ref type="ref_dok_titel">Utgiftsområde 5 Internationell samverkan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XXxyugpTRxqyk7DAbN82xu" type="behandlas_i"/>
        <correspContext corresp="i-XXxyugpTRxqyk7DAbN82xu">
          <ref type="uppgift">2021/22:UU8</ref>
          <ref type="ref_dok_id">H901UU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU8</ref>
          <ref type="ref_dok_titel">Riksrevisionens rapport om svenskt bistånd till multilaterala organisationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:250 av Håkan Svenneling m.fl. (V)
          En politik för att möta coronapandemins globala effekter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-SbpwkeCZg8qEtC7mE5CRNn">
            1 Förslag till riksdagsbeslut
          </head>
          <list style="ol">
            <item xml:id="i-WxNeUbG9n7bkksuAhfzysf">
              Riksdagen ställer sig bakom det som anförs i motionen om att
              Sverige bör stödja och använda de multilaterala samarbetsorganisationer
              som finns för att minska de ekonomiska klyftorna i världen och
              för att driva på för demokrati och mänskliga rättigheter och tillkännager
              detta för regeringen.
            </item>
            <item xml:id="i-4QpHNNZtiPanq1akxrZm7t">
              Riksdagen ställer sig bakom det som anförs i motionen om att
              Sverige i sina bilaterala kontakter med USA, i FN samt i andra
              internationella sammanhang bör trycka på för att USA återupptar
              sitt ekonomiska stöd till WHO, och detta tillkännager riksdagen
              för regeringen.
            </item>
            <item xml:id="i-ShnT9FgeHTuNKWYdMgrJ5G">
              Riksdagen ställer sig bakom det som anförs i motionen om att
              Sverige bör stå upp för WHO:s arbete och genom organisationen
              bidra och vara delaktigt i arbetet med att bygga upp en bättre
              struktur för samarbete mellan länder vid internationella katastrofer
              och tillkännager detta för regeringen.
            </item>
            <item xml:id="i-Wq1MHv2rdUPAwoxxQcDkxB">
              Riksdagen ställer sig bakom det som anförs i motionen om att
              Sverige bör, inom FN och Världsbanken, verka för att fattigdomsbekämpning
              prioriteras och tillkännager detta för regeringen.
            </item>
            <item xml:id="i-S4ZBjfA7AdPNU18HFUtKbh">
              Riksdagen ställer sig bakom det som anförs i motionen om att
              ett nytt klimatbistånd bör tas fram och tillkännager detta för
              regeringen.
            </item>
            <item xml:id="i-G67tgeXXHgi1o1kkJvwDBc">
              Riksdagen ställer sig bakom det som anförs i motionen om att
              Sverige bör verka för ett införande av Unctads mekanism för hantering
              av ohållbara skulder och tillkännager detta för regeringen.
            </item>
            <item xml:id="i-Gz4jjoVTBfVb5htss9F1nf">
              Riksdagen ställer sig bakom det som anförs i motionen om att
              Sverige bör, på EU-nivå, verka för skuldnedskrivningar i stället
              för ökade lån och tillkännager detta för regeringen.
            </item>
            <item xml:id="i-8YjbrLjTq8emH8ZZLJmXeP">
              Riksdagen ställer sig bakom det som anförs i motionen om att
              Sverige bör verka för att EU:s långtidsbudget ska göras om och
              tillkännager detta för regeringen.
            </item>
            <item xml:id="i-WxuvzodGun5U9BTtPZj1g7">
              Riksdagen ställer sig bakom det som anförs i motionen om att
              Sverige bör verka för att allt ekonomiskt stöd från EU villkoras
              med skarpa demokratikrav, genom s.k. konditionalitet, och tillkännager
              detta för regeringen.
            </item>
            <item xml:id="i-54TFUugwemr2BKsWfdFqRV">
              Riksdagen ställer sig bakom det som anförs i motionen om att
              Sverige bör arbeta för att all forskning, kunskap och data som
              rör covid-19 ska utbytas mellan länder samt att behandlingar och
              vaccin ska vara patentfria och tillgängliga för alla och tillkännager
              detta för regeringen.
            </item>
            <item xml:id="i-QHGPkASBKuBTmtVcmkMRK3">
              Riksdagen ställer sig bakom det som anförs i motionen om att
              Sverige bör verka för en global överenskommelse kring att vaccin,
              behandlingar och tester bör produceras och levereras till lägsta
              möjliga kostnad och fördelas utifrån behov och tillkännager detta
              för regeringen.
            </item>
            <item xml:id="i-7bkCLgePPQNJP5mCKh28ar">
              Riksdagen ställer sig bakom det som anförs i motionen om att
              det överordnade målet för svensk handelspolitik bör vara att bidra
              till minskade klyftor inom och mellan länder samt ökad jämställdhet
              och hållbar utveckling och tillkännager detta för regeringen.
            </item>
            <item xml:id="i-UKQgH6hwqcNBWtZcxjUK6f">
              Riksdagen ställer sig bakom det som anförs i motionen om att
              regeringen bör verka för att IMF:s och Världsbankens verksamhet
              anpassas till Agenda 2030 och tillkännager detta för regeringen.
            </item>
            <item xml:id="i-4NQvRsBrHQVibdHuGMncva">
              Riksdagen ställer sig bakom det som anförs i motionen om att
              regeringen bör utreda möjligheten att införa klimat- och miljöperspektiv
              enligt ”environmental due diligence” i regelverken för företags
              agerande utomlands och tillkännager detta för regeringen.
            </item>
            <item xml:id="i-W8WvB7m3czUuN47qt5LB2V">
              Riksdagen ställer sig bakom det som anförs i motionen om att
              regeringen bör återkomma med förslag utifrån Statskontorets rapport
              FN:s vägledande principer för företag och mänskliga rättigheter
              – utmaningar i statens arbete och tillkännager detta för regeringen.
            </item>
            <item xml:id="i-RBXRPK9ZytiD69DvSLqHoU">
              Riksdagen ställer sig bakom det som anförs i motionen om att
              den svenska regeringen bör verka för att FN antar ett bindande
              fördrag kring företags agerande och de mänskliga rättigheterna
              och tillkännager detta för regeringen.
            </item>
            <item xml:id="i-3yP5rVtSg9jA1mxfm6DuY8">
              Riksdagen ställer sig bakom det som anförs i motionen om att
              Sverige bör, inom IMF och Världsbanken, verka för att privatisering
              av vattenresurser stoppas och tillkännager detta för regeringen.
            </item>
            <item xml:id="i-G4uorqWdui863vC6J9JfCn">
              Riksdagen ställer sig bakom det som anförs i motionen om att
              regeringen bör, inom ramen för EU-samarbetet, verka för att EU
              tar fram en handlingsplan för att hantera djurtransporterna vid
              extraordinära situationer och tillkännager detta för regeringen.
            </item>
            <item xml:id="i-GfUP9PMxJCCWAy33J2nvr7">
              Riksdagen ställer sig bakom det som anförs i motionen om att
              en kommission bör tillsättas med uppdrag att utvärdera de nordiska
              ländernas agerande samt utarbeta en strategi för ökat samarbete
              vid kommande gemensamma kriser och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-KsyU9FJUxjUUMQsb2C4EA2" type="h1">
            2 Inledning
          </head>
          <p xml:id="i-45hh12e4aHQCUUdSvoP5dK">
            Redan innan coronaviruset började spridas över världen var den
            humanitära situationen allvarlig på många håll. Enligt Sida var
            redan 168 miljoner människor i behov av huma­nitärt stöd och skydd
            p.g.a. väpnade konflikter och allvarliga effekter av klimatföränd­ringar.
            Krig, extrem torka, översvämningar och skadeinsekter hade lett
            till att fler människor än någonsin befann sig på flykt, i och
            utanför sina hemländer, samt att ett ökat antal människor levde
            i svält. Detta har inte förändrats, utan situationen för de mest
            drabbade människorna i världen har bara blivit värre p.g.a. coronapandemin.
          </p>
          <p xml:id="i-QsUFg1VB4CU243FscHPkuq">
            En rapport från organisationen Oxfam visar att ytterligare 6
            till 8 procent av världens befolkning kan komma att tvingas in
            i fattigdom p.g.a. att många länders ekonomier stänger ner i syfte
            att förhindra smittspridning. En orsak till den ökade fattigdomen
            är att många människor har osäkra arbetsförhållanden och lever
            helt utan sociala trygg­hetssystem. Enligt Oxfam har bara en av
            fem arbetslösa personer tillgång till arbetslös­hetsersättning
            och två miljarder människor arbetar i den informella sektorn utan
            tillgång till exempelvis sjuklön. I världens fattiga länder är
            90 procent av alla jobb informella jämfört med bara 18 procent
            i rika länder. Enligt FN:s beräkningar kan hälften av alla jobb
            i Afrika gå förlorade i den ekonomiska kris som coronapandemin
            skapar och få av dem som förlorar sin inkomst kommer kunna få
            ekonomiskt stöd. De reserestriktioner som införts i många länder
            p.g.a. covid-19 drabbar flera låginkomstländer direkt genom sjunkande
            inkomster från bl.a. turism. Karantänen minskar även efterfrågan
            på vissa varor och det slår hårt mot många producerande låginkomstländer.
            Inkomstbortfall inom dessa områden kan i många länder leda till
            att utvecklingsarbeten och sociala invester­ingar avstannar och
            det kan på sikt både fördjupa och förlänga den ekonomiska krisen.
            Även gästarbetare är en mycket sårbar grupp. När de, p.g.a. karantän
            eller förlorade jobbmöjligheter, inte längre kan skicka hem pengar
            till sina familjer, drabbas både hem­landets ekonomi och familjen
            hårt.
          </p>
          <p xml:id="i-M5hHASzv7yjycNioXz4oMz">
            Många människor som lever i fattigdom är även hemlösa eller bor
            mycket trångt i de stora städernas slumområden. För dem finns
            det inga möjligheter att skydda sig eller hålla distans socialt.
            Samma situation gäller för alla människor som lever i flyktingläger
            runt om i världen. I många läger lever människor nära varandra
            på mycket små ytor och med en begränsad tillgång till rent vatten
            och toaletter. Många lider av undernäring, och risken för sjukdomar
            och smittspridning är hög och tillgången till sjukvård begränsad.
            I flera låginkomstländer är hälsan hos befolkningen redan från
            början dålig bl.a. eftersom miljöförstörande industrier har valt
            att förlägga sin produktion där.
          </p>
          <p xml:id="i-XNRMwUsBLMr6BUcGuGdBim">
            Konsekvenserna av coronavirusets spridning har även förvärrat
            situationen vid andra katastrofer. Efter explosionen i Beirut
            i början av augusti fördubblades antalet bekräfta­de fall av covid-19
            i landet. Detta samtidigt som sjukhusen redan var överfulla p.g.a.
            de många skadade vid explosionen. I kriser och katastrofer är
            det kvinnor och barn som är de mest utsatta och de som drabbas
            hårdast. Coronapandemins effekter har fått stora konsekvenser
            för kvinnors och flickors säkerhet och hälsa. Stränga restriktioner
            och uppmaningar att stanna hemma har ökat möjligheten för förövare
            att utöva makt och kontroll över sin partner och larmrapporter
            har kommit från flera länder om ett ökat våld i hemmen. För kvinnor
            och barn som lever med våldsamma hemförhållanden är arbetet eller
            skolan efterlängtade avbrott. Karantänen har gjort det svårare
            att lämna en våldsam relation och söka hjälp.
          </p>
          <p xml:id="i-Jx7vwxD7Ckx9Tna1TRzuLE">
            Enligt organisationen Plan har många regeringar bortsett från
            flickors och kvinnors behov i arbetet med att bekämpa spridningen
            och effekterna av covid-19. I flera länder med redan svaga skyddsnät
            försvinner tillgången till exempelvis ungdomsmottagningar, barnmorskor,
            mödravård och säkra aborter när hälso- och sjukvård styrs om för
            att han­tera pandemin. Plan befarar att många av de flickor som
            nu tvingas avbryta sin utbild­ning p.g.a. pandemin riskerar att
            aldrig komma tillbaka till skolan p.g.a. våld, barn­äktenskap
            eller tidiga graviditeter.
          </p>
          <p xml:id="i-QShjaQBTtuiKDrVr5obso1">
            Även människor som identifierar sig som hbtq blir extra utsatta
            i kristider när insats­er som riktar sig till gruppen prioriteras
            ner och isoleringen gör det svårare att söka hjälp vid utsatthet
            för våld och andra kränkningar. I Sydkorea har medier pekat ut
            gay­klubbar som epicentrum för en ny smittvåg, vilket lett till
            att bl.a. Amnesty har gått ut och varnat för ökad stigmatisering.
            I Sydamerika har flera länder flexibla utegångs­förbud där kvinnor
            och män enbart tillåts gå ut olika dagar. Restriktionerna slår
            mot transpersoner och mycket tyder på att hatbrotten ökat i samband
            med detta.
          </p>
          <p xml:id="i-RTRK3RdD8p2D3DBUog99dw">
            I tider av kris, oro och stora utmaningar är det extra viktigt
            att stå upp för demokra­tiska principer och värderingar. I skuggan
            av den pågående coronapandemin införs ny lagstiftning i många
            länder. Viss lagstiftning har en direkt koppling till arbetet
            för en minskad smittspridning medan annan lagstiftning som inskränker
            mänskliga rättigheter just nu införs enbart för att det är svårt
            att mobilisera ett motstånd mot den. När risken för smittspridning
            har gjort demonstrationer olagliga har det blivit möjligt för
            auktoritära ledare att öka sin makt och inskränka människors rättigheter
            utan att det uppmärksam­mas i samma utsträckning som det skulle
            ha gjorts annars. I Polen försökte regeringen få igenom ett lagförslag
            som innebar att i stort sett all sexualundervisning förbjöd. I
            försla­get likställdes även homosexualitet med pedofili. I mars
            presenterade den ungerska regeringen ett samlat lagförslag som
            på en och samma gång skulle ändra många lagar och bestämmelser.
            En av de lagar man vill ändra rörde rättsligt erkännande av ändrad
            könstillhörighet för transpersoner, där man föreslog att kön ska
            ersättas av ”kön tilldelat vid födseln” i folkbokföringen och
            på identitetsdokument. Lagändringen innebar i praktiken att ett
            rättsligt erkännande av ändrad könstillhörighet skulle bli omöjligt
            i Ungern eftersom alla preciseringar av kön i identitetsdokument
            skulle ändras till kön tilldelat vid födseln. I USA passade politiker
            på att utnyttja coronakrisen och förbjöd tillfälligt aborter.
            Samma dag som Frankrikes president Emmanuel Macron deklarerade
            hälsonödläge försökte han driva igenom den mycket hårt kritiserade
            pensionsreformen via ett odemokratiskt och exceptionellt förfarande.
          </p>
          <p xml:id="i-KAEDYQ2ja4SsJMxrC9HdQz">
            Ökat polisvåld, övervakning, censur och attacker mot den politiska
            oppositionen är några andra exempel på effekter av hur alltmer
            auktoritära regimer runtom i världen utnyttjar coronakrisen för
            att skaffa sig mer makt. Genom att argumentera för drastiska åtgärder
            som ska leda till minskad smittspridning minskas det demokratiska
            utrymmet och grundläggande fri- och rättigheter hotas. I Ungern
            röstade exempelvis parlamentet under våren igenom en lagändring
            som innebar att det redan utlysta undantagstillståndet förlängdes
            på obestämd tid och att den sittande presidenten Viktor Orbán
            fick rätten att styra genom dekret, vilket innebär att han inte
            längre behöver konsultera andra lagstift­are innan han fattar
            politiska beslut. I Kambodja infördes undantagstillstånd som,
            förut­om att förbjuda möten och medborgares rörelsefrihet, även
            ger myndigheterna möjlighet att dra in organisationers tillstånd,
            lägga beslag på deras tillgångar samt avlyssna och censurera kommunikation.
          </p>
          <p xml:id="i-SXRzGvVW7AY1r2kyGcQo96">
            I juni i år släppte Amnesty International rapporten Policing
            the pandemic – Human rights violations in the enforcement of covid-19
            measures in Europe. Rapporten visar att tvångsåtgärder för att
            skydda folkhälsan i Europa har haft en oproportionerlig påverkan
            på rasifierade grupper som redan innan pandemin var extra utsatta
            för diskriminerande identitetskontroller och olaglig maktutövning
            från polisens sida. I London ökade polisens användande av ”stop
            and search” med 22 procent mellan mars och april i år. Ökningen
            var synnerligen stor hos den svarta befolkningen. I ett område
            i Paris, med en stor befolkning med ursprung i Nordafrika, var
            polisens identitetskontroller under våren mer än dubbelt så vanliga
            än det nationella genomsnittet och antalet bötesfällda tre gånger
            fler än i övriga landet. Det var också vanligt att polisen använde
            våld vid kontrollerna.
          </p>
          <p xml:id="i-EMcCvL1jDy4Rgmy54Xgp3i">
            Rapporten visar också att många hemlösa har blivit trakasserade
            och bötfällda när de inte har haft möjlighet att följa den nya
            lagstiftningen. Exempel på länder där det har hänt är Italien,
            Spanien och Storbritannien. Romer som bor i tillfälliga bosättningar,
            flyktingar, asylsökande och migranter som bor i läger vittnar
            också om våld och diskriminering när poliser har genomfört åtgärder
            för att minska smittspridningen. I länder som Bulgarien, Frankrike
            och Slovakien har läger omringats av polis och militär och de
            boende har blivit tvingade till provtagning. Flera politiker har
            uttalat sig hotfullt, som exempelvis Bulgariens inrikesminister
            Mladen Marinov som hotade den romska befolkningen med ytterligare
            tvångsåtgärder om de inte följde de strikta bestämmelserna om
            fysisk distans eftersom han ville skydda den övriga befolkningen
            från dem.
          </p>
          <p xml:id="i-QUnWTsLk1df96khgXD9Nyu">
            Även utanför Europa används smittspridning som ursäkt för ett
            ökat polisvåld. I Kenya slår polisen brutalt ner på de människor
            som trotsar landets utegångsförbud och i början av utbrottet översteg
            antalet döda p.g.a. polisvåld dödstalen för covid-19 i landet.
            I Indien infördes väldigt strikta karantänsregler i syfte att
            förhindra en explosiv smittsprid­ning i det tättbefolkade landet.
            Straffet för att bryta mot reglerna är kännbara böter eller fängelse
            i upp till sex månader. I indiska medier cirkulerar det filmer
            som visar hur poli­sen ger sig på personer som bryter mot restriktionerna
            med stora påkar. På Filippinerna uppmanar president Rodrigo Duterte
            polis och militär att vid behov döda de som bryter mot karantänsreglerna.
          </p>
          <p xml:id="i-Rpjkhhpt5v8R4LthKWJVgP">
            Övervakningen av människor ökar i många länder och den personliga
            integriteten offras i pandemins spår. Flera EU-länder använder
            sig av nya former av massövervak­ning genom mobiloperatörer, något
            som skulle vara otänkbart under andra omständig­heter. I länder
            som Sydkorea, Kina, Taiwan och Iran har övervakning via mobil
            använts för att spåra och stoppa smittspridning och i Italien
            har anonymiserade uppgifter från telekombolag använts för att
            se om invånarna följer karantänsregler och avståndsbe­gränsningar.
          </p>
          <p xml:id="i-FA6cbMambVwj65GNZWk4Jo">
            Att sprida information om pandemin har visat sig vara farligt
            i många länder. I Ungern genomfördes en lagändring som innebar
            att personer som av regeringen ansågs sprida falska nyheter eller
            hindra regeringens arbete kunde fängslas i upp till fem år. I
            Turkmenistan har diktatorn Gurbanguly Berdimuhamedow förbjudit
            ordet ”corona” och bestämt att den som bär munskydd ska dömas
            till böter. I Kambodja har flera personer gripits för att ha delat
            information om viruset på sociala medier. Det visade sig att flera
            av de gripna var från det förbjudna oppositionspartiet. Den kenyanska
            regeringen har varnat media för rapportering som avviker från
            den officiella bilden och bloggare har arresterats anklagade för
            att sprida falska nyheter.
          </p>
          <p xml:id="i-BgrWVa1JnkLWV3kA7ntaai">
            Regeringar i auktoritära länder använder i allt högre utsträckning
            begränsningar och nedstängningar av internet som ett vapen mot
            sina medborgare. Utvecklingen blir tydlig i Freedom Houses årliga
            rapport ”Freedom on the Net”. Under våren har även corona­viruset
            använts som argument för internetnedstängningar. Den indiska regeringen,
            som redan innan virusutbrottet flitigt använde sig av internetbegränsningar,
            beslutade att begränsa hastigheten till 2G i regionerna Jammu
            och Kashmir efter att fall av viruset bekräftats där. Den 1 juli
            blev det tillåtet för den ungerska underrättelsetjänsten att övervaka
            och begränsa människors internetanvändning, om den uppfattas strida
            mot ”ungerska intressen”. Det finns även flera exempel på politiska
            ledare som helt förnekat existensen av ett coronavirus eller som
            har bagatelliserat riskerna för smitta. Exempel på det är Brasiliens
            president Jair Bolsonaro som länge uppmanade människor att trotsa
            lokala politiska beslut om restriktioner och Belarus president
            Aleksandr Lukasjenko som i videoklipp förklarar att vodka och
            bastubad två till tre gånger i veckan hjälper mot covid-19. Den
            brittiska premiärministern Boris Johnson ville, innan han själv
            blev smittad, visa världen att han inte var rädd för virusets
            risker och tog därför flera smittade personer i hand. USA:s president
            Donald Trump, som hela tiden vägrat att lyssna på experternas
            råd, har i stället hittat på egna helt ovetenskapliga lösningar
            som han har uppmanat människor att följa. Konsekvenserna av politikers
            förnekande har lett till spridning av falska nyheter, bristande
            statistik över smittade och döda samt uppgifter om falska dödsorsaker.
            Det har även bidragit till att åtgärder har satts in försent eller
            inte alls så att smittspridningen har blivit mer omfattande än
            nödvändigt.
          </p>
          <head xml:id="i-9Yov28QEcvADEXYLon4QSo" type="h1">
            3 Sverige i världen
          </head>
          <p xml:id="i-QRRFtDYLUeHdZCDqHR3yjn">
            Globala utmaningar kräver gemensamma lösningar. För att kunna
            få covid-19 under kontroll och för att kunna förebygga andra typer
            av kriser krävs ett ökat samarbete, bättre samordning och mer
            solidaritet. Genom att samarbeta i multilaterala organisa­tioner
            minskar även de administrativa kostnaderna och det blir lättare
            att sprida kunskap mellan länder. Sverige bör därför stödja och
            använda de multilaterala samarbetsorgani­sationer som finns för
            att minska de ekonomiska klyftorna i världen och för att driva
            på för demokrati och mänskliga rättigheter. Detta bör riksdagen
            ställa sig bakom och ge regeringen till känna.
          </p>
          <p xml:id="i-UzmzidxgsxeEk54gDERz2a">
            Vi bör även framöver, när vi har haft möjlighet att analysera
            och utvärdera det svenska arbetet kring att begränsa smittspridningen
            i landet, delta i den internationella informationsspridningen
            kring vilka metoder som har varit effektiva och framgångsrika.
          </p>
          <head xml:id="i-G79sK5awoTydCFP6erpBZy" type="h1">
            4 FN och WHO
          </head>
          <p xml:id="i-5qG9dD129CACD9ucu5fgTL">
            Genom Världshälsoorganisationen (WHO) bistår FN sina medlemsländer
            med informa­tion, statistik och rådgivning kring covid-19. På
            WHO:s webbplats finns bl.a. siffror på antalet smittade och avlidna
            i de 216 länder och områden som organisationen bevakar. Under
            sommaren har WHO publicerat rekommendationer till världens regeringar
            med anledning av planerade eller genomförda lättnader i reserestriktioner.
            Precis som värld­ens regeringar har FN-systemet anpassat sina
            insatser och metoder efter smittspridning­en. Arbetet mot covid-19
            har inneburit att andra FN-insatser har fått stå tillbaka vilket
            kommer få konsekvenser för utvecklingsarbetet på viktiga områden.
          </p>
          <p xml:id="i-UnoL9jFSQ9Ga3SVQtc7EbC">
            Det svenska FN-förbundet samarbetar med FN:s livsmedelsprogram
            (WFP) som bl.a. arbetar med att servera skolmat i fattiga länder
            men även katastrofinsatser till för­mån för flyktingar i krigets
            Syrien. I början av året bistod WFP 140 miljoner människor, och
            p.g.a. coronapandemin har den siffran fördubblats. WFP arbetar
            för att förnya och effektivisera matbiståndet genom exempelvis
            bättre teknikspridning, mobiltelefonappar som underlättar kontantlös
            betalning, matbeställningar och leveranser samt samarbeten med
            lokala producenter. Genom WFP:s uppbyggda transportsystem har
            det även varit möjligt för FN:s befolkningsfond UNFPA att skicka
            ut preventivmedel till vissa avlägs­na och svårtillgängliga områden
            även när andra transportmöjligheter har legat nere.
          </p>
          <p xml:id="i-P5rYrxA5ZPTi9m5q6bXV8A">
            Vänsterpartiet ser WHO som en viktig aktör i arbetet för att
            minska spridningen av covid-19 och andra livshotande sjukdomar.
            Det var därför väldigt olyckligt att USA:s president Donald Trump,
            under pågående pandemi, valde att gå ut och kritisera samt misstänkliggöra
            hela organisationens arbete med covid-19 och samtidigt frysa landets
            alla bidrag till organisationen. FN:s och WHO:s arbete bygger
            på medlemsländernas engagemang och ekonomiska insats. Utan stöd
            från medlemsländerna försvagas FN:s mandat och möjligheten att
            utföra sitt arbete.
          </p>
          <p xml:id="i-CxAVE1jp98g3zMtRKv2Cwq">
            Sveriges bör därför i sina bilaterala kontakter med USA, i FN
            samt i andra interna­tionella sammanhang, trycka på för att USA
            återupptar sitt ekonomiska stöd till WHO. Detta bör riksdagen
            ställa sig bakom och ge regeringen till känna.
          </p>
          <p xml:id="i-TsLnS1xQiXtdzZqN516aCV">
            Sverige bör även i alla sammanhang stå upp för WHO:s arbete och
            genom organisa­tionen bidra och vara delaktigt i arbetet med att
            bygga upp en bättre struktur för sam­arbete mellan länder vid
            internationella katastrofer. Detta bör riksdagen ställa sig bakom
            och ge regeringen till känna.
          </p>
          <p xml:id="i-FCDJySVXgLGitbGQW9FS8W">
            FN är även den viktigaste internationella organisationen för
            frågor som rör konflikt­er, säkerhet och nedrustning. Genom folkrätten
            har FN en särställning som det organ som kan ge mandat till internationella
            militära insatser med folkrättslig grund. Trots organisationens
            brister och tillkortakommanden finns det inte någon annan organisation
            eller arena som kan ersätta FN. FN har påbörjat ett stort reformarbete
            som än så länge ser ut att bidra till en utveckling av organisationen.
            Vi i Vänsterpartiet har ytterligare fler förslag för att stärka
            och utveckla FN i vår riksdagsmotion Ett starkare FN (motion 2016/17:48).
          </p>
          <head xml:id="i-CnwbFDTAVx3JbC3r5E7zyx" type="h1">
            5 Bistånd och internationell solidaritet
          </head>
          <p xml:id="i-HgY2L5XvrGePKiahkuc5ZM">
            Coronavirusets spridning över världen har fått stora konsekvenser.
            Effekterna slår särskilt hårt mot de redan mest utsatta och kommer
            att förstärka den redan ojämlika världsordningen. Enligt FN:s
            utvecklingsprogram UNDP förväntas inkomstförlusterna till följd
            av pandemin överstiga 220 miljarder dollar i utvecklingsländer.
            Samtidigt väntas remitteringarna minska med 100 miljarder dollar
            i år, vilket även det kommer att slå oerhört hårt.
          </p>
          <p xml:id="i-CNEowt2S3vS2zXK1rBDt9q">
            Behovet av bistånd kommer att öka p.g.a. covid-19. Både mot direkt
            smittspridning och för att minska de ekonomiska konsekvenser som
            blir följden. Biståndet är ett sätt att solidariskt se till att
            hela världen kan ta sig igenom denna pandemi så smärtfritt som
            möjligt. Vänsterpartiet föreslår ett utökat, dvs. ett ”additionellt”,
            coronabistånd om 500 miljoner kronor som syftar till åtgärder
            för att minska smittspridningen och för att möta akuta sjukvårdsbehov.
            Pengarna kan exempelvis användas till inköp av skyddsutrustning
            och medicinsk utrustning eller till att anställa mer personal.
            Biståndet kan även användas till omställning i syfte att få igång
            nya näringar och för att möta arbetslösheten. Sannolikt kommer
            det framöver att behöva tillskjutas ytterligare biståndsmedel
            för att förhindra svält och andra negativa effekter som följer
            i krisens spår. I Vänsterpartiets budget för 2021 går det att
            läsa mer om vår ekonomiska politik på utgiftsområde 7 Internationellt
            bistånd.
          </p>
          <p xml:id="i-NGnVFfXt61hCgwL4AnkAD3">
            Samtidigt som det krävs bistånd för att bekämpa effekterna av
            pandemin måste det övriga biståndet ligga kvar. De övriga problemen
            i världen har inte försvunnit utan tvärtom förstärkts både av
            pandemin i sig och av att vissa ledare valt att utnyttja pandemin
            för att införa lagar som inskränker mänskliga rättigheter. Dessutom
            minskar inkomstmöjligheterna för många människor. Knappt hälften
            av jordens befolkning uppskattas ha något socialt skyddsnät.
          </p>
          <p xml:id="i-47ViZgMBS7vpX39oWzx9Rp">
            Världsbanken befarar att fattigdomsbekämpningen i och med coronavirusets
            spridning inte kommer att kunna ske i tillräckligt snabb takt
            för att det globala målet i Agenda 2030 om att utrota den extrema
            fattigdomen till 2030 ska kunna uppnås. Decennier av fattigdomsbekämpning
            riskerar nu att gå förlorade. Behoven av samarbete mellan världens
            länder för att hantera coronapandemin och de ekonomiska effekterna
            av den är mycket påtagliga.
          </p>
          <p xml:id="i-UsULZKA3UyakmXUSeNWsfQ">
            Sverige bör, inom FN och Världsbanken, verka för att fattigdomsbekämpning
            prioriteras. Detta bör riksdagen ställa sig bakom och ge regeringen
            till känna.
          </p>
          <p xml:id="i-Gqq7Rj93LAUjo4NN8wuk46">
            Extrema väderhändelser, som torka och översvämningar, slår redan
            i dag hårt mot människor i stora delar av världen. Trots att det
            är den rika delen av världen som står för den största delen av
            utsläppen är det den fattiga som drabbas hårdast. Coronakrisen
            har återigen påmint oss om den klimatkris som pågår runt om i
            världen. Bristen på vatten märks t.ex. tydligt nu när människor
            saknar möjligheten att följa basala råd om hygien och handtvätt.
            Vänsterpartiet vill se ett nytt klimatbistånd som utjämnar klyftor
            och som ger världen bättre förutsättningar att möta kommande kriser
            och katastrofer.
          </p>
          <p xml:id="i-FBgWhmahDhVzEL3kowukmr">
            Ett nytt klimatbistånd bör tas fram. Klimatbiståndet ska användas
            till förebyggande klimatåtgärder som motverkar konsekvenserna
            av de klimatförändringar vi redan ser. Pengarna ska bestå av nya
            additionella medel och bör användas för omställning till ekologiskt
            hållbara jordbruk, teknikutveckling eller utbyggnaden av förnybar
            energi. Detta bör riksdagen ställa sig bakom och ge regeringen
            till känna.
          </p>
          <head xml:id="i-9jjn4SukKXmss8FTdRK4B5" type="h1">
            6 Skuldavskrivningar
          </head>
          <p xml:id="i-MwrHGz3koRS7pgGgVrmSEP">
            Coronakrisen har inneburit stor påverkan på flera länders ekonomi.
            För många redan skuldsatta utvecklingsländer har coronakrisen
            inneburit att deras statsskuld nu kraftigt ökat och att de har
            hamnat i en skuldfälla. Redan före pandemin stod många länder
            inför en skuldkris, bl.a. orsakad av finansiell spekulation och
            en oreglerad finansiell marknad. Nu har den krisen blivit verklighet
            i ett flertal länder.
          </p>
          <p xml:id="i-T4AESzFgqcSq1J5TkFjpXn">
            G20:s medlemsländer fattade beslut den 15 april om att 77 fattiga
            och skuldsatta länder inte ska behöva betala tillbaka på sina
            bilaterala lån fram till slutet av året. Totalt omfattar G20-initiativet
            12 miljarder amerikanska dollar i bilaterala skulder. Tidigare
            har Internationella valutafonden (IMF) gett besked om tillfälliga
            lättnader på avbetal­ningar av skulder för 25 länder de kommande
            sex månaderna, på runt 215 miljoner amerikanska dollar. G20 har
            bett alla multilaterala utvecklingsbanker att också införa ett
            tillfälligt stopp för skuldåterbetalningar, vilket ännu inte skett.
            Även privata långivare uppmanas agera. Beskeden från G20 och IMF
            är välkomna, men de löser inte skuld­problematiken. IMF:s initiativ
            motsvarar endast 1 procent av låginkomstländernas skulder. Utvecklingsländer
            behöver skuldlättnader på hela 1 000 miljarder dollar i år för
            att bemöta effekterna av pandemin, enligt FN-organet United Nations
            Conference on Trade and Development (Unctad).
          </p>
          <p xml:id="i-SAwrs9pGdjEKsL4pGeB6rt">
            De initiativ som nu har skett har gett tillfällig skuldlättnad
            men ingen lösning på sikt. Permanenta avskrivningar behövs. Skulderna
            kommer annars att behöva betalas tillbaka senare. Fler skulder
            måste inkluderas; alla multilaterala men även privata långivare
            måste ingå. Skuldavskrivningar får inte dränera bistånd, utan
            nya sätt att finansiera avskrivningar måste till. Risken är att
            om stödpaket endast ges i form av lån så leder det enbart till
            nya skulder och framtida kriser. FN:s generalsekreterare har framfört
            behovet av att införa en mekanism, som tagits fram av Unctad,
            för att hantera ohållbara skulder.
          </p>
          <p xml:id="i-3aLo6RVQ64NMHqPnzhPnKK">
            Sverige bör aktivt verka för skuldavskrivningar för fattiga länder.
            Pengarna från en skuldavskrivning bör användas för att betala
            de ekonomiska skador coronaviruset orsakar och för att bygga upp
            hårt belastade sjukvårdssystem och annan viktig välfärd.
          </p>
          <p xml:id="i-ATZAzoX42zEPZVvMdbWvii">
            Sverige bör verka för ett införande av Unctads mekanism för hantering
            av ohållbara skulder. Detta bör riksdagen ställa sig bakom och
            ge regeringen till känna.
          </p>
          <head xml:id="i-67ttNmRbpSD5ae9niE8RNH" type="h1">
            7 Demokrati och mänskliga rättigheter
          </head>
          <p xml:id="i-Nuu9xL3pMgrpH3st9syGJX">
            Sverige ska vara en stark röst i världen för rättvisa, demokrati
            och de mänskliga rättig­heterna. Vi ska alltid stå upp för yttrandefrihet
            och minoriteters och oppositionellas rättigheter. Under den pågående
            pandemin har vi sett många exempel på hur människors fri- och
            rättigheter har inskränkts och insatser för att minska smittspridningen
            har använts som ursäkt av auktoritära ledare som har utnyttjat
            krisen för att skaffa sig mer makt.
          </p>
          <p xml:id="i-XgoRm8kBvuQb2fS7xykMyL">
            Risken är stor att tillfälliga åtgärder, såsom undantagstillstånd
            och nya stränga lagar, permanentas och finns kvar även efter att
            krisen är över. Det är även stor risk att den ökande rasismen,
            diskrimineringen och misstänksamheten finns kvar efter pandemin.
            I arbetet med att återuppbygga samhället efter krisen är det därmed
            viktigt att arbetet för en ökad demokrati finns med. Sverige bör
            därför i alla utrikespolitiska sammanhang stå upp för de mänskliga
            och demokratiska rättigheterna och visa att även virus kan bekämpas
            med demokratiska metoder.
          </p>
          <p xml:id="i-4zhVBBA9G9rDxBGdBFpinU">
            Även regeringens demokratisatsning bör ha sitt fokus på den antidemokratiska
            ut­veckling som har pågått i skuggan av coronakrisen. Det är exempelvis
            ytterst viktigt att de inplanerade demokratisamtal som svenska
            ambassadörer ska hålla runt om i världen blir av så snart som
            det är möjligt. Att stödja civilsamhället och andra demokratiska
            krafter blir ännu viktigare efter en kris när många intressen
            konkurrerar om resurser och utrymme.
          </p>
          <head xml:id="i-S87pd2LSb4qu5moWHuZFvb" type="h1">
            8 Sexuell och reproduktiv hälsa och rättigheter (SRHR)
          </head>
          <p xml:id="i-69zAUCEH2A2VvtFk4jUe5L">
            Den pågående coronapandemin har slagit hårt globalt. Oron för
            liv och hälsa när det gäller en själv samt nära och kära har tvingat
            människor att ändra sina vanor och länder har infört olika nivåer
            av restriktioner. Hur olika länder agerar kommer att påverka miljontals
            människors demokratiska fri- och rättigheter under lång tid. Inte
            minst på SRHR-området. En förutsättning för att länder och regioner
            ska kunna stå bättre rustade vid en pandemi eller annan global
            hälsokris är starka och hållbara hälsosystem.
          </p>
          <p xml:id="i-CwZ2qtC3Zv9yQwBqVFanpK">
            Bristen på tillräckliga sjukvårdsresurser drabbar arbetet med
            SRHR hårt. När pengar, personal och medicinsk utrustning går till
            att bekämpa coronaviruset så får andra delar av vården stå tillbaka.
            Nedstängda fabriker och begränsade transporter har lett till en
            brist på preventivmedel och abortmediciner vilket riskerar att
            resultera i oönskade graviditeter såväl som ökad mödradödlighet,
            könssjukdomar och hiv. Socialt stigma och tabu gör att många kvinnor
            och flickor får tillgång till preventivmedel endast genom enskilda,
            ibland hemliga, möten med läkare eller barnmorska. När rörelsefriheten
            minskar så blir detta inte längre möjligt.
          </p>
          <p xml:id="i-DQWci9TbehzG1uvHWU8GEL">
            FN:s samlade program mot hiv/aids (Unaids) varnar för att nedstängningar
            av sam­hället i spåren av covid-19 påverkar tillgången till hivmedicin
            negativt och det finns en risk att dödligheten i sjukdomen kan
            komma att öka betydligt de kommande åren p.g.a. läkemedelsbrist.
          </p>
          <p xml:id="i-LukbWD9UzTQQdwqsK3RJdU">
            FN:s befolkningsfond UNFPA befarar att en sex månader lång nedstängning
            av samhället kan leda till ytterligare sju miljoner oönskade graviditeter
            och 31 miljoner fall av könsbaserat våld. Även antalet fall av
            könsstympning och barn som gifts bort riskerar att öka. Bland
            annat som en konsekvens av att arbetet för att motverka detta
            försenas eller uteblir och för att en ökad fattigdom är en känd
            faktor för barnäktenskap.
          </p>
          <p xml:id="i-TsKs6nTUq1j8XrAQmS3VRH">
            UNFPA varnar också för risken att unga människor med funktionsnedsättning
            lämnas efter. I synnerhet kvinnor och flickor inom gruppen riskerar
            att i högre grad utsättas för könsbaserat våld och sexuellt våld.
            Men även risken för social isolering och brist på livsviktig sjukvård
            och omvårdnad är större. Människor med funktionsnedsätt­ning möter
            redan i vanliga fall ofta på hinder när det kommer till SRHR.
            Det kan handla om stigma och diskriminering, men också om bristande
            möjligheter till transport eller hjälpmedel för att kunna kommunicera
            sina behov. Risken är att coronapandemin och spridningen av covid‑19
            gör det ännu svårare att få grundläggande rättigheter tillgodo­sedda.
          </p>
          <p xml:id="i-J5uqv6uXMiWpZMw236TM5N">
            Den svenska regeringen har hittills bara flyttat runt pengar
            inom biståndsbudgeten för att kunna ge stöd till insatser mot
            spridningen av covid‑19. Vid en global pandemi är det naturligt
            att man behöver göra nya avvägningar och prioriteringar. Men för
            att inte viktiga åtgärder ska tvingas stå tillbaka p.g.a. coronaviruset
            har Vänsterpartiet redan tidigare föreslagit ett additionellt
            coronabistånd om 500 miljoner kronor som syftar till åtgärder
            för att minska smittspridningen och för att möta akuta sjukvårdsbehov
            (motion 2019/20:3605 med anledning av prop. 2019/20:100 2020 års
            ekonomiska vårproposi­tion). Pengarna kan t.ex. användas till
            inköp av skyddsutrustning eller till att anställa personal, men
            också direkt till SRHR.
          </p>
          <head xml:id="i-MyingddoSRky63P3toNu7Y" type="h1">
            9 EU
          </head>
          <p xml:id="i-PJemKAgryAknXMJE4x9bfw">
            I slutet av maj i år presenterade EU-kommissionen ett förslag
            till en ekonomisk åter­hämtningsfond för medlemsstater som drabbats
            av coronapandemin. Fonden innehöll 750 miljarder euro, nästan
            8 000 miljarder svenska kronor, och kommissionens förslag innebar
            att en tredjedel av pengarna skulle lånas ut medan resten skulle
            ges som bidrag. Efter flera förhandlingar mellan medlemsländernas
            regeringschefer höll EU-parlamentet en extrainsatt session i slutet
            av juli för att reagera på uppgörelsen om återhämtnings­fonden
            och den nya långtidsbudgeten för 2021‑2027.
          </p>
          <p xml:id="i-UwoTH4WStawuwnB6pToYE8">
            Vänsterpartiet är i grunden för samarbete och solidaritet mellan
            medlemsländerna men ställer sig kritiskt till resultat av förhandlingarna
            kring återhämtningsfonden. Vi anser att kostnaden för Sverige
            på 148 miljarder kronor för fonden plus höjd årlig avgift med
            sex miljarder kronor blir alltför dyr. Vi menar att euroländerna
            med sin gemensam­ma valuta borde gått vidare med gemensam upplåning
            medan de länder som sagt nej till EMU borde stå utanför uppgörelsen.
          </p>
          <p xml:id="i-TfUNco6UFurtYCoa952Eg9">
            Vi är även kritiska till att uppgörelsen innebär att EU-kommissionen
            får ökad makt över medlemsländerna eftersom de sitter på besluten
            kring hur pengarna ska användas. Flera EU-länder kommer att fastna
            i skuldsättning med krav på åtstramningspolitik. Under eurokrisen
            fick vi se flera exempel på hur EU bl.a. tvingade länder att privatisera,
            försämra arbetsrätten och använda skattepengar till att rädda
            banker i stället för att satsa på välfärden.
          </p>
          <p xml:id="i-ALikwsR4KdFGikbb3vvStU">
            Ett av de mest allvarliga resultaten av regeringschefernas uppgörelse
            handlar dock om de urvattnade skrivningarna kring mänskliga rättigheter,
            demokrati och rättsstatens principer. När flera länder inom EU
            går åt ett alltmer auktoritärt och odemokratiskt håll är möjligheten
            att ställa demokratikrav i den gemensamma budgeten ett av de få
            verktyg vi har för att påverka. Överenskommelsens brist på skarpa
            skrivningar innebär i praktik­en att de länder som aktivt monterar
            ner demokratin och motarbetar de mänskliga rättig­heterna kan
            fortsätta med det samtidigt som de tar emot stödpengar från EU.
          </p>
          <p xml:id="i-RrfExnu2RVAsUGoCnThztX">
            I stället för en återhämtningsfond på EU-nivå ser Vänsterpartiet
            andra alternativ för att hjälpa länder i kris. Redan hårt skuldsatta
            länder bör inte skuldsättas ytterligare.
          </p>
          <p xml:id="i-SdWYTtJAGZAMTBBtkbCzRo">
            För att underlätta för medlemsländer att återhämta sina ekonomier
            efter corona­pandemin bör Sverige, på EU-nivå, verka för skuldnedskrivningar
            i stället för ökade lån. Detta bör riksdagen ställa sig bakom
            och ge regeringen till känna.
          </p>
          <p xml:id="i-JW4uicBwfhTbWT1atwromF">
            Likaså bör EU:s långtidsbudget göras om. Mindre pengar ska gå
            till militär, gräns­politik och det klimatskadliga jordbruket
            till förmån för återhämtningspolitik genom sociala investeringar,
            grön omställning och modern infrastruktur. Detta bör riksdagen
            ställa sig bakom och ge regeringen till känna.
          </p>
          <p xml:id="i-9sXrDesHg7uzFxhMDA9Rqb">
            För att stärka arbetet för demokrati, rättsstat och de mänskliga
            rättigheterna bör Sverige även verka för att allt ekonomiskt stöd
            från EU villkoras med skarpa demokrati­krav, genom s.k. konditionalitet.
            Detta bör riksdagen ställa sig bakom och ge regeringen till känna.
          </p>
          <head xml:id="i-DUBW1bUFEjNtjZKLiJi75N" type="h1">
            10 Hälso- och sjukvård
          </head>
          <p xml:id="i-HTkANXY2jk5awJUSisBP1p">
            När världen drabbas av en pandemi som covid-19 blir det uppenbart
            att det internatio­nella samarbetet kring hälsofrågor måste öka.
            Systemet för forskning och utveckling kring nya mediciner måste
            förbättras och placera människors liv och hälsa i centrum före
            läkemedelsföretagens ekonomiska intressen. En konsekvens av det
            nuvarande systemet är att mediciner som inte är lönsamma aldrig
            utvecklas. En annan konsekvens är att många fattiga länder inte
            får tillgång till viktiga vaccin och mediciner p.g.a. patentlagar
            som ger läkemedelsföretag monopol och makt att sätta priser de
            inte har möjlighet att betala.
          </p>
          <p xml:id="i-NNj7LxXXoBXD5LSsKDazD">
            När ett vaccin mot covid-19 är framtaget är det ytterst viktigt
            att tillgången till vaccinet fördelas rättvist över världen. Risken
            är dock stor att rika länder bjuder över låginkomstländer och
            ställer sig först i kön trots att det finns andra länder med större
            behov. Sverige bör därför arbeta för att all forskning, kunskap
            och data som rör covid-19 ska utbytas mellan länder samt att behandlingar
            och vaccin ska vara patentfria och tillgängliga för alla. Detta
            bör riksdagen ställa sig bakom och ge regeringen till känna.
          </p>
          <p xml:id="i-9Xi2tHf753doHkkucS39xT">
            Sverige bör även verka för en global överenskommelse kring att
            vaccin, behandling­ar och tester bör produceras och levereras
            till lägsta möjliga kostnad och fördelas utifrån behov, inte utifrån
            vem som kan betala mest. Detta bör riksdagen ställa sig bakom
            och ge regeringen till känna.
          </p>
          <head xml:id="i-UH2KHWcxjGfW1xDqR95oEv" type="h1">
            11 Handelspolitik
          </head>
          <p xml:id="i-8E6SrQQtAgrojneCMRNTgP">
            Vänsterpartiet vill ha en rättvis handelspolitik som sätter människor,
            social rättvisa, djur, klimatet och miljön främst och som fokuserar
            på samhällsvinster för alla och inte bara på vinster för storföretag.
            Handel med omvärlden är avgörande för Sveriges väl­stånd och utveckling.
            I och med coronapandemin har många länders ekonomi prövats hårt
            och handeln har sjunkit både inom och mellan länder. Att pandemin
            kan utlösa en enorm ekonomisk kris är överhängande och många länder
            och företag är försiktiga med vilka investeringar som görs. Vänsterpartiet
            vill ha en rättvis handelspolitik som inte innebär försämringar
            för medborgarna i de länder som omfattas.
          </p>
          <p xml:id="i-RcKVdTt3mfmgQQQGsLjxv9">
            Vi lever inte i en rättvis världsordning. Resurser och makt är
            djupt ojämlikt förde­lade mellan och inom länder. Möjligheterna
            att delta i det internationella ekonomiska utbytet och handeln
            ser därför väldigt olika ut. Fri handel innebär alltför ofta en
            frihet för den som har resurser och makt att exploatera och utkonkurrera
            dem som har mindre makt och resurser. Vänsterpartiet anser att
            om handel ska kunna ske på rättvisa villkor måste man låta fattiga
            länder få fördelar och större handlingsutrymme att själva utforma
            sin handelspolitik. För att världen ska lyckas återhämta sig även
            ekonomiskt krävs att länder som har mycket ger mer och att länder
            som har mindre får större chanser.
          </p>
          <p xml:id="i-GdCJ8tUKkB1z8LA4LaETCf">
            Handelspolitiken kan fungera som en del i återhämtningen efter
            pandemin. För att det ska lyckas krävs samarbete och rättvisa
            villkor länder emellan. Det krävs satsningar på framtidsbranscher
            och att handelspolitiken faktiskt gynnar de processer som satsar
            på att bygga en mer hållbar värld. Om återhämtningen sker med
            klimatsmarta investeringar ökar möjligheterna att nå klimatmålet.
            Den typen av långsiktig handelspolitik är alltid behövlig men
            extra viktig i tider av kris. Det överordnade målet för svensk
            handelspoli­tik bör vara att bidra till minskade klyftor inom
            och mellan länder samt ökad jämställd­het och hållbar utveckling.
            Detta bör riksdagen ställa sig bakom och ge regeringen till känna.
          </p>
          <p xml:id="i-3k49KTMcQKZvcrcokG6zrt">
            I december 2017 meddelade Världsbanken att den skulle upphöra
            med låneprojekt till gas- och oljeutvinning samt borrning och
            drift av oljebrunnar efter 2019. Den skulle också använda sig
            av ett skuggpris på koldioxid i de ekonomiska analyserna av alla
            projekt i sektorer med höga utsläpp. Beskeden bedömdes som viktiga
            av flera miljö­organisationer som menade att många satsningar
            inte skulle bli av utan Världsbankens stöd och att banken tidigare
            gjort stora investeringar i sektorn. Samtidigt finns det mycket
            kvar att göra när det gäller Världsbankens miljö- och klimatarbete.
            Löftet inne­bär inget totalt stopp för finansiering av projekt
            som rör fossila bränslen eller fossil energi. Bland annat undantas
            byggandet av gas- och oljeledningar och lån till fattiga länder
            för sådana investeringar under vissa förutsättningar. Lån via
            mellanhänder om­fattas inte heller. På den vägen finansierar Världsbanken
            indirekt byggandet av kolkraft­verk i länder som Bangladesh, Indien
            och Filippinerna. Vänsterpartiet menar att dessa s.k. Bretton
            Woods-institutioner i högre grad bör sträva i samma riktning och
            att den riktningen bör styras av Agenda 2030. Klimatkrisen har
            pågått före, och kommer att fortsätta efter, pandemin. Regeringen
            bör verka för att IMF:s och Världsbankens verk­samhet anpassas
            till Agenda 2030. Detta bör riksdagen ställa sig bakom och ge
            reger­ingen till känna.
          </p>
          <p xml:id="i-GrApmfWcsdYiDHdcVBQX2Y">
            För att tydliggöra företagens miljö- och klimatansvar bör även
            ett klimat- och miljö­perspektiv anläggas på de förslag som regeringen
            arbetar fram. Det kan ske med utgångspunkt i ”environmental due
            diligence”, ett verktyg som liknar ”human rights due diligence”,
            men där miljö- och klimatperspektivet är vägledande. Regeringen
            bör utreda möjligheten att även införa klimat- och miljöperspektiv
            enligt ”environmental due diligence” i regelverken för företags
            agerande utomlands. Detta bör riksdagen ställa sig bakom och ge
            regeringen till känna.
          </p>
          <p xml:id="i-8R9xPoLFdoxQF9aWoXSeNE">
            I Agenda 2030:s mål ”Anständiga arbetsvillkor och ekonomisk tillväxt”
            står det att arbetstagarnas rättigheter måste skyddas och att
            vi en gång för alla måste få stopp för modernt slaveri, människohandel
            och barnarbete. FN:s vägledande principer för företag och mänskliga
            rättigheter bygger på statens skyldighet att skydda de mänskliga
            rättig­heterna, företagens ansvar att respektera dem och individens
            möjligheter att få sin sak prövad vid kränkningar. I tider av
            kris ser man att dessa värden ibland kan hamna i skymundan och
            nu precis som alltid är det viktigt att värdena bevakas. Statskontoret
            har i rapporten FN:s vägledande principer för företag och mänskliga
            rättigheter – utmaning­ar i statens arbete analyserat Sveriges
            efterlevnad av FN:s vägledande principer för företag och mänskliga
            rättigheter och lämnat förslag på åtgärder. De menar bl.a. att
            möjligheten att ställa krav på s.k. human rights due diligence,
            dvs. det verktyg som före­tag kan använda för att förhindra att
            deras verksamhet har en negativ påverkan på de mänskliga rättigheterna,
            bör utredas och att regeringen bör utveckla tydliga kriterier
            för när statliga bolag ska göra ”human rights due diligence”.
            Vänsterpartiet instämmer i den bild som Statskontoret ger av hur
            svenska företag bättre kan följa FN:s vägledande principer och
            vikten av att de gör det. Vi tror också att de förslag som Statskontoret
            presenterar skulle bidra till en positiv utveckling på området.
          </p>
          <p xml:id="i-KYQHDjp7nbcjAj5xi3SDVG">
            EU har påbörjat ett arbete med både ”human rights” och ”environmental
            due diligence”. Vi menar att vi inte kan vänta på dessa processer
            utan att dessa krav borde hanteras i Sverige redan nu. Miljöförstörande
            verksamheter och eftersatta mänskliga rättigheter har en påverkan
            på folkhälsan, vilket gör att det påverkar motståndskraften gentemot
            nuvarande och kommande pandemier. Regeringen bör därför återkomma
            med förslag utifrån Statskontorets rapport FN:s vägledande principer
            för företag och mänskliga rättigheter – utmaningar i statens arbete.
            Detta bör riksdagen ställa sig bakom och ge regeringen till känna.
          </p>
          <p xml:id="i-BJMQzMo2xVPBcaGZtfN2Ls">
            Innan krisen runt covid-19 presenterades ett utkast på det man
            kallar ”binding treaty”. Det är ett bindande fördrag med regelverk
            kring hur företag måste förhålla sig till de mänskliga rättigheterna.
            Fördraget är ett sätt att hålla nationer ansvariga för vad deras
            företag gör även när de verkar inom andra länder. Ett nytt utkast
            på ”binding treaty” ska presenteras till FN:s session i oktober
            2020. Den svenska regeringen bör verka för att FN antar ett bindande
            fördrag kring företags agerande och de mänskliga rättigheterna.
            Detta bör riksdagen ställa sig bakom och ge regeringen till känna.
          </p>
          <head xml:id="i-GMdC2CAZQ8qgY6C2WkV8h3" type="h1">
            12 Vatten och sanitet
          </head>
          <p xml:id="i-NpY7drNL5v575RbgPC7W3k">
            Tillgång till rent vatten och sanitet är en grundläggande mänsklig
            rättighet. Trots detta saknar 4,5 miljarder människor tillgång
            till en toalett. 2,1 miljarder människor saknar tillgång till
            rent vatten. Varje dag dör omkring 1 300 människor av diarré som
            orsakats av smutsigt vatten och otillräcklig sanitet. Att säkra
            tillgången till rent vatten och grund­läggande sanitet är avgörande
            för att kunna rädda liv världen över och även för att kunna bekämpa
            fattigdom samt för att främja jämställdhet mellan kvinnor och
            män. Ett lands hela utveckling går hand i hand med tillgång till
            rent vatten och sanitet. I vågorna av coronapandemins utbrott
            har tillgången på rent vatten och möjligheten att tvätta sig visat
            sig vara avgörande i många fall.
          </p>
          <p xml:id="i-VmTJGAqJZ8Z2pJxXpVAZ3t">
            Bristande tillgång till rent vatten och sanitet påverkar kvinnor
            och flickor särskilt hårt. Sjukdomar kopplade till smutsigt vatten
            och brist på säkra toaletter är den femte vanligaste dödsorsaken
            bland kvinnor runt om i världen. Alltför många kvinnor ägnar timmar
            varje dag åt att hämta rent vatten i stället för att delta i utbildning
            eller aktivi­teter som skulle kunna ge en egen inkomst. Avsaknaden
            av toaletter är i många länder ett av huvudskälen till att flickor
            hoppar av sin skolgång. För att säkerställa dessa mänskliga rättigheter
            behövs långsiktiga lösningar med hållbara, tillgängliga system
            för distribution av vatten och sanitet. Det behövs samhällslösningar
            som når alla, inte endast dem med mest pengar.
          </p>
          <p xml:id="i-GfhKYatr92mL6j4ZfGoXDJ">
            När en resurs blir en bristvara tenderar den att bli en attraktiv
            handelsvara. Det gäller i högsta grad vatten under de senaste
            decennierna. Globala företag ser gränslösa marknader öppna sig
            genom privatiseringar av vatten i kombination med en växande efterfrågan
            på vatten. Privata vattenföretag strävar efter kortsiktig vinst
            och söker sig till områden där kostnaderna är låga och inkomsterna
            höga. IMF och Världsbanken har dessutom i flera fall utövat påtryckningar
            på fattiga länder för att de ska sälja ut sina vattenverk till
            multinationella bolag. Vänsterpartiet ser Sverige som en viktig
            aktör i det globala arbetet med att säkra tillgång till vatten
            och sanitet för jordens fattiga. Universell tillgång till rent
            vatten förutsätter att det finns en tryggad tillgång till vatten
            via det offentliga. Vänsterpartiet menar därför att all privatisering
            av vatten och dess distribution måste upphöra.
          </p>
          <p xml:id="i-TRJBGEen4UJckngqW4H3rq">
            Sverige bör, inom IMF och Världsbanken, verka för att privatisering
            av vatten­resurser stoppas. Detta bör riksdagen ställa sig bakom
            och ge regeringen till känna.
          </p>
          <head xml:id="i-BXHcQw6FxxxhJowKsgzfxs" type="h1">
            13 Djurskydd
          </head>
          <p xml:id="i-ELomPksXv17WzD5SrhEei4">
            En konsekvens av att många länder stängde sina gränser vid coronautbrottet
            var att djurtransporter blev stoppade och blev stående runt om
            vid olika gränsstationer. Det finns exempel på transporter med
            djur i som har stått stilla i upp till 20 timmar p.g.a. nedstängningen.
            I Kroatien har man förbjudit djurtransporter från högriskområden
            att köra in i landet och vid den polska gränsen förekommer köer
            i uppemot 40 kilometer vilket ger 18 timmar långa väntetider.
            Exempel på liknande scenario finns även vid den turkisk-bulgariska
            gränsen. Där saknas det bl.a. möjlighet att prioritera djurtransporter
            så som det var avsett.
          </p>
          <p xml:id="i-VXg3Er8U8cABtj7vRiWjUU">
            Det är tydligt att handeln med levande djur för stunden sker
            på bekostnad av ett stort lidande för djuren. EU-kommissionen
            beslutade den 16 mars att djurtransporterna mellan medlemsländerna
            skulle fortsätta trots den svåra situation som uppstått som ett
            resultat av coronakrisen. Enligt förordningen ska alla nödvändiga
            åtgärder vidtas inför varje transport för att säkerställa att
            resan hålls så kort som möjligt och för att förhindra dröjs­mål.
            Den behöriga myndigheten ska se till att åtgärder vidtas vid bl.a.
            gränskontroll­stationer så att djurtransporter behandlas med prioritet.
          </p>
          <p xml:id="i-VkbTzKvgaRqTFZT82j1m82">
            Sverige bör vara en stark röst i EU för ett utökat djurskydd
            där kortare transporttider är en viktig del. I syfte att förebygga
            liknande situationer som den vi nu ser vid flera europeiska gränser
            bör regeringen, inom ramen för EU-samarbetet, verka för att EU
            tar fram en handlingsplan för att hantera djurtransporterna vid
            extraordinära situationer. Detta bör riksdagen ställa sig bakom
            och ge regeringen till känna.
          </p>
          <p xml:id="i-AH8UxnkMHgQt5yhkbSjAuU">
            Under pandemins första tid märkte uppfödare av hundar och katter
            i Sverige ett ökat intresse från allmänheten att skaffa ett husdjur.
            Det ökade intresset gjorde att flera uppfödare inte hade valpar
            att leverera till alla som var intresserade och många vände sig
            därför till uppfödare utomlands. Under sommaren uppmärksammade
            Tullverket den ökade importen av framför allt hundar och svårigheten
            att veta under vilka villkor djuren fötts upp.
          </p>
          <p xml:id="i-VhH8suLLhCXp8ruwt1s7vW">
            Den illegala försäljningen av djur över nätet har ökat och de
            problem som följer av detta är flera. Risken för att sjukdomar
            sprids ökar och den illegala marknaden påverkar djurvälfärden
            generellt eftersom djuren ofta föds upp under dåliga förhållanden.
            För att stoppa denna negativa utveckling vill Vänsterpartiet se
            flera förändringar och i vår motion Respekt för djur (motion 2020/21:1315)
            fördjupar vi vår politik på området.
          </p>
          <head xml:id="i-SYG5CjrK8iUmTCBFY6FuqS" type="h1">
            14 Gemensam nordisk beredskap
          </head>
          <p xml:id="i-X4uhtoXekgqCwGTb1S8NXG">
            Den pågående coronapandemin har visat på allvarliga svagheter
            i vår krisberedskap. En av de mest uppenbara är bristen på adekvat
            skyddsutrustning för vård- och omsorgsper­sonal. Vid en annan
            typ av kris kommer det dock att vara annat som saknas, exempelvis
            reservdelar, läkemedel och livsmedel. Sveriges beredskapslager
            monterades ner efter kalla kriget och i dag saknas tillräcklig
            beredskap i händelse av en allvarlig kris. Att om­gående bygga
            upp den typen av lagerhållning skulle sannolikt bli kostsamt.
            Även om målet bör vara en ökad grad av nationell lagerhållning
            av livsmedel och samhällsviktiga produkter skulle gemensamma beredskapslager
            i de nordiska länderna kunna vara en lösning. Även självförsörjningsgraden
            av livsmedel i de nordiska länderna bör öka. Det skulle göra oss
            bättre rustade för kommande kriser som också kan innebära stängda
            gränser och restriktioner kring transporter och infrastruktur.
            I Vänsterpartiets motion Samarbetet i Norden och Baltikum (motion
            2020/21:597) utvecklar vi vår politik på området.
          </p>
          <p xml:id="i-NWtNkdpBhqHSditvAoo4Lf">
            Ett bättre samarbete mellan de nordiska länderna under coronakrisen
            hade under­lättat livet för många människor, särskilt för boende
            i gränsområdena. För att undvika brister i samarbetet framöver
            bör en kommission tillsättas med uppdrag att utvärdera de nordiska
            ländernas agerande samt utarbeta en strategi för ökat samarbete
            vid kommande gemensamma kriser. Detta bör riksdagen ställa sig
            bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-EjjZa9r14Bysgb6Y7HBiHB">
              Håkan Svenneling (V)
            </item>
            <item xml:id="i-MVWYMzf27WW43j8Rvo9M5A">
              Hanna Gunnarsson (V)
            </item>
            <item xml:id="i-DnREoMTwGw9hKZdZDjWeHY">
              Jens Holm (V)
            </item>
            <item xml:id="i-T1cwho5sBnY9eHi3MiCDEE">
              Lotta Johnsson Fornarve (V)
            </item>
            <item xml:id="i-AdvEofaToabVJq63h43xL5">
              Yasmine Posio (V)
            </item>
            <item xml:id="i-AE3jVYzN8w3qce5ekifxgF">
              Elin Segerlind (V)
            </item>
            <item xml:id="i-6np7L96jHiYhRwaKJmRKDf">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
