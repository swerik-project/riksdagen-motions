<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00338">
  <teiHeader>
    <fileDesc>
      <titleStmt>
        <title>Asylsökande barn</title>
        <author corresp="i-V4PGuKUAKzYUXWKqj2bLeL i-DJ8dGLyQXx8GQeiGkcBRiK">av Andreas Carlson och Annika Eclund (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Asylsökande barn</title>
          <idno type="rdwebb">GY02Sf338</idno>
          <rs type="number">Sf338</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf338/text</ref>
          <ref type="dokument_url_html">http://data.riksdagen.se/dokument/GY02Sf338</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf338</ref>
          <ref type="doc">http://data.riksdagen.se/fil/0BED4867-5FE3-446B-9C77-BC72A9AEFE7C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HRxVKPwdEeKpcWdPM4a4dK" type="signed"/>
        <correspContext corresp="i-HRxVKPwdEeKpcWdPM4a4dK">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-DJ8dGLyQXx8GQeiGkcBRiK"/>
        </correspContext>
        <correspAction type="numbering" xml:id="i-HsBUkBKm3HySma6iHCt79P">
          <date when="2010-10-29"/>
        </correspAction>
        <correspAction type="submission" xml:id="i-Ufn94yV6zx74pCmVuCa87f">
          <date when="2010-10-27"/>
        </correspAction>
        <correspAction type="transfer" xml:id="i-Vc5Z4nU7J44efMo47D4HdD">
          <date when="2010-10-27"/>
        </correspAction>
        <correspAction type="assigned" xml:id="i-P1Hb1dQdbCuHXgAqNgTkpJ"/>
        <correspContext corresp="i-P1Hb1dQdbCuHXgAqNgTkpJ">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Fd8yqTHFEGm4NczpU922xr">
            Förslag till riksdagsbeslut
          </head>
          <list style="ol">
            <item xml:id="i-5Ls3CXteuW6QpcEgvcf3RF">
              Riksdagen tillkännager för regeringen som sin mening vad som
              anförs i motionen om att samtliga kommuner ska vara skyldiga att
              ta emot ensamkommande barn och ungdomar.
            </item>
            <item xml:id="i-7DUqL9mfx2NmfqFLMWCKVH">
              Riksdagen tillkännager för regeringen som sin mening vad som
              anförs i motionen om att en god man ska förordnas inom 24 timmar
              efter barnets eller ungdomens ankomst. 1
            </item>
            <item xml:id="i-N58xAiyxVAPA9QT1fTjEDd">
              Riksdagen tillkännager för regeringen som sin mening vad som
              anförs i motionen om en nationell kampanj för att rekrytera fler
              familjehem och gode män. 2
            </item>
            <item xml:id="i-6Dzwn5t8DhiavC4VfA26TS">
              Riksdagen tillkännager för regeringen som sin mening vad som
              anförs i motionen om att de rutiner som utförs vid familjehemsplacering
              även ska tillämpas när ensamkommande barn privatplaceras.
            </item>
            <item xml:id="i-KGqyrsMkFn8MT2ykpsLm5o">
              Riksdagen tillkännager för regeringen som sin mening vad som
              anförs i motionen om att barn som omhändertagits enligt LVU inte
              ska utvisas från Sverige, såvida det inte finns en lämplig vårdnadshavare
              i hemlandet.
            </item>
          </list>
          <p xml:id="i-EpuDzqRFmboh4GzTdrXduc">
            1 Yrkande 2 hänvisat till CU.
          </p>
          <p xml:id="i-1834mVcxbv6UdwuwipmDfU">
            2 Yrkande 3 hänvisat till SoU.
          </p>
        </div>
        <div type="motContent">
          <head type="h1" xml:id="i-XCY3br1xGWrrQjtj116xga">
            Inledning
          </head>
          <p xml:id="i-QtEupFFAD4MZSDXfR32SzS">
            Under 2009 sökte drygt 6 000 barn asyl i Sverige antingen som
            ensamkommande eller tillsammans med sin familj. Den utsatthet
            som asylsökande barn befinner sig i kräver att såväl deras rättigheter
            som deras behov särskilt uppmärksammas i asylprocessen. Det är
            inte alltid fallet i dag. Fortfarande överskrids handläggningstiderna,
            ensamma barn utvisas och i många avslagsbeslut saknas ett barnperspektiv.
            Hur barnen behandlas och vilken ställning de ges säger mycket
            om vad som anses viktigt och betydelsefullt i samhället.
          </p>
          <head type="h1" xml:id="i-QUM5JwKQ7echwz7B2ibQbV">
            På de ensamma barnens sida
          </head>
          <p xml:id="i-8dacWu2MouuhKNLsi5LtKT">
            Barn och unga som tvingas lämna sin familj och sitt hem genomgår
            ett stort trauma. Många har dessutom upplevt svårigheter före
            och under flykten. Ovissheten samt oron för anhöriga i hemlandet
            utgör en svår psykisk press när barnet väl är i Sverige. Under
            2009 sökte 2 250 ensamkommande barn asyl i Sverige och under 2010
            beräknas drygt 3 000 barn söka asyl. En avsevärd ökning har alltså
            skett de senaste två åren. De flesta av dessa barn kommer från
            länder från vilka det även i övrigt kommer många asylsökande till
            Sverige. Flertalet är pojkar i åldern 1617 år. Under det senaste
            halvåret har dock en större del av de ensamkommande barnen och
            ungdomarna varit mycket yngre.
          </p>
          <head type="h2" xml:id="i-VsvVoGG3eAFUAwAuhWEQ2d">
            Mottagande av ensamkommande barn och ungdomar
          </head>
          <p xml:id="i-2S5MzbQo1np9pDuSB1hY61">
            De flesta ensamkommande barn och ungdomar får i dag ett tillfälligt
            boende i en ankomstkommun och i väntan på ett mer permanent boende.
            Så snart som möjligt efter ankomsten ska Migrationsverket anvisa
            barnet till en kommun som svarar för boende och omsorg under asylprövningen.
            Bristen på dessa mer permanenta platser är stort och akut. Det
            saknas 8001 000 platser bara för dem som i dag väntar i ankomstkommunerna
            och för dem som väntas komma den närmaste tiden. Flera försök
            har gjorts från Migrationsverkets och regeringens sida för att
            få fler kommuner att ta emot barn och ungdomar. En särskild koordinator
            med uppgift att se över lösningar för kommuners mottagande av
            ensamkommande barn och ungdomar har tillsatts. Koordinatorn har
            presenterat en rapport som innehåller flera förslag till förbättringar
            av mottagandet.
          </p>
          <p xml:id="i-J8hYSzPBeUQpG2iD3JiLNB">
            Problemet med att så många barn och ungdomar finns i tillfälliga
            boenden är flera förutom det uppenbara att de riskerar att försvinna
            utan att man med säkerhet vet vad som hänt med dem. Detta har
            pågått under många år. Vissa av dessa barn riskerar att hamna
            i händerna på personer som utnyttjar dem i prostitution, tvångsarbete
            eller brottslighet. Det är därför mycket viktigt att myndigheterna
            informerar ensamkommande barn och ungdomar om faran med att lämna
            boenden. Enligt FN:s konvention om barns rättigheter har ensamkommande
            flyktingbarn rätt till samma skydd som andra barn i Sverige. När
            svenska barn far illa griper sociala myndigheter in omedelbart
            samma dag om det behövs. När svenska barn försvinner spårlöst
            organiseras skallgångskedjor samma dag. Dessa höga skyddskrav
            gäller idag inte för flyktingbarnen. FN:s barnrättskommitté har
            också kritiserat Sverige när det gäller det stora antalet ensamkommande
            barn som försvinner.
          </p>
          <p xml:id="i-TRXscLVuFzL5wSjTvekhPN">
            Vi anser att barn som kommer ensamma behöver få snabbt och säkert
            boende i Sverige. Därför vill vi ha en lagstiftning som ålägger
            kommunerna att ta emot ensamkommande barn och ungdomar.
          </p>
          <head type="h2" xml:id="i-4VdETXdXgWNXWsgukZMiGp">
            God man inom 24 timmar
          </head>
          <p xml:id="i-GRGw2wXEcW5bKtwpRChrnu">
            Den lagstiftning som innebär att ensamkommande flyktingbarn får
            en god man med ett vårdnadsansvar är viktig för att stärka skyddet
            för dessa barn. I dag tar det dock alltför lång tid från det att
            barnet anländer till att en god man förordnas. Orsaken till detta
            är huvudsakligen bristen på gode män. Vi vill att en god man förordnas
            inom 24 timmar efter barnets ankomst. På så sätt kan vi bl.a.
            minska risken att barn eller ungdomar försvinner. Därför föreslår
            vi att rekryteringen av gode män intensifieras bland annat genom
            en nationell kampanj. Vi stöder även förslaget från regeringens
            koordinator för ensamkommande barn om att utvidga det projekt
            som Röda Korset med flera drivit för att utbilda gode män för
            ensamkommande barn och ungdomar.
          </p>
          <head type="h2" xml:id="i-8Kmdo7D5txmvxDC6D1uRtA">
            Familjehemsplacering av ensamkommande barn
          </head>
          <p xml:id="i-CndJ8HfWq1sjeYPS5afJwa">
            Kristdemokraterna har länge krävt att kommunernas socialtjänst
            ska ha ett tydligt ansvar för de ensamkommande barnen redan vid
            ankomsten och att det bör ges möjlighet till särskild kompetensutveckling
            för berörd personal. Barnen måste få bästa möjliga omhändertagande
            i form av boende och särskilt stöd. Migrationsverket ska endast
            ansvara för utredning av asylansökan och anvisande av kommun som
            ska ansvara för barnen. Kommunen ska därefter ansvara för utredning
            och åtgärder enligt socialtjänstlagen och anordna boende för barnen.
            Vi anser att socialtjänsten på ett mycket tidigt stadium bör ta
            ställning till om barnet bör ges en familjehemsplacering. Antalet
            familjehem är i dag alltför litet, enligt många kommuner. Vi anser
            därför att fler familjehem med beredskap att ta hand om flyktingbarn
            bör rekryteras och utbildas. För att öka antalet familjehem bör
            en nationell kampanj genomföras.
          </p>
          <p xml:id="i-MNtrse8RMEcTUMGV8JzEfF">
            Under 2009 var 48 procent av de ensamkommande barnen och ungdomarna
            privatplacerade. Enligt Rädda Barnen är det personer som barnen
            eller ungdomarna har uppgett att de känner. I många fall har inte
            socialtjänsten först utrett om det är ett bra ställe för barnet
            att bo på om familjen verkligen vill och kan ta hand om barnet
            eller om det ens är fråga om släktingar. Här bör socialtjänsten,
            liksom vid annan familjehemsplacering, alltid utföra samma rutin
            innan privatplacering sker.
          </p>
          <head type="h1" xml:id="i-4ENSEbNQJJzuCXkmukrRoA">
            Asylsökande barn som omhändertas
          </head>
          <p xml:id="i-BH2gmnkfKia5jzn7Z1asMR">
            De senaste åren har det förekommit fall där barn till asylsökande
            familjer av olika orsaker har omhändertagits. Oavsett orsaken
            till att barnet omhändertagits uppstår det ett problem när familjen
            får ett utvisningsbeslut. Barnen ska plötsligt utvisas tillsammans
            med föräldrarna som tidigare bedömts inte kunna eller inte ansetts
            lämpade att ta hand om barnet. I andra fall utvisas barnen helt
            ensamma. Fråga uppstår således om vem som har ansvaret för detta
            barns välbefinnande när utvisning sker. Genom propositionen om
            svensk migrationspolitik i globalt perspektiv genomfördes en förändring
            i lagen om vård av unga som innebar att utlänningslagen alltid
            går före lagen om vård av unga (LVU). Utvärderingsutredningen
            som har haft till uppgift att se över den nya lagstiftningen har
            inte föreslagit några ändringar avseende dessa barn. Vi anser
            att barn som omhändertagits enligt LVU inte ska utvisas från Sverige,
            såvida det inte finns en lämplig vårdnadshavare i hemlandet. Denna
            regel ska dock endast gälla i de fall då omhändertagandet skett
            för att vårdnadshavaren ansetts olämplig, inte i de fall då barnet
            eller ungdomen själv är orsaken till omhändertagandet. Denna fråga
            bör utredas skyndsamt. I avvaktan på en ändrad lagstiftning bör
            verkställigheten av alla avvisnings- och utvisningsbeslut där
            tvångsomhändertagna barn som saknar lämplig vårdnadshavare inhiberas.
          </p>
        </div>
        <div type="motSignatures">
          <list>
            <item xml:id="i-KA4Y2fitFzybeyoTy9Tsdp">
              Andreas Carlson (KD)
            </item>
            <item xml:id="i-GtxDCKdefSNyHg1NM21ifv">
              Annika Eclund (KD)
            </item>
          </list>
        </div>
      </div>
    </body>
  </text>
</TEI>
