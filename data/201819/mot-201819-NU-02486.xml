<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-NU-02486">
  <teiHeader>
    <fileDesc>
      <titleStmt>
        <title>Utveckling av Jämtlands län</title>
        <author corresp="i-Vo3YjbvPDcwbepLXUMMiDZ">av Per Åsling (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2486 av Per Åsling (C)</title>
          <idno type="rdwebb">H6022486</idno>
          <rs type="number">2486</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H6022486/text</ref>
          <ref type="dokument_url_html">http://data.riksdagen.se/dokument/H6022486</ref>
          <ref type="dokumentstatus_url_xml">http://data.riksdagen.se/dokumentstatus/H6022486</ref>
          <ref type="docx">http://data.riksdagen.se/fil/6D218D7B-DCE0-4A6B-BE29-F78AA8499F9B</ref>
          <ref type="pdf">http://data.riksdagen.se/fil/8A04A208-A5A0-4873-AA5F-AC86F7B5BDC1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-X6ysFRVqFKdJC2FXy2SAGP" type="signed"/>
        <correspContext corresp="i-X6ysFRVqFKdJC2FXy2SAGP">
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction xml:id="i-ANQq3ojKjoAXQvpKKfKwCM" type="submitted">
          <date when="2018-11-30"/>
          <time when="10:30:34"/>
        </correspAction>
        <correspAction xml:id="i-VE11rZwK1HuTiRhMt4AHNd" type="reviewed">
          <date when="2018-11-30"/>
          <time when="10:54:16"/>
        </correspAction>
        <correspAction xml:id="i-3eGDzfFLe2knfH2D9JiKU9" type="referred">
          <date when="2018-12-05"/>
        </correspAction>
        <correspAction xml:id="i-DsUv2arZF2DTYAzsNpHpcc" type="assigned">
          <date when="2019-08-28"/>
          <time when="08:54:53"/>
        </correspAction>
        <correspContext corresp="i-DsUv2arZF2DTYAzsNpHpcc">
          <ref type="assignedTo">Näringsutskottet</ref>
        </correspContext>
        <correspAction xml:id="i-6hDtYKMLQbGWnkbryVnA1R" type="behandlas_i"/>
        <correspContext corresp="i-6hDtYKMLQbGWnkbryVnA1R">
          <ref type="uppgift">2018/19:NU8</ref>
          <ref type="ref_dok_id">H601NU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU8</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XgBZMLjUHo4gTF12JfVZ99" type="motHeader">
        <div xml:id="i-GDrVzNMvbbMdanGysBvtNC" type="motTitle">
          Motion till riksdagen 2018/19:2486 av Per Åsling (C) Utveckling
          av Jämtlands län
        </div>
      </div>
      <div xml:id="i-FgEpzLbo48Zdy8WBKL8KH2" type="motBody">
        <div xml:id="i-E6Fxv1dGdKBfrFkaYi8WUJ" type="motProposal" subtype="förslag">
          <head xml:id="i-RMSt6u367pK6C1BFRSkS36">
            Förslag till riksdagsbeslut
          </head>
          <list xml:id="i-LvgKVSGEaeXXyxSeMPEL5P">
            <item xml:id="i-GDszmx5kQqHd3NSrSSFmpU" sortKey="Yrkande 1">
              Riksdagen ställer sig bakom det som anförs i motionen om att
              se över olika åtgärder för att förbättra förutsättningarna för
              människor och företag att växa och utvecklas i Jämtlands län och
              tillkännager detta för regeringen.
            </item>
          </list>
        </div>
        <div xml:id="i-KY9wBG3VdVGYNW3Lapzjyk" type="motContent">
          <head xml:id="i-55zNJ1i8TEBSNYdonLJoDG" type="h1">
            Motivering
          </head>
          <p xml:id="i-LuQvDC8vUComvN1izdCEpW">
            Alla delar av vårt land bidrar med att skapa resurser till det
            svenska samhällsbygget och till den välfärd vi medborgare behöver
            för att kunna leva goda och utvecklande liv. Att både landsbygd
            och tätortsområden bidrar och behöver goda förutsättningar för
            att fortsätta utvecklas råder det större samsyn om än på länge.
            Synen på våra landsbygds­områden har, glädjande nog, ändrats tämligen
            radikalt under de senaste åren.
          </p>
          <p xml:id="i-Nc35HoFymGaM3eBx1Dsaws">
            Att satsa på hela Sverige är idag en inriktning som alla riksdagspartier
            står bakom, om än med varierande grad av engagemang. Så har det
            inte alltid varit. Under många år har den rådande politikens fokus
            varit staden och än hellre storstaden. För Centerpartiet är det
            därför glädjande att nu inte vara den enda rösten för landsbygden.
            Samtidigt som vi fortfarande är den starkaste och mest konsekventa
            rösten för hela Sveriges tillväxt och utveckling. Denna positiva
            förändring av grundsynen på landsbygdens potential och förutsättningar
            måste nu omsättas i praktiskt och konkret utvecklingsarbete.
          </p>
          <p xml:id="i-AtNn1Ty3jkai18QsS7m6Sx">
            Jämtlands län har särskilt goda förutsättningar när det gäller
            att omsätta de lands­bygdspolitiska ambitionerna i praktisk handling.
            Jag menar därför att länet bör nyttjas som ett pilotområde för
            landsbygdspolitiska satsningar på flera områden, satsningar som
            sedan kan överföras till hela landet.
          </p>
          <p xml:id="i-GKdvkBexyMhDpBg4T7VoYs">
            En central utgångspunkt för en offensiv och modern landsbygdspolitik
            är att den inriktas på att få olika aktörer att samverka för att
            ge de bästa möjligheterna för varje region att utnyttja sin särskilda
            potential till nytta för Sveriges samlade tillväxt. Tillväxtpolitiken,
            i dess bredaste mening, bör inriktas på att ge människor och företag
            möjligheter att ta vara på och utveckla sina unika förutsättningar
            för att växa och utvecklas i hela landet.
          </p>
          <p xml:id="i-X7kgeTKmhvMamZzujPh8HK">
            För att ge nödvändiga förutsättningar för ett offensivt lokalt
            och regionalt arbete är det därför viktigt att löpande utveckla
            en nationell politik som stärker grundförutsätt­ningarna för en
            långsiktigt hållbar tillväxt såväl på landsbygd som i städer.
            En sådan politik ska bygga på konkreta insatser som utgår från
            de särskilda förutsättningar som gäller i varje del av vårt avlånga
            land liksom på föresatsen att människor kan och vill utveckla
            sina liv och sin del av landet.
          </p>
          <p xml:id="i-F8FX25hWSSotpMVSSs2YGm">
            Jämtlands län är en landsbygdsregion som alltså har särskilt
            goda förutsättningar när det gäller att låta människor och företag
            växa och utvecklas. Några av de områden där politiken bör stärkas
            för att ta vara på den utvecklingskraft som finns i Jämtlands
            län i syfte att stötta utveckling och lärande är:
          </p>
          <head xml:id="i-2vT45SFPfUcQqra2HiEFbU" type="h2">
            Utgå från landsbygdens potential – låt hela landet växa!
          </head>
          <p xml:id="i-LFNuxwitqzDrWWsFbnZbRo">
            Grunden för en politik för tillväxt och utveckling i hela Sverige
            bör vara att människor kan och vill växa. Det offentliga har en
            roll i att bidra med goda förutsättningar för människors engagemang
            och kreativitet. Samtidigt ska politiken vara mycket försiktig
            med att kringgärda enskilda människors och företags utvecklingskraft
            med omfattande reglering och styrning.
          </p>
          <p xml:id="i-WVFJM82a2Mh9povNoAgPxP">
            Den parlamentariska landsbygdskommittén (SOU 2017:01) innebar
            ett viktigt skifte i politikens syn på landsbygden och dess förutsättningar.
            Kommitténs arbete innebar ett nytt och framåtsyftande fokus på
            frågorna i den allmänna debatten. Den grund som lades i och med
            kommitténs arbete har dock inte omsatts i praktisk handling tillräckligt
            tydligt.
          </p>
          <p xml:id="i-4izTNJLGQMXAeQqRwaV9NW">
            För att ge jämtar och härjedalingar möjlighet att fortsätta bidra
            till sin egen, länets och hela Sveriges tillväxt bör därför bland
            annat nedanstående områden fokuseras på i den framtida tillväxt-
            och landsbygdspolitiken:
          </p>
          <head xml:id="i-5kneGeaQtLCNjszTweZGKV" type="h2">
            Möjligheter till utbildning
          </head>
          <p xml:id="i-7EoqLfS2zDE37mEejWttKB">
            Kompetens är den viktigaste framgångsfaktorn i det moderna närings-
            och samhälls­livet. Satsningarna på forskning och utbildning knutna
            till Jämtlands län måste därför utvecklas och anpassas till näringslivets
            och samhällets stora behov av nya arbetssätt och kompetens.
          </p>
          <p xml:id="i-81PRfsTqxejqnEMNPoMTbJ">
            Regeringen bör därför fortsätta satsningarna på Mittuniversitetet
            och ytterligare stimulera till ett framåtsyftande samspel med
            regionens företag och andra samhälls­aktörer i syfte att utveckla
            en effektiv kompetensförsörjning.
          </p>
          <p xml:id="i-5LJwqg7FogDoGTEbnot2Vk">
            Inte minst gäller detta den spetsforskning som bedrivs inom besöksnäringsområdet.
            Verksamheter som turismforskningen inom Etour och teknikutvecklingen
            inom Sports Tech bör få de bästa förutsättningar att fortsätta
            utvecklas till gagn för tillväxt i hela Sveriges besöksnäring.
          </p>
          <p xml:id="i-FocsojreNQqmv4atCi5cUN">
            Vidare är det centralt att lyfta fram att kommunerna i Jämtlands
            län idag är en nettoexportör av kompetenta ungdomar till andra
            delar av Sverige. Genom att satsa på god utbildning bidrar därför
            länet och dess skattebetalare med viktiga resurser till hela landets
            tillväxt och utveckling. Att länets kommuner har tillräckliga
            resurser för att ta denna tillväxtroll är då självklart av stor
            vikt. De förslag som Kostnadsutjämnings­utredningen (SOU 2018:74)
            presenterat för att uppnå mer likvärdiga ekonomiska förutsättningar
            för landets kommuner är därför en särskilt viktig utgångspunkt
            för att Jämtlandskommunerna ska kunna fortsätta bidra till hela
            landets kompetensförsörjning.
          </p>
          <head xml:id="i-EBYXm91cP2e7CMGwNC7VHc" type="h2">
            Tillgänglighet till service
          </head>
          <p xml:id="i-MH6sBdyHnGtWdjrZSyMqwa">
            Vi ser idag en oroande uttunning av service i stora delar av
            vårt land, inte minst i Jämtlands län. Den förda politiken måste
            därför utvecklas bort från den ”geografiska blindhet” som präglat
            de senaste decennierna.
          </p>
          <p xml:id="i-27JPbN1CiyouUvEJiHRVre">
            Underlag för offentlig service kan inte enbart mätas i antal
            invånare, utan hänsyn måste också tas till det geografiska område
            som en utförare ska ge service inom.
          </p>
          <p xml:id="i-RWvvLoB72H5Rx24VW3dePo">
            Staten bör därför gå före i den utbyggnad som nu sker av lokala
            servicekontor. I den etableringen bör nya sätt att mäta vad en
            rimlig service till medborgarna innebär vara en central del. I
            arbetet bör därför utveckling av modeller för hur den offentliga
            servicen minst ska täcka områden utifrån ytstorlek ingå.
          </p>
          <p xml:id="i-HwRB2MWYXJoyLcoocDZ4Pz">
            En bedömning av vilken geografisk närhet som krävs för offentlig
            service ska också ingå i de statliga myndigheternas planering
            av verksamheten.
          </p>
          <head xml:id="i-7rfFPVqRwgbDgeDBFc7tow" type="h2">
            En hälso- och sjukvård för alla
          </head>
          <p xml:id="i-U5JzyWJRMucMjTvPMhdfbS">
            Att hälso- och sjukvård ska ges utifrån principen om lika tillgång
            för alla medborgare är en självklarhet för de flesta svenskar.
            Trots detta skiljer sig tillgängligheten till vård av god kvalitet
            åt stort inom landet.
          </p>
          <p xml:id="i-2NheoVaopHf12oLNVG2Zcn">
            Med utgångspunkt i ovanstående resonemang om vad som är en rimlig
            tillgänglighet till offentlig service bör också bedömningen av
            vad som är rimlig tillgång till hälso- och sjukvård av högsta
            kvalitet ingå.
          </p>
          <p xml:id="i-Qh3Z8mTv9RNEFvtoAuzJW5">
            Utgångspunkten bör vara att alla medborgare ska ha en god hälso-
            och sjukvård på ett rimligt geografiskt avstånd. Vi bör t.ex.
            vara öppna för att pröva lösningar där mobil teknik används för
            att överbrygga avstånd i syfte att ge säker och trygg vård till
            alla medborgare.
          </p>
          <head xml:id="i-EHvnATaeJnJCEyoK7BZ6Hf" type="h2">
            Säkerhet och trygghet i hela landet
          </head>
          <p xml:id="i-MdbvRC9ZGHrhE7jPhAv2Qx">
            Den ovan nämnda uttunningen av service är inte minst tydlig inom
            statens grundläggan­de uppgifter att värna medborgarnas liv och
            hälsa. Den senaste omorganisationen av polisen har visat på att
            geografiska avstånd blir djupt problematiska för den polisiära
            närvaron.
          </p>
          <p xml:id="i-R47GzDpLC1nvjqc7z4Avbc">
            Det är därför av största vikt att staten säkerställer att medborgarna
            kan ges en grundläggande trygghet och säkerhet i hela landet och
            att resurser avpassas inte enbart efter invånarantal utan också
            efter den geografiska yta som servicen ska ges inom.
          </p>
          <head xml:id="i-PZjAw3YLk96Df6Vozasbdf" type="h2">
            Möjligheter för nya invånare
          </head>
          <p xml:id="i-3dAkNHgGRDCen7YTPXU66X">
            Jämtlands län har förutsättningar för ett gott liv i en nyskapande
            och trygg miljö. Regionen har behov av och mottagningskapacitet
            för nya invånare från världens olika hörn.
          </p>
          <p xml:id="i-FfEgXYPJHrpEMrzAcaphwT">
            Kommunerna i Jämtlands län har utmärkt sig positivt under de
            senaste årens stora utmaningar inom flyktingmottagandet. Jämtlandskommunerna
            har visat på en stor förmåga till ett såväl kvalitativt som kvantitativt
            gott mottagande.
          </p>
          <p xml:id="i-4QQx5k6SERoVWfThg6EzJB">
            Det framtida mottagandet av asylsökande, nyanlända och ensamkommande
            barn bör därför bygga på principen att kommunernas förmåga och
            kompetens ska tas i anspråk. Vidare bör hela Sveriges kapacitet
            tas tillvara så att alla kommuner bidrar och inte enbart vissa.
            De förslag som den statliga Mottagandeutredningen (SOU 2018:22)
            presenterade i våras bör därför vara utgångspunkt för hur mottagandet
            av asylsökande och nyanlända ska organiseras i framtiden.
          </p>
          <head xml:id="i-M8VWx13wXhQypJe8JLncGS" type="h2">
            Möjligheter att bo där man önskar
          </head>
          <p xml:id="i-8AuTngczydxtEREMQEY3Ni">
            Jämtlands län har många attraktiva boendemiljöer såväl nära det
            regionala centret Östersund som i hela den stora regionen. Människor
            uttrycker också önskemål om att ha möjligheter att bo i länets
            alla delar.
          </p>
          <p xml:id="i-9f8VPJS4egsSoKhQecWofi">
            Staten bör medverka till att ge människor möjligheter att bo
            där de trivs och vill se sina barn växa upp. Onödiga hinder i
            till exempel skattelagstiftningen bör därför tas bort.
          </p>
          <p xml:id="i-AE4TU4tjvpFYjn6unBSNHy">
            Viktiga sådana områden är självklart reglerna kring reseavdrag
            där den parlamenta­riska landsbygdskommittén (SOU 2017:1) lämnat
            tänkvärda förslag vilka bör kunna förverkligas i bred politisk
            enighet.
          </p>
          <p xml:id="i-Pi3sSynHNEJ63WBC1Ja2dc">
            Vidare bör det utredas vilka möjligheter som finns att ge såväl
            arbetsgivare som arbetstagare skattefrihet för medarbetares resor
            till arbetsställen i andra delar av landet. Detta skulle kunna
            ge möjligheter för jämtar och härjedalingar att bo kvar i hembygden
            och samtidigt utveckla sina talanger och bidra med kompetens på
            andra ställen i Sveriges avlånga land.
          </p>
          <head xml:id="i-176N3C17zagstqX7tTrVPF" type="h2">
            Förutsättningar för företag att växa
          </head>
          <p xml:id="i-SqkVvJVrudRe5u8FJ1LbqM">
            De små och medelstora företagen är dagens och framtidens jobb-
            och tillväxtskapare. Jämtlands län har en företagsstruktur som
            domineras av små och medelstora företag vilket ger en särskild
            dynamik och omställningsförmåga.
          </p>
          <p xml:id="i-2DP2F3Sb4dk2WArg8CRbcG">
            Näringspolitiken bör därför inriktas på att ge goda tillväxtförutsättningar
            för de jobbskapande företagen genom att förenkla regelverk och
            ge möjligheter att pröva nya lösningar.
          </p>
          <head xml:id="i-7vxsJwQwTAWUAdktPgShfs" type="h2">
            Basnäringarnas fortsatta utveckling
          </head>
          <p xml:id="i-SRawDL85m1awXMW8GJqeq">
            Skog, jord, mineraler och energi är starka signum för det svenska
            välståndet. Dessa näringar är också särskilt viktiga i Jämtlands
            län och det övriga inlandet.
          </p>
          <p xml:id="i-SWzpGxmPoNrt2waegn9fiF">
            Det är viktigt att regeringen ser dessa basnäringars framtidspotential
            och lägger stor vikt och lämpliga resurser på deras vidare utveckling.
          </p>
          <p xml:id="i-DLCpQJ6r8sgbgYaikk6aAi">
            Jämtlands län har en av landets största skogstillgångar vilket
            skapar stora möjlig­heter när oljan ska ersättas, eftersom allt
            som görs av olja kan produceras av biomassa från skogen. Skogen
            kan ersätta fossil olja både som bränsle och när det gäller industriråvaror
            som fiber och kemi.
          </p>
          <head xml:id="i-DcTW2vbDdXED9yvypSiMNg" type="h2">
            Nya basnäringar i Jämtlands län
          </head>
          <p xml:id="i-AomfbW36JJLpzmsmjS5BCd">
            Besöksnäringen är en basnäring i stora delar av Sverige och då
            inte minst i Jämtlands län. Den har dessutom spelat en stor roll
            i länet och Sverige under så lång tid att den knappast kan betraktas
            som ny. Dock är intresset för den på många håll tämligen nyvaknat
            vilket motiverar att understryka behovet av en uppdaterad politik
            för denna viktiga näring. Dess roll för tillväxt och sysselsättning
            kan knappast överskattas. Samtidigt betraktas näringen ibland
            inte som en lika viktig del av näringslivet som andra branscher.
          </p>
          <p xml:id="i-WQajVx5YmXRX6yFFSsoRp3">
            Regeringen bör därför ta initiativ till att göra Jämtlands län
            till en särskild utvecklingsregion inom besöksnäringen. Initiativet
            bör innehålla särskilda satsningar såväl som regelförenkling och
            kunskapsutveckling. Genom att samla resurser i en satsning på
            en framtidsbransch med exceptionella förutsättningar i just Jämtlands
            län genereras kunskap som kan bli till nytta för tillväxtpolitiken
            i hela Sverige.
          </p>
          <p xml:id="i-BG4gTQG8SDLin3YLDM9T7H">
            En basnäring som däremot är ny och som har stor potential för
            Jämtlands län, och norra Sverige i stort, är etablering av datacenter.
            Multinationella företag riktar sina blickar mot en region med
            extraordinära förutsättningar för denna framtidsverksamhet. Låga
            energipriser, kallt klimat och hög kompetens gör att norra Sverige
            har starka globala konkurrensfördelar.
          </p>
          <p xml:id="i-F3Whr8kLYumMHnTMRMFLsZ">
            Regeringen bör därför ta fram en strategi för hur Sverige ska
            försvara och utveckla sin position inom denna löftesrika bransch.
            I det arbetet bör Jämtlands län fungera som försöksregion för
            den löpande utvecklingen av konkreta satsningar på datacenter­etableringar.
          </p>
          <head xml:id="i-RHsmF91j9XNdF5gNpfMVTw" type="h2">
            Fungerande infrastruktur
          </head>
          <p xml:id="i-So2VGgJYEtQLpNRwRtmEDX">
            Transporter av människor, kunnande, varor och tjänster är grundläggande
            för ett gott näringslivsklimat. Jämtlands län har länge varit
            alltför lågt prioriterat när det gäller traditionella satsningar
            på väg och järnväg. Länets stora yta och dess spridda näringsliv
            och befolkning ställer också särskilda krav såväl på traditionella
            transporter som på modern kommunikation som till exempel bredband.
          </p>
          <p xml:id="i-Vq1LYzrCdppzqZ1G9PSJrS">
            Satsningar på bärighet när det gäller enskilda vägar, vilka ofta
            har stor betydelse för skogsnäringen, är ett tydligt exempel på
            hur i sammanhanget relativt små resurser kan ge stora effekter.
            Att satsa infrastrukturmedel på bärighetsinsatser är en synnerligen
            effektiv väg att få ut mycket av begränsade resurser.
          </p>
          <head xml:id="i-CzbJ4pDsK7H1cWstxpA5rP" type="h2">
            Tillgång till kapital
          </head>
          <p xml:id="i-9sxm4jFZomqEXpTHzNj9uJ">
            Företagen i Jämtlands län kan ge exempel på minst lika många
            spännande och innovativa idéer som företagen i landets så kallade
            tillväxtregioner. Tyvärr har dock många banker och investerare
            inte den nödvändiga kunskapen om dessa möjligheter till tillväxt
            i befintliga och nya företag. Detta gör att finansiärer inte sällan
            övervärderar riskerna och undervärderar potentialen i de jämtländska
            företagen. Det är därför centralt att staten tar en aktiv roll
            när det gäller att tillförsäkra företag i hela Sverige riskvilligt
            kapital.
          </p>
          <p xml:id="i-SLk6C3ec8JS5au8XN9MGbR">
            Regeringen bör därför tillförsäkra att Jämtlands län, inlandet
            och norra Sverige i stort prioriteras betydligt högre än nu i
            de framtida statliga satsningarna på kapital­försörjning. Detta
            gäller satsningar såväl i form av lån och garantier som på ägarkapital.
            Regeringen bör tillförsäkra att ett regionalt perspektiv även
            framledes är en central utgångspunkt för verksamheten.
          </p>
          <head xml:id="i-Xekd3A6yapUdUfcR6a22XU" type="h2">
            Statliga myndigheter behöver se mer än Stockholm
          </head>
          <p xml:id="i-31ofBe5cf9yZH2mjwY7E89">
            Att statliga myndigheter ska vara närvarande där medborgare och
            företag befinner sig är självklart för de flesta. Om myndigheterna
            distanserar sig från människornas och företagens vardag och tappar
            kontakten med dem de finns till för sjunker snabbt deras förmåga
            att verka effektivt.
          </p>
          <p xml:id="i-TgYpAPGVaZGvtEn1CScPTL">
            Med andra ord krävs det att staten är närvarande i landets olika
            delar för att den och dess tjänstemän ska ha kunskap om den verklighet
            de arbetar i och för. Frågan om statens närvaro kräver idéer,
            strategier och samordning från riksdagens och regeringens sida.
            Den kan därför inte lämnas över till enskilda generaldirektörer
            och till de snäva behov som gäller för varje del av statens verksamhet
            för sig.
          </p>
          <p xml:id="i-HpFbviCzEh9Euhz3DZxgqX">
            Den begränsade omlokalisering av statliga myndigheter som nuvarande
            regering inlett bör efterföljas av betydligt mer offensiva och
            kraftfulla åtgärder. Östersund och Jämtlands län har visat på
            särskilt goda förutsättningar när det gäller att bedriva statlig
            verksamhet med hög kompetens och på ett kostnadseffektivt sätt.
          </p>
          <p xml:id="i-T4GcRHovYQmXFaTdjkmSUo">
            Det är dock viktigt att statliga om- och nylokaliseringar inte
            enbart begränsas till regionala centra, som Östersund. Även på
            detta område måste regeringens försiktiga inledning efterföljas
            av en mer framsynt politik när det gäller statens närvaro i hela
            landet.
          </p>
          <head xml:id="i-Kv5HN7hWA7J83yr229dwWb" type="h2">
            Nya lösningar inom välfärden
          </head>
          <p xml:id="i-67apB3TudEMWZaqMNHquth">
            Vård, skola och omsorg av hög och jämn kvalitet ställer höga
            krav på utförande och finansiering i stora områden med spridd
            befolkning. För att möta framtidens utmaningar krävs därför att
            olika lösningar och driftsformer stimuleras. Välfärdsjobben får
            inte heller bli en kvinnofälla där personalen, som ofta utgörs
            av kvinnor, inte kan välja mellan olika arbetsgivare eller driva
            sin verksamhet i egen regi.
          </p>
          <p xml:id="i-W6Qgk4tr6BuYscsPSPzRgC">
            Regeringen bör därför inleda försök med nya lösningar på centrala
            välfärdstjänster i stora regioner med spridd befolkning. I Jämtlands
            län där befolkningen ännu inte koncentrerats i lika hög grad som
            tyvärr skett i andra delar av norra Sverige finns särskilt goda
            förutsättningar för en sådan kunskapsutveckling. Inom ramen för
            ett sådant arbete är det centralt att stimulera, inte begränsa,
            alternativa driftsformer inom vård, skola och omsorg.
          </p>
          <head xml:id="i-RrUMmDqHTiDp2UGPwvCUm5" type="h2">
            Regionala skattebaser
          </head>
          <p xml:id="i-UoS9s8WhciitFy9krse86A">
            Att använda skattepolitiken som ett tillväxtredskap för hela
            länet kan möjliggöras genom att regionalisera flera delar av den
            statliga fastighetsskatten, i syfte att stärka vår regionala beslutsnivå
            och regionens möjlighet att föra en tillväxtfrämjande politik
            utifrån våra egna förutsättningar. Ett första steg är att intäkterna
            från fastighetsskatten på vind- och vattenkraftsproducerande fastigheter
            regionaliseras.
          </p>
          <head xml:id="i-55KtNuk6sS4T2TPk1Y2Sfw" type="h2">
            Det civila samhällets styrka
          </head>
          <p xml:id="i-KeSR5ExmkWBYoTEssZWqVp">
            Det svenska folkhemmet byggdes i viktiga delar upp av folkrörelserna.
            Det offentliga åtagandet gentemot invånarna kan på många sätt
            kompletteras, utvecklas och fördjupas genom det civila samhällets
            medverkan.
          </p>
          <p xml:id="i-CxAjV9FyAZCb6vRcNAjqai">
            På senare tid har vi sett detta genom, inte minst, civilsamhällets
            stora bidrag inom flyktingmottagandet. Utan frivilliga krafter
            hade det offentliga Sverige inte klarat den utmaning det innebar
            när många människor sökte skydd i Sverige under en kort period.
          </p>
          <p xml:id="i-5fx3dgTVGEsSm9bHV8RhG2">
            En framtidsinriktad politik för tillväxt och utveckling måste
            därför inkludera det civila samhället. Men då på deras egna villkor.
            Att utgå från det särskilda i frivilliga krafters uppbyggnad och
            arbetssätt är av avgörande betydelse för att de ska få möjlighet
            att bidra med sin fulla potential.
          </p>
          <p xml:id="i-8u5ffctjenS2y2Zr5zv7FD">
            Det civila samhället fungerar inte som ett offentligt organ och
            inte heller som ett företag som levererar en upphandlad vara eller
            tjänst. Om vi inte har detta klart för oss när det offentliga
            samverkar med de civila krafterna kommer samverkan inte att fungera.
          </p>
          <p xml:id="i-WdUBaihLLLFnFzFuWpAxPo">
            Inom utvecklingen av det civila samhällets samverkan med den
            skattefinansierade verksamheten pågår nu en spännande utveckling,
            inte minst i Jämtlands län. Regeringen bör därför ta till sig
            nya former för samarbete och på det sättet bidra till att ge civilsamhället
            fortsatta möjligheter att bidra till välfärden också under kommande
            decennier.
          </p>
        </div>
        <div xml:id="i-29VK9rMF17cHBJGuvgc4MU" type="motSignatures">
          <list xml:id="i-2dtheewvaxQ6iKRBk1psNw">
            <item xml:id="i-FiHYdWLbnsmMqTDgUofuc6" who="i-Vo3YjbvPDcwbepLXUMMiDZ">
              Per Åsling (C)
            </item>
          </list>
        </div>
      </div>
    </body>
  </text>
</TEI>
