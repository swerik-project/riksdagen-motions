<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-NU-02676">
  <teiHeader>
    <fileDesc>
      <titleStmt>
        <title>Regional tillväxt</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2676 av Lars Hjälmered m.fl. (M)</title>
          <idno type="rdwebb">H7022676</idno>
          <rs type="number">2676</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H7022676/text</ref>
          <ref type="dokument_url_html">http://data.riksdagen.se/dokument/H7022676</ref>
          <ref type="dokumentstatus_url_xml">http://data.riksdagen.se/dokumentstatus/H7022676</ref>
          <ref type="docx">http://data.riksdagen.se/fil/A0D77529-CB4A-40FC-9109-924449300913</ref>
          <ref type="pdf">http://data.riksdagen.se/fil/CD0205B3-E16E-4D89-828A-730A1D374AD9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5pt7V9L88gFuC3UA5MjoNb</idno>
            <name>Lotta Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JQCU38kBabAgvaTVEnxBqL</idno>
            <name>Ann-Sofie Lifvenhage</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-VJHTkHWaCAhcq6hn4QMrzK" type="signed"/>
        <correspContext corresp="i-VJHTkHWaCAhcq6hn4QMrzK">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-5pt7V9L88gFuC3UA5MjoNb"/>
          <note type="signatory" corresp="i-JQCU38kBabAgvaTVEnxBqL"/>
        </correspContext>
        <correspAction xml:id="i-NHefmG45eXprKDiAzVaSUj" type="submitted">
          <date when="2019-10-03"/>
          <time when="11:54:41"/>
        </correspAction>
        <correspAction xml:id="i-FbqBEWWAvmVbW6PNoD925d" type="reviewed">
          <date when="2019-10-03"/>
          <time when="13:25:13"/>
        </correspAction>
        <correspAction xml:id="i-K9ZSM5Nsfz5yh6zk1GDMBN" type="referred">
          <date when="2019-10-11"/>
        </correspAction>
        <correspAction xml:id="i-Cng3wQJZSRkBB95zSV1Sb3" type="assigned">
          <date when="2021-03-10"/>
          <time when="16:33:30"/>
        </correspAction>
        <correspContext corresp="i-Cng3wQJZSRkBB95zSV1Sb3">
          <ref type="assignedTo">Näringsutskottet</ref>
        </correspContext>
        <correspAction xml:id="i-WgR8T1zkrXcXMnGU5qYmLp" type="behandlas_i"/>
        <correspContext corresp="i-WgR8T1zkrXcXMnGU5qYmLp">
          <ref type="uppgift">2019/20:NU13</ref>
          <ref type="ref_dok_id">H701NU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU13</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LEkDqTFdKbs55rjmUEamk5" type="behandlas_i"/>
        <correspContext corresp="i-LEkDqTFdKbs55rjmUEamk5">
          <ref type="uppgift">2019/20:NU12</ref>
          <ref type="ref_dok_id">H701NU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-N2S6dsdg58ctotW8hmyarm" type="behandlas_i"/>
        <correspContext corresp="i-N2S6dsdg58ctotW8hmyarm">
          <ref type="uppgift">2019/20:NU16</ref>
          <ref type="ref_dok_id">H701NU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU16</ref>
          <ref type="ref_dok_titel">Riksrevisionens granskning av statliga insatser för att underlätta nyföretagande genom digitalisering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-L4h1NQJvWC1JkV8vNE34S9" type="behandlas_i"/>
        <correspContext corresp="i-L4h1NQJvWC1JkV8vNE34S9">
          <ref type="uppgift">2020/21:KU22</ref>
          <ref type="ref_dok_id">H801KU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU22</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8aj5CGRk1nDiKrxy1279nF" type="motHeader">
        <div xml:id="i-KG984ga2ZLBmSigr3H1g26" type="motTitle">
          Motion till riksdagen 2019/20:2676 av Lars Hjälmered m.fl. (M)
          Regional tillväxt
        </div>
      </div>
      <div xml:id="i-4co6cWqr3J7aWFbo6UdRdJ" type="motBody">
        <div xml:id="i-QY3uq121FaNzc3oYyB3RX6" type="motProposal" subtype="förslag">
          <head xml:id="i-NuqFdxFgUbGbSeFBmFUYvn">
            Förslag till riksdagsbeslut
          </head>
          <list xml:id="i-VkupZ5YHuy29K5gH7Nwuhc" style="ol">
            <item xml:id="i-VyhdXwXFD35pULNUWccNMg">
              Riksdagen ställer sig bakom det som anförs i motionen om stöd
              för bibehållen service på landsbygden och tillkännager detta för
              regeringen.
            </item>
            <item xml:id="i-AQS3eTnXRJy31z8Y2N8Tr7">
              Riksdagen ställer sig bakom det som anförs i motionen om att
              underlätta för uppgiftslämning till myndigheter genom ”en dörr
              in” och tillkännager detta för regeringen.
            </item>
            <item xml:id="i-EKrqgU3xoFsHWRbLydj276">
              Riksdagen ställer sig bakom det som anförs i motionen om att
              länsstyrelser och andra statliga myndigheter ska få i uppdrag
              att vidta åtgärder i syfte att säkerställa en enhetlig rättstillämpning
              i hela landet och tillkännager detta för regeringen.
            </item>
            <item xml:id="i-WBYd81Tybszxwe8Hjzp42A">
              Riksdagen ställer sig bakom det som anförs i motionen om att
              de olika företagsstöden bör renodlas, förtydligas och utvärderas
              och tillkännager detta för regeringen.
            </item>
            <item xml:id="i-bbJWTeEzWCnW856uai8D6">
              Riksdagen ställer sig bakom det som anförs i motionen om att
              förenkla för lanthandlare att bli ombud för statliga bolag och
              tillkännager detta för regeringen.
            </item>
            <item xml:id="i-5ZNVgEkjSZALVYPGeTuydF">
              Riksdagen ställer sig bakom det som anförs i motionen om ett
              förenklingsuppdrag för att leva på landsbygden och tillkännager
              detta för regeringen.
            </item>
          </list>
        </div>
        <div xml:id="i-6Mx2eijHZTLBnftH7HLK39" type="motContent">
          <head xml:id="i-LWDqMdfMag3QZnMdBHHwaW" type="h1">
            Motivering
          </head>
          <p xml:id="i-Sics7Sbb13YCAoTytTBVA1">
            Sverige är det land i EU där urbaniseringen går snabbast. Från
            att ha gått från ett land där majoriteten av invånarna bodde på
            landet, står vi i dag inför en situation där 85 procent av befolkningen
            bor i tätorter. Samtidigt är Sverige ett till ytan stort land
            med omfattande landsbygd och glesbygd. Människor ska kunna leva,
            bo och arbeta i hela Sverige, men dessvärre upplever många människor
            som bor utanför städerna att lands­bygdens villkor är otillräckliga
            och att det i för liten utsträckning går att påverka sin situation.
          </p>
          <p xml:id="i-6LsmFtBwwXJiK3HMe6CSX9">
            För Moderaterna är det därför helt centralt att Sveriges utvecklingskraft,
            tillväxt­potential och sysselsättningsmöjligheter ska tillvaratas
            i hela landet och att människor och företag ska ges möjligheter
            att växa och utvecklas oavsett var i Sverige man bor eller verkar.
          </p>
          <head xml:id="i-HgAk8huR79B38Q2hxhaAZY" type="h2">
            Tillgång till kommersiell och offentlig service
          </head>
          <p xml:id="i-WRYUGLDpY92VWKKT1ZaCbe">
            Förutsättningarna för att tillhandahålla grundläggande samhällsservice
            skiljer sig mellan olika delar av landet. Mer behöver göras för
            att samhällsåtagandet ska uppfyllas i alla delar av Sverige. Detta
            gäller såväl myndigheter som kommunal och kommersiell service.
            I glesbygd har framför allt servicelösningar som bygger på lokala
            förut­sättningar och samverkar med företagare och civilsamhället
            möjlighet att bli långsiktiga och bärkraftiga. Här arbetar till
            exempel Tillväxtverket med ett pilotprojekt vid namn Samhällsrum,
            men även ett flertal andra projekt vad gäller utveckling av lokal
            service.
          </p>
          <p xml:id="i-YKjFoHALiZN6jP2fzZkCox">
            Tillgång till bra mobiltelefoni och goda uppkopplingsmöjligheter
            blir allt viktigare. Sverige behöver bra mobila och digitala kommunikationer
            med god geografisk täckning och som har en tillräcklig kapacitet
            när allt fler vill använda mobil och digital teknik. Ibland kan
            långa avstånd till grundläggande service överbryggas genom väl
            fungerande digitala lösningar. Inte minst vad gäller fungerande
            betaltjänstlösningar. Där är vi inte ännu.
          </p>
          <p xml:id="i-Tc9gP6KHPCMRJWT5KYzWzo">
            En god bredbandsutbyggnad är central för möjligheterna att arbeta
            och bo på lands­bygden. Behoven av fysiska resor kan minska när
            fler arbeten går att sköta digitalt och på distans än tidigare.
            Digitaliseringen medför även möjligheter till nya tjänster som
            exempelvis digitala vårdcentraler, vilket kraftigt kan bidra till
            att öka tillgängligheten till vård för boende på landsbygden.
          </p>
          <p xml:id="i-D6j42Kk8vgdwuYoSGd9QBs">
            Saknas det förskolor och skolor, dagligvaruhandel, drivmedelsstationer,
            post- och apoteksservice är det svårt för landsbygden att locka
            till sig nya medborgare och företagare. Ny teknik med drönare
            öppnar upp möjligheter för modernare och förbättrad service på
            landsbygden, exempelvis gällande post- och paketleverans. Det
            är därför viktigt att säkerhetslösningar kommer på plats.
          </p>
          <p xml:id="i-RrB74H39RgKW3bZjjffHUo">
            Tillgång till drivmedel är ofta avgörande för människor som bor
            utanför städerna. Därför måste villkoren för att driva drivmedelsstationer
            analyseras i syfte att möjliggöra fortsatt drift.
          </p>
          <head xml:id="i-DvRui8326EPwd4vKcnomNy" type="h2">
            Stöd för bibehållen service på landsbygden
          </head>
          <p xml:id="i-E8Fx5HwprHZtbZbTgZb9LV">
            Våren 2013 genomförde organisationen Hela Sverige ska leva en
            undersökning där man frågade lanthandlare runt om i Sverige hur
            de såg på framtiden för sin verksamhet. Fyra av tio svarade att
            det är tveksamt om deras rörelse kommer finnas kvar inom fem år.
            Lanthandlarna har kritiserat att ersättningen är allt för låg,
            varpå riksdagen har avsatt 35 miljoner kronor per år mellan 2016–2019
            till stöd för bibehållen service på landsbygden. Moderaterna står
            bakom ett fortsatt förstärkt driftsstöd till små butiker i sårbara
            och utsatta glesbygder.
          </p>
          <p xml:id="i-KpTqf43ZFhj1AHZwBqxz7M">
            Det är av stor vikt att en fortsatt satsning noggrant följs upp
            och utvärderas av ansvarig myndighet. Det är även viktigt att
            den ersättning och det stöd som betalas ut överensstämmer med
            handlarnas faktiska intäkter och att det finns möjlighet att skala
            ner ersättningen i takt med att intäkterna stiger.
          </p>
          <p xml:id="i-RQYjnnnwdFPxkvA3c9L9J1">
            Det finns också anledning att se över möjligheterna att genomföra
            en mer behovs­anpassad prövning vid ansökan om driftstöd, utöver
            de uppställda grundkraven för stödet. Vid beviljande av driftstöd
            bör även hänsyn tas till kostnader som följer av eventuella påtvingade
            investeringar med anledning av till exempel nya lagar och EU-regler.
          </p>
          <head xml:id="i-X2WzCiPv8STqum17UEf8Nk" type="h2">
            Företagande i hela landet
          </head>
          <p xml:id="i-T1Bg6kNb2CAsAXCq88uCjA">
            Företagande bygger Sverige och det är tillväxt som ligger till
            grund för vårt välstånd. Det är framför allt när människors initiativ
            och arbete uppmuntras samt när företag ges förutsättningar att
            starta och växa som nya arbetstillfällen skapas och fler skattekronor
            kan fördelas. Moderaterna ska verka för ett gott företagsklimat
            i allmänhet och ett mycket gott små- och nyföretagarklimat i synnerhet.
          </p>
          <p xml:id="i-H6daZVZZ4P4zKG6Q1cNxQk">
            Villkoren för företag som verkar i Sverige måste vara konkurrenskraftiga
            jämfört med villkoren i andra länder. Arbetet med att genomföra
            regelförbättringar ska prioriteras, både här hemma och på EU-nivå.
            Exempelvis behöver reglerna för personal­optioner förbättras.
            Vi vill också sänka marginalskatterna och säger nej till skatte­höjningar
            på entreprenörskap. Sparande ska underlättas och bolagsskatten
            ska bli mindre betungande.
          </p>
          <p xml:id="i-XxNZgvn2FtgCHSTd8metht">
            Ska vi klara välfärdens utmaningar på längre sikt behöver villkoren
            för företagens investeringar förbättras och skatterna på arbete
            minska. Investeringar och företagande ska löna sig bättre i Sverige.
            Skattesystemet ska belöna ansträngning, minimera sär­behandling
            och kryphål samt uppfattas som legitimt. Då kan fler investeringar
            hamna i Sverige.
          </p>
          <p xml:id="i-MshbtPpeXxtWNhyuiJJB77">
            För snabbväxande globala bolag krävs bättre villkor för internationella
            rekryteringar. Den nya teknikens möjligheter måste tillvaratas
            och för att kunna utveckla Sveriges internationella konkurrenskraft
            behövs en sammanhållen och offensiv digitaliserings­politik. Sverige
            behöver bli världsledande på att nyttja digitaliseringens möjligheter.
          </p>
          <head xml:id="i-7KuaFrwAR9nsp6Fff3y8A2" type="h2">
            Effektiva transporter för tillväxt i hela landet
          </head>
          <p xml:id="i-GhU85zDwS74vc9Dz37Qcjk">
            Effektiva och pålitliga transporter är avgörande för hushåll
            och företag i hela Sverige. Det handlar om att turister ska kunna
            nå destinationen, att industriföretaget ska kunna lasta ut gods
            till andra länder eller att en bil kan hämta timmer i skogen.
            Därför är underhåll av vägnät betydelsefullt liksom nyinvesteringar
            i infrastruktur. Därtill ska förändringar i skatter och andra
            styrmedel alltid ställas mot hur det påverkar villkoren för hushåll
            och företag i olika delar av vårt land.
          </p>
          <head xml:id="i-9i41zB7RxkV53MHAvwNazA" type="h2">
            Ett mer flexibelt strandskydd
          </head>
          <p xml:id="i-QSwsvhYjTcb9cfYh21cZgL">
            Sveriges landsbygder måste få möjlighet att utvecklas för att
            hela Sverige ska leva. Ett sätt att möjliggöra för landsbygderna
            att växa av egen kraft är att öka möjligheten att bygga i attraktiva
            strandnära lägen. Vi är övertygade om att det går att forma ett
            mer flexibelt, decentraliserat och ändamålsenligt strandskydd
            med ökade möjligheter att bygga i attraktiva lägen.
          </p>
          <p xml:id="i-CLDnd1WGPCY3QKbCPgBCVx">
            Moderaterna vill därför att strandskyddet förändras och görs
            mer flexibelt för att underlätta byggande i strandnära lägen och
            därmed förbättra förutsättningarna för boende, jordbruksnäringarnas
            utveckling, verksamheter i skärgården samt för annan näringsverksamhet.
            Av januariöverenskommelsen framgår att en ökad differentiering
            av strandskyddet ska införas. Det är inte tillräckligt. I stället
            behövs en större genom­gripande reform av det generella strandskyddet.
          </p>
          <p xml:id="i-N5H2T7JETPqknhTh5NcUnC">
            Landsbygdskommuner bör kunna skapa boendemiljöer i attraktiva
            naturområden för att locka till sig nya invånare. Länsstyrelsens
            rätt att ompröva kommuners beslut om dispens bör tas bort, istället
            bör kommunerna ta över beslutanderätten. Samtidigt bör Naturvårdsverkets
            och miljö- och friluftsorganisationernas överklagandemöjligheter
            bör begränsas.
          </p>
          <head xml:id="i-SBexn1zzuaYzsi2wtDWvrb" type="h2">
            Värna självbestämmandet över skogen
          </head>
          <p xml:id="i-SJ2zZru3pMEZ5SiaXYXVKh">
            Skogen har en central roll i den gröna omställningen och är en
            av nycklarna för att bryta vårt fossilberoende. Fundamentet för
            ett långsiktigt hållbart skogsbruk utgörs av äganderätten. Samtidigt
            ger markägare och företagare inom de gröna näringarna i växande
            omfattning uttryck för oro över att äganderätten håller på att
            urholkas.
          </p>
          <p xml:id="i-GWbUpeHKY1m88oZthcCfLM">
            Efter omfattande kritik har regeringen omsider bestämt sig för
            att se över artskydds­förordningen. Däremot har den utökade nyckelbiotopsinventeringen
            till slut avvecklats. Få andra branscher kräver sådan långsiktighet
            som skogsindustrin. Skogsägaren, och kommande generationer, måste
            kunna räkna med att få skörda frukterna av sitt arbete.
          </p>
          <p xml:id="i-JiK4dhfni3diMPSzR6DvAC">
            Moderaterna vill också tillsätta en bred äganderättsutredning
            för att kartlägga hoten mot äganderätten och se över vilka ytterligare
            lagändringar som behövs.
          </p>
          <head xml:id="i-2PDNL435WKwDgdjDNpM5j7" type="h2">
            Effektiva myndigheter
          </head>
          <p xml:id="i-PbfuRkVspSimaBGfmjUqX9">
            Den regionala tillväxten hämmas av långa handläggningstider på
            myndigheter. Vi vill därför se att man ställer krav på myndigheter
            om en tydlig tidsgräns för handläggnings­tider. I dagsläget finns
            en problematik med exempelvis att långa handläggningstider vid
            myndigheter som delar ut projektmedel inte samspelar med den verklighet
            som verksamheter har att hantera i sina årsbudgetar. Därmed finns
            det en risk för att projekt och utveckling går om intet och att
            regional utveckling faller på byråkrati.
          </p>
          <p xml:id="i-Ybd5SD5hNXmaJWajbCeCsq">
            Det är viktigt att myndigheterna inte enbart blir kontrollinstanser,
            utan även pådrivare för utveckling. Därför vill vi underlätta
            för uppgiftslämning till myndigheter genom ”en dörr in”, en plattform
            där företag lämnar sina uppgifter en gång och blir slussade till
            rätt myndighet. Det bidrar till minskad byråkrati och förenklar
            för företags kontakter med myndigheter. Konceptet ”en dörr in”
            bör också gälla för andra myndighetskontakter, till exempel inom
            företagsrådgivning och företagsstöd, liksom möjligheten att dela
            information mellan kommuner angående exempelvis genomförda utbildningar
            vid alkoholtillståndsansökningar.
          </p>
          <p xml:id="i-EpWbAu1tYWLUoR4ePHi7yy">
            För att tillförsäkra att länsstyrelser och andra nationella myndigheter
            tillämpar lagar och regler på ett rättssäkert sätt anser Moderaterna
            även att dessa myndigheter ska få i uppdrag att vidta åtgärder
            i syfte att säkerställa en enhetlig rättstillämpning i hela landet.
            Det bör ske genom exempelvis rättsliga styrdokument och fortsatt
            koncentration av uppgifter.
          </p>
          <p xml:id="i-ByHm74RvLPVHQVHiizo1FA">
            Moderaterna vill vidare se en utveckling av teknik och innovation
            för den regionala tillväxten där så småningom innovationshubbar
            skapas. Detta kräver en förändring i attityd och tankesätt när
            man exempelvis utlyser projekt. Sverige har en möjlighet att bli
            ledande på innovation och regional tillväxt med ett förändrat
            tankesätt vid efterfrågan för projektmedel. På sådant vis kan
            vi nå framgångar såväl nationellt som internationellt och kan
            konkurrera på en global marknad.
          </p>
          <head xml:id="i-5LunE3r9FPjuNtSCm456dN" type="h2">
            Företagsstöden bör renodlas, förtydligas och utvärderas
          </head>
          <p xml:id="i-GeZR5UiDTrBXFypKFT3Wsd">
            Stöd på EU-nivå bör i så stor utsträckning som möjligt syfta
            till att bidra till verksam­heter som i slutändan kan bära sig
            själva. Det är också viktigt att de programunderlag som ska användas
            nationellt blir så användarvänliga som möjligt och bygger på mål
            och mätbarhet.
          </p>
          <p xml:id="i-YMue5v64kPTEf6cTeesmw7">
            På nationell nivå ska vi verka för att skapa programstrukturer
            som genererar bärkraftiga verksamheter lokalt och regionalt och
            som går i takt med tiden. Det är viktigt att svenska folkets skattepengar
            får så stor utväxling som möjligt utifrån väl underbyggda analyser,
            bra genomföranden samt uppföljning och utvärdering så de blir
            så hållbara och långsiktigt bärkraftiga av sig själva som möjligt.
            Utöver EU-finansierad regionalpolitik bör såväl Almis verksamhet
            som Tillväxtverkets tilldelade medel och Leaderprojektet inom
            Jordbruksverket effektutvärderas och följas upp för att tillgodose
            att samhället får bästa möjliga utväxling för skattepengarna.
          </p>
          <p xml:id="i-5Ps4LSvxYFJUmMsxCRt2gZ">
            Då det också finns en mängd andra företagsstöd, exempelvis lånegarantier
            samt stöd till forskning och utveckling som behöver granskas.
            Det har under flera års tid påvisats brister i systemet för företagsstöden.
            Samordningen är svag, stöden är uppdelade på många myndigheter
            som ofta arbetar mot samma målgrupper och målet med stöden är
            ofta oklart. För att stöden ska vara motiverade krävs också att
            det går att bedöma effekterna av dem bättre än i dag.
          </p>
          <p xml:id="i-C92yZ1JtsuZTCf9GzSj4yD">
            Riksdagen har 2018 riktat ett tillkännagivande till regeringen
            om att man bör tydliggöra att oberoende effektutvärderingar av
            statliga stöd till innovation och företagande bör vara normen
            för stödgivande myndigheter. Regeringen har ännu inte vidtagit
            några åtgärder som svar på riksdagens uppmaning. Det är således
            av stor vikt att regeringen återkommer till riksdagen om hur oberoende
            effektutvärderingar av statliga stöd till innovation och företagande
            ska genomföras.
          </p>
          <p xml:id="i-YBoj3ULT6tii2Z7PQaKrme">
            Moderaternas utgångspunkt är att de olika företagsstöden bör
            renodlas, förtydligas och utvärderas. Stöden ska utvärderas utifrån
            samhällsnytta och stöd som inte bidrar till samhällsnytta ska
            avvecklas. Stödgivande myndigheter bör därför formulera mål för
            sina program som är tydligt definierade, avgränsade och uppföljningsbara.
            De bör vidare planera utvärderingar av program redan i samband
            med planerna för programmen. Tillväxtanalys bör göras till utvärderingsmyndighet.
            Eftersom resurserna ska användas effektivt bör stödens effekt
            även prövas mot den beräknade effekten av andra åtgärder med motsvarande
            syfte såsom sänkta ägarskatter och sänkt bolagsskatt.
          </p>
          <head xml:id="i-BS8bY9AsLMAtvACAL3tEvo" type="h2">
            Öppna upp för gårdsförsäljning
          </head>
          <p xml:id="i-PaDBwKMh9hAHnmfTq1TqjY">
            Allt fler mikrobryggerier, musterier, vinodlingar och destillerier
            etableras i Sverige. Det är en utveckling som bör tas tillvara,
            eftersom den bidrar till en levande landsbygd med fler jobb i
            tillverkningen och god potential till fler jobb i besöksnäringen.
            Ett stort problem för de företag som tillverkar alkoholhaltiga
            drycker är att det idag inte är tillåtet att sälja de egna produkterna
            på gården, beroende på alkoholmonopolet. Moderaterna anser att
            de svenska mikrobryggerierna, vinodlarna och andra producenter
            av alkoholhaltiga drycker ska få motsvarande möjligheter till
            försäljning vid produktions­stället som finns i övriga EU.
          </p>
          <p xml:id="i-4bMM9Hwf1F8WP6SQV1X98j">
            Argumenten emot gårdsförsäljning brukar handla om oro för att
            Systembolagets detaljhandelsmonopol i så fall skulle hotas. Eftersom
            Finland sedan länge har både detaljhandelsmonopol och gårdsförsäljning
            menar vi att det är en invändning som saknar relevans. Vi anser
            därför att gårdsförsäljning av alkoholhaltiga drycker ska tillåtas.
            Det finns olika sätt att genomföra detta. Ett alternativ kan vara
            att kopiera det finska regelverket, medan ett annat alternativ
            kan vara att låta alkoholproducenterna agera som ombud för Systembolaget
            med rätt att lagerhålla sina egna produkter.
          </p>
          <p xml:id="i-PQAyPHGz96Ck1xVJzoGBHS">
            I maj 2018 antog riksdagen ett tillkännagivande om att regeringen
            ska verka för en ny alkohollagstiftning som innebär att Systembolagets
            monopol kan värnas samtidigt som det blir möjligt att bedriva
            gårdsförsäljning i Sverige. Trots två tidigare utredningar har
            partierna i januariöverenskommelsen beslutat att det ska utredas
            igen. Det finns ingen anledning för regeringen att dra riksdagens
            tillkännagivande i långbänk. Ett regelverk som möjliggör gårdsförsäljning
            av alkohol bör istället genomföras snarast.
          </p>
          <head xml:id="i-MHBcCmYkenvVQMrUR48zoB" type="h2">
            Förenkla för lanthandlare att bli ombud för statliga bolag
          </head>
          <p xml:id="i-Q3WA2UVwDEDDxdgzRXgrfB">
            De dagligvarubutiker som drivs i glest befolkade delar av landet
            fyller en viktig funktion. Samtidigt är det svårt att få en dagligvarubutik
            på landsbygden att klara sig ekonomiskt. Möjligheten att erbjuda
            flera typer av service är därför viktig för handlarna, både för
            att kunna locka fler kunder och för att verksamheten ska bli mindre
            sårbar. Det kan exempelvis handla om att vara ombud för post,
            paketförmedling, apotek, spel och systembolag.
          </p>
          <p xml:id="i-L2M5SSd7tqeEX8obN25YQN">
            Statliga bolag såsom Apoteket, Systembolaget, Svenska spel och
            Postnord bör därför få tydliga uppdrag att genomlysa sina villkor
            för att identifiera och ändra villkor som i onödan gör det svårt
            för lanthandlare och andra verksamheter i glest befolkade delar
            av landet att bli ombud. På så vis kan serviceutbudet på landsbygden
            öka.
          </p>
          <head xml:id="i-4QucgQNeMHmJhGurV2WD8D" type="h2">
            Ett förenklingsuppdrag för att leva på landsbygden
          </head>
          <p xml:id="i-LSSeRd86nipj3o3oeuTmvP">
            Politikens viktigaste roll är att skapa förutsättningar och röja
            hinder för att människor och företag ska kunna växa av egen kraft.
            I dag sätter myndigheters agerande och regelkrångel käppar i hjulet
            för boende och företag på landsbygden. Det rör sig om allt från
            huset som inte byggs på grund av krångliga regler till företag
            som lägger alltför mycket tid på administration. Det behövs mindre
            regelkrångel för att underlätta för landsbygdens företag att växa
            och för att göra det enklare att leva på landsbygden.
          </p>
          <p xml:id="i-JWC1eE2kCG882HahkaP9Ve">
            Därför bör en utredning tillsättas med ett särskilt regelförenklingsuppdrag
            som skapar bättre förutsättningar för människor och företag att
            leva och verka på landsbygden.
          </p>
        </div>
        <div xml:id="i-PZ6sZiFCvRic2mWH5R38wV" type="motSignatures">
          <list xml:id="i-8dCQMi9shgcnKuNbNLaxsB">
            <item xml:id="i-GQtrpJPC1EfavLqtfeX916" who="i-9118KyeHJPwjSm2gBg9zwB">
              Lars Hjälmered (M)
            </item>
            <item xml:id="i-GV5m5JxP9dBsPBsi6ShbQd" who="i-BNPcdNmACXycfvLR8wqbHp">
              Ann-Charlotte Hammar Johnsson (M)
            </item>
            <item xml:id="i-Q8woFxfn9eCEgva1Jevgwn" who="i-5pt7V9L88gFuC3UA5MjoNb">
              Lotta Olsson (M)
            </item>
            <item xml:id="i-S5uuV9EbC92XVur6y5dnr7" who="i-JQCU38kBabAgvaTVEnxBqL">
              Ann-Sofie Lifvenhage (M)
            </item>
          </list>
        </div>
      </div>
    </body>
  </text>
</TEI>
