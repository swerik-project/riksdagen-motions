<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-fk--00398">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_fk__398/mot_1958_a_fk__398-001.pdf"/>
      <fw xml:id="i-7KhrMcZC75WAHctLW2L2CG">
        14 Motioner i Första kammaren, nr 398 år 1958
      </fw>
      <div xml:id="i-Ftw8ZfWQ6sSKxt1QtJLeCM" type="motHeader">
        <div xml:id="i-CmL9Q2ow7o7Dj4Q5QixyWU" type="motTitle"/>
        <div xml:id="i-JQkq4wUKJ2FHrHYnzkB6Ve" type="motSubmissionInfo"/>
      </div>
      <div xml:id="i-L5CVqLewz9P2W4mHZqo2mP" type="motBody">
        <div xml:id="i-TdLy2bGSoaM1xrMjoY7X6K">
          <p xml:id="i-Jviej11uHHhbz8GcNEadhL">
            Nr 398
          </p>
          <p xml:id="i-S6YzxPYs3MzRoAyo76C2yi">
            Av herr Lundström m. fl., i anledning av Kungl. Maj:ts proposition
            angående ändrade grunder för den ekono- miska förvaltningen av
            de allmänna läroverken m.m.
          </p>
          <p xml:id="i-8cR9fhBTxsq2WxiRVRsYnF">
            Kungl. Maj:t har i proposition nr 115 år 1958 framlagt förslag
            om bland annat ändrade grunder för den ekonomiska förvaltningen
            av de allmänna läroverken. Med anledning av detta förslag får
            vi anföra följande. Det av Kungl. Maj:t framlagda förslaget innebär,
            att den ekonomiska förvaltningen av de allmänna läroverken överflyttas
            från staten (rektorer- na) till kommuner. Genom förslaget ändras
            icke huvudmannaskapet för dessa statliga skolor, utan kommunen
            skall genom författningsföreskrifter åläggas sköta viss förvaltning
            åt staten, en arbetsform, som enligt proposi- tionen saknar motsvarighet
            på annat håll inom förvaltningsorganisationen. För att en sådan
            arbetsform icke skall fordra tidsödande arbetsinsatser eller vålla
            tvister i tolkningsfrågor erfordras klara och lättfattliga före-
            skrifter. Denna motion avser att i vissa avseenden framlägga frågeställ-
            ningar, som enligt vår mening bör klargöras i detta sammanhang.
            Skolförfattningssakkunniga föreslår, att ansvaret gentemot staten
            för skolstyrelsernas omhänderhavda statsmedel skall åläggas kommunen
            som sådan. Denna lösning av det statliga redogöraransvaret synes
            icke vara tillfredsställande. Räkenskaperna kommer att revideras
            dels av riksräken- skapsverket, dels av kommunens revisorer. Såsom
            förslaget är utformat förefinnes med hänsyn till de i kommunallagarna
            föreskrivna revisionsti- derna risk för att kommunens decharge
            ofta skulle kunna komma före de av riksräkenskapsverket eventuellt
            framställda anmärkningarna. Den be- viljade dechargen skulle därför
            kunna medföra, att kommunerna formellt kommer att sakna regressrätt.
            Denna risk är särskilt framträdande på grund av olikheterna i
            räkenskapsåren mellan stat och kommun. Det borde därför föreskrivas,
            att anmärkning från riksräkenskapsverket för den gångna förvaltningen
            i här förevarande hänseende ej bör få framställas senare än viss
            tidpunkt, exempelvis två månader före den föreskrivna sista dagen
            för skolstyrelsens decharge hos kommunen. Den föreslagna revisionsordningen
            kan även i andra hänseenden möta in- vändningar. Statliga föreskrifter
            rörande den kommunala revisionen måste innebära inskränkningar
            i den kommunala kompetensen. Ävenledes kan den anmälningsskyldighet,
            som i författningsförslaget stadgas rörande vissa av kommunens
            revisorer observerade fel, innebära en hämsko på den kommunala
            friheten. Det bör därför vara angeläget, att kommunerna även i
            fortsättningen själva skall ha frihet att besluta, hur revisionen
            skall ske, också i vad avser skolstyrelsens arbetsområde. Beträffande
            ansvarsfrågan bör även framhållas en innebörd av
          </p>
          <pb facs="riksdagen-motions-pdf/data/1958/mot_1958_a_fk__398/mot_1958_a_fk__398-002.pdf"/>
          <fw xml:id="i-CMnTnAuMZcj3yjC8oASbhR">
            Motioner i Första kammaren, nr 398 år 1958 15
          </fw>
          <p xml:id="i-WncXyQB9ppR7eXeWXvZUBh">
            förslaget, som vi finner orimlig. Enligt det framlagda förslaget
            skall kom- munen sålunda ikläda sig ansvar för vissa av rektors
            åtgöranden i tjänsten. Om rektor exempelvis anmäler till skolstyrelsen,
            att en av honom anställd vikarie — föreskrifter om hur sådan anställning
            skall ske saknas likväl ännu — har viss kompetens och skolstyrelsen
            utbetalar lön i enlighet med denna kompetens samt denna uppgift
            sedermera befinnes vara fel- aktig, skall enligt förslaget icke
            rektorn vara omedelbart ansvarig för den felaktiga uppgiften,
            utan kommunen skall ersätta statsverket eventuellt för mycket
            utbetald lön. En sådan ansvarsfördelning mellan stat (rektor)
            och kommun synes icke vara förenlig med gängse rättskänsla. I
            enlighet med departementschefens uttalande i propositionen har
            under remissbehandlingen framkommit kritik emot förslaget ur den
            synpunkten, att det kan komma att framkalla kompetenskonflikter
            mellan rektor och skolstyrelse. En sådan konstruktion av förslaget,
            att dualismen i huvudman- naskapet kan komma att medföra tvister
            mellan de berörda parterna, sy- nes icke innebära en god lösning.
            Visserligen framhålles i propositionen, att man skall hålla isär
            frågorna om å ena sidan själva förvaltningen av medlen och å andra
            sidan rätten att besluta över deras användning. Sålunda skall
            skolstyrelsen ombesörja bokföring, redovisning och utbetalning
            samt förfoga över anslagen till avlöningar, sjukvårdsersättningar
            och expenser, medan rektor skall disponera över medlen till bibliotek
            och materiel samt till understöd och premier. Men denna uppdelning
            med bibehållande av huvudmannaskapet leder lätt till dualism och
            osäkerhet, som här skall be- röras i ett par hänseenden. Det synes
            icke framgå av författningsförslaget, vem som skall besluta rörande
            vaktmästarnas bostäder. För det första måste klargöras, huruvida
            antingen kommunen med sin erfarenhet från andra skolor i orten
            eller staten med sin erfarenhet av förhållandena i andra kommuner
            skall be- sluta i vad mån tjänstebostäder erfordras för tillsyn
            och uppvärmning. För det andra måste klarhet även vinnas beträffande
            vem som skall bestämma dels vaktmästarnas ersättning för tjänstebostad,
            dels hyresersättningen för andra bostäder inom läroverket. Ansvarsfördelningen
            i dessa hänseen- den synes icke klar. En annan viktig fråga, som
            heller icke klargjorts i förslaget och om vilken det redan nu
            råder delade meningar, är i vad mån kommunen kan påkalla rektorernas
            hjälp för genomförande av de av kommunen besluta- de socialpedagogiska
            anordningarna i läroverken, såsom fria skolmåltider, fri förbrukningsmateriel,
            fria läroböcker m. m. Enligt förslaget skall kommunen svara för
            verksamheten med upplåtelse av skollokalerna för andra än skolans
            egna ändamål. I fråga om tillsyn och rengöring av skollokalerna
            måste kommunen komma att ha att göra med dels skolans vaktmästarpersonal,
            dels skolans städerskor. Kommunen synes emellertid icke vare sig
            direkt eller genom rektor erhålla någon befäls- rätt över denna
            personal. Dualismen i detta hänseende torde säkerligen
          </p>
          <pb facs="riksdagen-motions-pdf/data/1958/mot_1958_a_fk__398/mot_1958_a_fk__398-003.pdf"/>
          <fw xml:id="i-UxBEjMDy5CFbRvp8x99WLw">
            16 Motioner i Första kammaren, nr 398 år 1958
          </fw>
          <p xml:id="i-M2FccxHT71HikLAjcbfLCa">
            komma att vålla stort besvär för kommunerna och kan innebära
            risk för att skolornas bevakning och rengöring icke blir fullgjorda
            på mest ra- tionella sätt. Städerskornas anställnings- och tjänstgöringsförhållanden
            utgör ett an- nat exempel på dualismen. De skall alltjämt vara
            statligt anställda genom statliga kollektivavtal och instruktioner
            samt erhålla pension efter statliga reglementen. Men kommunen
            skall svara för de expensmedel, varur löner- na skall bestridas,
            och såvitt kan dömas av propositionen även för resul- tatet av
            städningen. Staten föreskriver således genom avtal och instruk-
            tion, hur städningen skall fullgöras, men kommunen skall ansvara
            för det av statlig personal fullgjorda och genom statliga föreskrifter
            reglerade ar- betet. Denna konstruktion kan säkerligen medföra
            komplikationer. Utöver ovannämnda exempel på oklarheter i ansvarsfördelningen
            bör understrykas, att ett genomförande av här framlagt förslag
            icke får inne- bära ett överflyttande av utgifter från staten
            till kommunen. Vi föreslår därför, att det i författningen uttryckligen
            angives, att utgifterna helt skall bestridas av statsmedel. Helt
            allmänt måste vidare konstateras, att det vore till skada för
            skol- väsendet och dess enhetliga kommunala ledning, därest sådana
            tvistigheter genom oklarheter skulle uppstå mellan stat och kommun
            i tolkningsfrågor- na, att ett framtida samarbete på förtroendefull
            basis skulle äventyras. Det är därför av vikt, att de statliga
            myndigheterna tillgodoser kommuner- nas önskemål i de praktiska
            hänseendena i största möjliga utsträckning, blott man genom anordningarna
            kan ernå den avlastning från rektorerna, som åsyftas. Det hade
            enligt vår mening därför varit till fördel, om Kungl. Maj:t hade
            ansett sig kunna föreslå, att problemen för exempelvis de större
            städerna (de landstingsfria städerna eller städer med ett visst
            antal statliga skolor, som skall underställas de kommunala skolstyrelserna)
            kunde regle- ras avtalsvägen, en väg, som allt oftare anlitas
            mellan stat och kommun i gemensamma angelägenheter inom andra
            verksamhetsområden. Som av det ovanstående framgår finns många
            oklara punkter i det fram- lagda förslaget. Det hade därför funnits
            skäl föreslå, att förslaget borde bli föremål för förnyad utredning.
            Vi finner det emellertid, liksom departe- mentschefen, angeläget,
            att rektorerna i möjligaste mån snarast befrias från handläggningen
            av hithörande göromål. Kungl. Maj:t bör därför er- hålla riksdagens
            bemyndigande att vid utfärdandet av erforderliga författ- ningsföreskrifter
            tillse, att ovanstående och liknande oklarheter borttages. Vi
            får sålunda hemställa, att riksdagen vid behandlingen av Kungl.
            Maj:ts proposition nr 115 ville beakta ovan anförda synpunkter
            samt bemyndiga Kungl. Maj:t att utfärda de erforderliga författningsföre-
            skrifterna med de ändringar, som föranledes härav.
          </p>
          <p xml:id="i-6ZZBYcAbhuQ69d6fgUEzm8" type="date">
            Stockholm den 9 april 1958 Birger Lundström Carl Albert Anderson
            Erik Arrhén
          </p>
          <p xml:id="i-Vd7zQBsWvLgCz9asWeqFzt">
            Sthlm 1958. K. L. Beckmans Boktr.
          </p>
        </div>
      </div>
    </body>
  </text>
</TEI>
