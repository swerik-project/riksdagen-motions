<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00349">
  <teiHeader>
    <fileDesc>
      <titleStmt>
        <title>Körkortstillstånd och trafikmedicinska synfältsbegräsningar</title>
        <author corresp="i-N9Pi9YpD4nvtCEsVp2CGcX">av Staffan Danielsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Körkortstillstånd och trafikmedicinska synfältsbegräsningar</title>
          <idno type="rdwebb">GU02T349</idno>
          <rs type="number">T349</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T349/text</ref>
          <ref type="dokument_url_html">http://data.riksdagen.se/dokument/GU02T349</ref>
          <ref type="dokumentstatus_url_xml">http://data.riksdagen.se/dokumentstatus/GU02T349</ref>
          <ref type="doc">http://data.riksdagen.se/fil/3B5C07B7-DD7F-4BC7-A101-45E7CE24056F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TAfHE3SKgLS1G3HE95xA6q" type="signed"/>
        <correspContext corresp="i-TAfHE3SKgLS1G3HE95xA6q">
          <note type="signatory" corresp="i-N9Pi9YpD4nvtCEsVp2CGcX"/>
        </correspContext>
        <correspAction xml:id="i-6aFkLrh2d98ycA6Am2hyH7" type="referral">
          <date when="2006-11-07"/>
        </correspAction>
        <correspAction xml:id="i-DEh3Ld2H14e4hyiYEDo8xJ" type="dismissal">
          <date when="2006-11-07"/>
        </correspAction>
        <correspAction xml:id="i-GvRSqAta9UK3zEAa2i3Pa4" type="numbering">
          <date when="2006-11-01"/>
        </correspAction>
        <correspAction xml:id="i-PrGJP9qsShfg9Xv1f4Kss7" type="submission">
          <date when="2006-10-31"/>
        </correspAction>
        <correspAction xml:id="i-8yhFrHhZq7fznx7rRGpGKv" type="transfer">
          <date when="2006-10-31"/>
        </correspAction>
        <correspAction xml:id="i-Lbr4hU5ibGMn2vVUQoyBVv" type="assigned"/>
        <correspContext corresp="i-Lbr4hU5ibGMn2vVUQoyBVv">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RvEPzRNQxB9rjYryuwARmb" type="motBody">
        <div xml:id="i-XP9573otf8dkaC9p4jsZbP" type="motProposal" subtype="förslag">
          <head xml:id="i-6FokRNCRdhiWPdA3HQqu1N">
            Förslag till riksdagsbeslut
          </head>
          <p xml:id="i-LHG7Z1r2mKUYZ2A1GCvYUW">
            Riksdagen tillkännager för regeringen som sin mening vad i motionen
            anförs om en översyn av gällande regelverk för hur körkortstillstånd
            beviljas och kan överklagas vid trafikmedicinska synfältsbegränsningar.
          </p>
        </div>
        <div xml:id="i-89RQp8QaFJzbyPK4RNvmrL" type="motContent">
          <head xml:id="i-JSY9WMcHYWRNGBGJP6rsbe" type="h1">
            Körkortstillstånd och trafikmedicinska synfältsbegräsningar
          </head>
          <head xml:id="i-51rLbapFfpWYtiLqNfzRKf" type="h1">
            Motivering
          </head>
          <p xml:id="i-DfE9hsmCrXMtQkWuAZ221w">
            Självfallet ska rimliga krav på bl.a. kunskaper, omdöme och fysiska
            förutsättningar ställas på den som vill erhålla körkortstillstånd.
            Därför krävs bl.a. godkänd synkontroll. Men det räcker inte med
            det. Även om man ser bra enligt syntestet och även enligt andra
            former av syntest, även om man skulle tillåtas köra upp och bli
            godkänd kan man förvägras körkortstillstånd om Vägverket känner
            till att personen har eller har haft begränsningar i synfältet.
            Vill den enskilde då få sin sak prövad väger just den ögonexpertis
            som Vägverket anlitar oerhört tungt, och det är svårt att få sin
            sak prövad på ett oberoende sätt.
          </p>
          <p xml:id="i-Nhu9qidhTbA4ZPcn4CDPj3">
            I ett internationellt perspektiv är de svenska regelverken strängare,
            och ett synfel som i Sverige innebär att ett körkortstillstånd
            förvägras kan i andra länder innebära att ett körkortstillstånd
            utfädas.
          </p>
          <p xml:id="i-C2UVZpbSzUNXe4MripSh4Z">
            I Sverige görs en sträng kontroll av bl.a. syn när man erhåller
            körkort, men sedan görs aldrig någon ytterligare kontroll under
            kvarvarande ca 60 år av livet. Detta innebär givetvis att många
            äldre med varierande grader av försämrad syn i olika avseenden
            tillåts att köra vidare oaktat detta. Motivet torde vara att deras
            omdöme förbättras med åren och att de med ökad försiktighet kan
            parera de sämre fysiska förutsättningarna.
          </p>
          <p xml:id="i-MP7hrRMcFaxGXeNK8nPWcK">
            Därför uppfattar jag det som märkligt att kraven på syn sätts
            så högt just när Vägverket får vetskap om att vissa begränsningar
            föreligger.
          </p>
          <p xml:id="i-7wH6Rjd5mtyGkhdE1NHgJu">
            På samma vis som praxis är generös mot dem som under livets gång
            ser gradvis sämre i olika avseenden, borde bedömningen vara rimligt
            generös mot dem som har ett känt synfel men som ser bra, klarar
            syn- och körprov och kan dokumentera ett gott omdöme.
          </p>
          <p xml:id="i-83Kih9RpfpjZokfGqzBgoW">
            En möjlig lösning vore också att dessa kunde erhålla ett prövokörkort,
            där en längre prövotid får gå innan körkortet blir fullt gällande.
          </p>
          <p xml:id="i-WVU9Wd1uyK7Lt7yEWD2ZZC">
            Att förvägras rätten till körkort trots att man ser bra och har
            ett gott omdöme är för många ett dråpslag som i hög grad begränsar
            frihet och livskvalitet. Samtidigt som det ska ställas rimliga
            krav för att erhålla körkort får inte heller ribban sättas för
            högt.
          </p>
          <p xml:id="i-SJcBVmXSa4c5xBXgwWYJig">
            Jag anser att nuvarande praxis vid vissa konstaterade synfältsbegränsningar
            är alltför restriktiv och bör ses över. Man bör då också överväga
            att kunna utfärda prövokörkort eller tidsbegränsade körkort, om
            ett fullt gällande körkort omgående kan anses tveksamt. Sedan
            får verkligheten avgöra om körkortet får behållas eller ej, på
            samma vis som detta gäller för alla dem som avlade körkortsprov
            för 5060 år sedan och som ser gradvis sämre men ändå själva avgör
            när synbegränsningarna är så omfattande att de slutar köra.
          </p>
          <p xml:id="i-VRziPb5pb8egpsiYgZHLWR">
            Regelverken för hur den som drabbas av ett negativt besked ska
            ha rätt att få sin sak prövad av oberoende expertis och nya instanser
            bör också ses över. Sverige är ett litet land, och några medicinska
            experter får lätt en mycket dominerande ställning och utformar
            i praktiken både kriterier och fäller avgörandet i de enskilda
            gränslandsfallen. Vetenskaplig prestige kan också vara förekommande
            i dessa frågor.
          </p>
          <p xml:id="i-H9vJbqZbFX6i3vARrwmDvt">
            De forskningsresultat som finns kring denna synproblematik och
            som uppenbarligen tolkas annorlunda i andra länder har inte föranlett
            någon uppmjukning av den strängare svenska tillämpningen. Det
            finns inte heller någon statistik som visar att olycksriskerna
            ökar med en något mindre restriktiv tillämpning, medan det sannolikt
            går att visa att det faktum att Sverige inte omprövar körkortslämpligheten
            under innehavarens livstid ger en viss ökad risk.
          </p>
          <p xml:id="i-LQgvoqVfR41FvyVuQSTMFU">
            En annan relevant aspekt är att det stränga svenska synsättet
            för godkänd syn endast tillämpas på personer där Vägverket råkar
            få kännedom om att någon begränsning finns. Har man inte kommit
            in i Vägverkets rullor gäller inga begränsningar. Vore det så
            allvarligt med ett begränsat synfel borde givetvis den uppsökande
            verksamheten mot alla som lever med synfel ges en mycket högre
            prioritet, men så görs inte.
          </p>
          <p xml:id="i-VDNvBvsknVEqMRtAnVP9GB">
            Regeringen bör därför genomföra en översyn av gällande regelverk
            i enlighet med vad som anförts i denna motion.
          </p>
        </div>
        <div xml:id="i-Nd4a1gcy4obcY4haEuHVsN" type="motSignatures">
          <list xml:id="i-3eQtwFkapV6U2RtryEQVw7">
            <item xml:id="i-Pe33kMdDGDn7a8azAGbyR" who="i-N9Pi9YpD4nvtCEsVp2CGcX">
              Staffan Danielsson (c)
            </item>
          </list>
        </div>
      </div>
    </body>
  </text>
</TEI>
