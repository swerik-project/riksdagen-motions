<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__ak__263/mot_1941__ak__263-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, Nr 263.
          </p>
          <p>
            Nr 263.
          </p>
          <p>
            Av herr Jacobson m. fl., i anledning av Kungl. Maj:ts proposition,
            nr 149, angående förändring i avseende å löneställning och antal
            beträffande vissa ordinarie befattningar vid postverket, statens
            järnvägar och statens vattenfallsverk m. m.
          </p>
          <p>
            I anledning av Kungl. Maj:ts proposition nr 149 till riksdagen
            angående förändring i avseende å löneställning m. m. beträffande
            ordinarie befatt- ningar vid bl. a. postverket få vi beträffande
            stationsmästarna av klasserna 7 och 8 vid kungl. postverket vördsamt
            anföra följande: Ifrågavarande tjänster inrättades från och med
            den 1 juli 1923 såsom före- ståndare för postexpeditioner, dåvarande
            klass 2 och 3, samt hänfördes till 3:e och 2:a lönegraden för
            kvinnlig befattningshavare. Numera äro postexpe- ditionerna indelade
            i fyra klasser, nämligen 5, 6, 7 och 8 och hava samma befogenhet
            mot allmänheten som postkontor. Redovisningen sker numera också
            direkt till respektive revisionsavdelningar i generalpoststyrelsen.
            Det arbete som stationsmästarna hava att handlägga är numera av
            synner- ligen ansvarsfull och skiftande natur. Den alltjämt ökande
            penningomslut- ningen har helt naturligt medfört ett betydligt
            ökat ansvar. Genom utveckling av postverkets rörelsegrenar samt
            tillkomsten av nya sådana ha fordringarna på stationsmästarnas
            kännedom om postala författningar och föreskrifter oavlåtligen
            stegrats. Ändock har deras lönegradsplacering ej höjts oaktat
            att såväl kungl. generalpoststyrelsen som statsutskottet betonat
            att ifrågavarande tjänster vore alltför lågt lönegradsplacerade.
            Stationsmästarna av klasserna 7 och 8 rekryteras uteslutande från
            post- stationsföreståndarna och hava ofta på egen bekostnad meriterat
            sig för att erhålla sin tjänst. Det torde även framhållas att
            stationsmästarna av klass 7 äro att betrakta som sluttjänster.
            Dessa stationsmästare ha visat sig vara värdefulla tjänstemän,
            och veter- ligen har ingen stationsmästare som rekryterats ur
            poststationsföreståndare- kåren icke motsvarat givet förtroende.
            Stationsmästarna av klasserna 7 och 8 vid kungl. postverket, uppgående
            till c:a 100-talet tjänstemän, hava tidigare genom riksdagsmotioner
            sökt åstadkomma en rättvisare lönegradsplacering. I generalpoststyrelsens
            skrivelse till Kungl. Maj:t den 28 augusti 1935 i samband med
            omklassificeringen av postkontor och postexpeditioner uttalade
            styrelsen sig hysa den bestämda uppfattningen, att ifrågavarande
            stations- mästare hade en alltför låg löneplacering, som icke
            motsvarade vikten och ansvaret av de arbetsuppgifter, som åvilade
            dessa tjänstemän. Enligt styrel-
          </p>
          <pb facs="riksdagen-motions-pdf/data/1941/mot_1941__ak__263/mot_1941__ak__263-002.pdf"/>
          <p>
            Motioner i Andra kammaren, Nr 263. 3
          </p>
          <p>
            sens mening vore en uppflyttning i lönegrad så trängande, att
            den snart icke längre kunde undanhållas Kungl. Maj:ts och riksdagens
            prövning. I skrivelse den 19 juni 1937 till 1936 års lönekommitté,
            vilken skrivelse se- dermera överlämnades till de sakkunniga,
            hemställde Sveriges poststations- föreståndareförening att stationsmästarna
            av kl. 7 och 8 måtte uppflyttas i lönegrad. Med promemoria den
            21 oktober 1938 har generalpoststyrelsen till de sakkunniga överlämnat
            avskrift av skrivelse den 27 september 1938 till Kungl. Maj:t,
            i vilken skrivelse styrelsen hemställt, att ifrågavarande befatt-
            ningshavare måtte uppflyttas till 7:e resp. 9:e lönegraden. Till
            belysning av omfattningen och utvecklingen av poströrelsen hade
            generalpoststyrelsen därvid bifogat en del statistik från postexpeditionerna.
            Styrelsen framhöll, att de siffror, som återspegla rörelsen i
            denna statistik, visa en snabb ut- veckling under de senaste åren,
            en stegrad penningomslutning samt ett ökat krav på stationsmästarna.
            Genom beslutad revision av tjänsteförteckningen förväntades lönefrågan
            bli reglerad vid 1939 års riksdag, men då de sakkun- nigas framlagda
            förslag av Kungl. Maj:t bordlades, fingo stationsmästarna alltjämt
            kvarstå i sin låga lönegradsplacering. Efter generalpoststyrelsens
            yttrande har poströrelsen successivt ökat och nya arbetsuppgifter
            tillkommit. Härigenom ha ju givetvis stationsmästarnas ansvar
            och arbetsbörda ytterligare styrkts. Härtill kommer nu det rådande
            tidsläget, vilket framskapat en allmän dyrtid, som icke på långt
            när kompenseras av dyrtidstillägg, varför ifråga- varande befattningshavare
            nu kommit i ett verkligt nödläge, ett förhål- lande som — enligt
            vår uppfattning — icke bör tillskyndas befattnings- havare i ett
            statens affärsdrivande verk av postverkets omfattning. Med anledning
            av vad här anförts få vi alltså hemställa,
          </p>
          <p>
            att riksdagen måtte besluta, att stationsmästarna av klass 8
            uppflyttas från nuvarande 5:e till 7:e lönegraden och att sta-
            tionsmästarna av klass 7 uppflyttas från nuvarande 7:e till 9:e
            lönegraden.
          </p>
          <p>
            Stockholm den 19 mars 1941.
          </p>
          <p>
            Uddo RB. Jacobson. Andreas Nilsson, Jon. N. Jonsson Norrlångträsk.
            i Fjäle. Lars V. Lindén. E. Oskar Åkerström. Anders Paulsen. Kerstin
            Hesselgren. Ivar Jansson, K. G. Viklund. Kalix.
          </p>
          <p>
            0. E. Sandberq. Ernst V. Staxäng.
          </p>
        </div>
      </div>
    </body>
  </text>
</TEI>
