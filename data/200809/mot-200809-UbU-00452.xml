<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00452">
  <teiHeader>
    <fileDesc>
      <titleStmt>
        <title>Investering i ett Stockholm där alla kan</title>
        <author corresp="i-4NG88U8krkk9AQubiitWt6">av Christina Zedell m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Investering i ett Stockholm där alla kan</title>
          <idno type="rdwebb">GW02Ub452</idno>
          <rs type="number">Ub452</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub452/text</ref>
          <ref type="dokument_url_html">http://data.riksdagen.se/dokument/GW02Ub452</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub452</ref>
          <ref type="doc">http://data.riksdagen.se/fil/30D012A5-882E-4C3B-B07F-9FB38C495D74</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4NG88U8krkk9AQubiitWt6</idno>
            <name>Christina Zedell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SYmctpvT7BxsqFzwPADUfw</idno>
            <name>Nikos Papadopoulos</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <name>Bosse Ringholm</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5HNmJ3owQoQnajZdrPE1dj" type="signed"/>
        <correspContext corresp="i-5HNmJ3owQoQnajZdrPE1dj">
          <note type="signatory" corresp="i-4NG88U8krkk9AQubiitWt6"/>
          <note type="signatory" corresp="i-D9iCNaqxQvuHFjK2SSEFvT"/>
          <note type="signatory" corresp="i-SYmctpvT7BxsqFzwPADUfw"/>
          <note type="signatory" corresp="i-A5R84cTmpky3NHJ7nLKaEt"/>
        </correspContext>
        <correspAction type="numbering" xml:id="i-RppjbNzmgfaD9a6Zp42aD3">
          <date when="2008-10-07"/>
        </correspAction>
        <correspAction type="submission" xml:id="i-Qx8s77QyeRKCwMk3jHqMLV">
          <date when="2008-10-06"/>
        </correspAction>
        <correspAction type="transfer" xml:id="i-6nqPxjHXQwKyjZWKxvBQ3a">
          <date when="2008-10-03"/>
        </correspAction>
        <correspAction type="assigned" xml:id="i-MZH99hP7LUbXEEEyfKzf2n"/>
        <correspContext corresp="i-MZH99hP7LUbXEEEyfKzf2n">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Dx98Pne5EcHvyrrfF7aieR">
            Förslag till riksdagsbeslut
          </head>
          <list style="ol">
            <item xml:id="i-MBAMhwf222SoxW82kwQa4F">
              Riksdagen tillkännager för regeringen som sin mening vad som
              anförs i motionen om investeringar i fler behöriga lärare på grundskolan.
            </item>
            <item xml:id="i-Xdyi8Y5BjgTHyyADnRDEwW">
              Riksdagen tillkännager för regeringen som sin mening vad som
              anförs i motionen om en sammanhållen skola och ett fritids som
              är en del av kunskapsskolan.
            </item>
            <item xml:id="i-B4SvngpXyfCfYzLsfJX2Y9">
              Riksdagen tillkännager för regeringen som sin mening vad som
              anförs i motionen om behovet av mer personal till förskolan.
            </item>
            <item xml:id="i-PVxxvPMZELj1MKuEufEHCW">
              Riksdagen tillkännager för regeringen som sin mening vad som
              anförs i motionen om barnomsorg på obekväm arbetstid.
            </item>
          </list>
        </div>
        <div type="motContent">
          <head type="h1" xml:id="i-HhWZuqQAK3E6e2TRy6bLvY">
            Motivering
          </head>
          <p xml:id="i-PtqFs28Q19AtN6vZdUVPXe">
            Sverige och Stockholmsregionens konkurrenskraft bestäms i stor
            utsträckning av vår utbildningsnivå. Framtidens utmaningar måste
            mötas genom investeringar i våra barns och ungdomars framtid.
            För att Stockholm ska klara utmaningen behövs en strategisk utbildningspolitik
            som sätter fokus på kunskap. Alltför många barn och ungdomar har
            svårt att tillgodogöra sig nödvändiga kunskaper. Brister upptäcks
            oftast för sent, vilket gör det svårare att reparera. I Stockholmsregionen
            kan vi se att klyftorna ökar när det gäller vilka elever som klarar
            målen i skolan eller inte. Det är stora skillnader mellan skolor.
            I skolor i socialt svaga områden är det färre som klarar målen
            än i andra. Kunskap får aldrig bli en klassfråga.
          </p>
          <p xml:id="i-XMkCq2CnT91xr286XKh3dS">
            Vi socialdemokrater vill lyfta fram framgångsfaktorer som tydliga
            mål, systematisk uppföljning och höga förväntningar på alla barn.
            Vi vet att mycket fungerar bra i skolan men mycket måste också
            bli bättre. Men det räcker inte; det kräver tydliga investeringar
            i skolan.
          </p>
          <p xml:id="i-U2nXee3wGKZZJtV9dSSx9F">
            Den viktigaste uppgiften för skolan måste självklart vara kunskapsuppdraget.
            Förskolan och skolan ska ge unga människor kunskap, färdigheter
            och erfarenheter som gör dem rustade att forma sina egna liv och
            bygga morgondagens samhälle. Barn och ungdomar ska utmanas till
            att tänja gränserna för vad som är möjligt. För att nå dit behöver
            skolan mer personal, fler lärare, mindre klasser och framför allt
            fler behöriga lärare. Det behövs lugn och ro i skolan, möjlighet
            att ibland arbeta i mindre grupper och att kunna ge eleverna det
            stöd de behöver utifrån sina individuella behov.
          </p>
          <p xml:id="i-PxJbphrX2tssjnTe3DzbFu">
            Den borgerliga regeringens skolpolitik handlar mer om symbolfrågor
            som betyg, mobiltelefoner, kepsar och skolk. Det som har en central
            betydelse för skolans resultat är i stället lärarnas kompetens
            och engagemang. För oss är det självklart att barn kan och vill
            lära bara vi ger dem rätt förutsättningar. Hur skolan fungerar
            är avgörande för om eleverna når målen eller inte. Stockholmsskolor
            behöver fler inte färre lärare.
          </p>
          <head type="h2" xml:id="i-F3eCyceYWQsfYraKtdSZ7D">
            Färre lärare trots goda ekonomiska tider
          </head>
          <p xml:id="i-NMtTg6mjRnPFcFCe9iXGKo">
            Utvecklingen i regionen går sakta åt fel håll. Av Skolverkets
            rapporter kan vi se att lärartätheten sjunker i många kommuner.
            Under året har vi kunnat ta del av rubriker som Det är kris i
            Stockholms gymnasier. Rektorerna i Stockholms stads gymnasier
            redovisar att 70 procent av skolorna har varit tvungna att genomföra
            nedskärningar för att få budgeten i balans. Personaltätheten minskar.
            Tendensen med en lägre personaltäthet gäller också grundskolorna.
            I Haninge försvann 167 tjänster 2007, vilket har lett till färre
            lärare och större klasser.
          </p>
          <p xml:id="i-VYvQRfpa5Sv9EbwTDeH9aR">
            Den negativa utvecklingen i Stockholmsregionens skolor måste
            vända. Vi vill öka investeringarna i kunskap och anställa fler
            behöriga lärare. På så sätt kan vi också minska andelen elever
            som inte når målen i skolan.
          </p>
          <head type="h2" xml:id="i-A6SmLqxGiC9teMhCPLboN7">
            Investera i skolhälsovården
          </head>
          <p xml:id="i-VveV1TKqFuC2cnfFAK4Tok">
            Skolhälsovård är en viktig del av barns hälsa och för tryggheten
            på skolan. Tyvärr blir ofta skolhälsovården lidande när skolor
            tvingas spara. Redan idag har många skolor inte tillräckligt med
            resurser för att fånga upp elever som av olika skäl mår dåligt
            eller som är utsatta för mobbning. Det är inte ovanligt att skolor
            väljer mellan att satsa på kuratorer eller skolsköterska. Vi socialdemokrater
            vill att alla barn i Stockholms län ska ha rätt till en skolhälsovård
            med hög kvalitet. Det skulle göra det förebyggande hälsoarbetet
            och arbetet mot mobbning mer effektivt och medverka till att man
            tidigare kan upptäcka barn som har psykiska problem.
          </p>
          <head type="h2" xml:id="i-TUsSYfZvsQZcqT1dbVNdXN">
            Fritids en del av skoldagen
          </head>
          <p xml:id="i-WfNcZwBVLSzsRUEasFGPWT">
            Mer än tre fjärdedelar av barnen i åldrarna sex till nio år i
            Stockholm går på fritids. Vi vet att fritids är viktigt för barnen
            och föräldrarna. Men på många håll oroas man över de stora barngrupperna
            och kvaliteten, vilket också är befogat. Utvecklingen har gått
            åt fel håll ganska länge. Personaltätheten på fritidshemmen har
            gått från 11,5 årsarbetare 1995 till 19,5 2007.
          </p>
          <p xml:id="i-SRxtWQdAT77W1pVEgNgqtF">
            I Stockholms län varierar personaltätheten mellan 16 och 33 barn
            per årsarbetare. Vid en tillsyn som Skolverket genomförde 2007
            uppmärksammades fritidshemmens situation. Det konstaterade att
            det vissa tider på dagen var oerhört många barn och kommenterade
            utvecklingen med: Ibland är grupperna så stora att personalen
            inte har koll på barnen.
          </p>
          <p xml:id="i-7M7msJWj5gLqdj5mEjUS1T">
            Vi vill ha en sammanhållen skola där skoldagen och fritids samverkar
            för att öka tryggheten och stödet till barnen. Under våren föreslog
            vi en satsning: Kvalitetslyftet i skolan. Det är vikigt att denna
            satsning fortsätter, och även omfattar fritidshemmen, så vi kan
            få en mer sammanhållen skola där fritids kan vara det extra stöd
            i läxläsning som många barn behöver. Alla har inte möjligheten
            att få hjälp i hemmet. Fritidshemmen är ett viktigt pedagogiskt
            komplement till skolan genom att stödja elevers lärande och ger
            också många barn en möjlighet att få delta i olika aktiviteter.
            Vi vill också förstärka samarbetet mellan skolan, fritids och
            det lokala föreningslivet för att öka barnens möjligheter att
            kunna delta i föreningsaktiviteter som fotboll, teater eller musik.
            En sådan åtgärd skulle medverka till att trycket på föräldrarna
            minskar och att det blir lättare att få ihop vardagspusslet.
          </p>
          <head type="h2" xml:id="i-FfVWtdMATcZRAwamhxj41Z">
            Investera i förskolan det första steget i det livslånga lärandet
          </head>
          <p xml:id="i-UmtHhyXpbkvi7WGiWUZ9Cw">
            Förskolan är det första steget i det livslånga lärandet. Vi vill
            ta till vara lusten att lära och nyfikenheten som finns hos barnen
            redan i förskolan. I förskolan ges barnen möjlighet att utvecklas
            som individer och stimuleras i sin språkutveckling. Den svenska
            förskolan är unik i internationella sammanhang. Regeringens förslag
            att införa en barnomsorgspeng och vårdnadsbidrag riskerar att
            urholka kvaliteten i förskolan. Vi socialdemokrater vill istället
            investera i ökad kompetens och fler förskolelärare och barnskötare.
            Genom att öka statusen på förskolelärare och barnskötare skulle
            det bli lättare att rekrytera personal. Vi tror att hög kompetens
            och hög personaltäthet är bättre för kvaliteten i förskolan än
            att införa vårdnadsbidrag och barnomsorgspeng.
          </p>
          <p xml:id="i-UjwhULg6wbULDd5XSpXhMF">
            Att värna och utveckla kvaliteten inom förskolan är en prioriterad
            fråga för oss socialdemokrater i Stockholmsregionen. Under förra
            mandatperioden tillfördes kommunerna riktade medel för att öka
            kvaliteten och personaltätheten i förskolan. Medel som motsvarar
            6 000 förskolelärare avsattes. Det resulterade i att kommunerna
            i Stockholms län kunde anställa fler förskolelärare och minska
            barngrupperna.
          </p>
          <p xml:id="i-2CkatWG7zL3NXmQvVcQNPC">
            När den borgerliga regeringen tog bort det riktade stödet har
            det också fått effekter på personaltätheten i kommunerna i länet.
            Enligt Skolverket finns det en tydlig trend att personaltätheten
            i Stockholms län minskar. Stockholms län är dessutom det län som
            har lägst andel högskoleutbildade lärare i förskolan. Ett exempel
            är Haninge där barngrupperna har ökat med upp till tre barn per
            vuxen. Vårdnadsbidraget riskerar att ytterligare förvärra situationen
            i de kommuner som valt att införa det. Arbetsmiljön är lika viktig
            för små barn som för någon annan grupp i samhället. Stora barngrupper
            och dåliga förskolemiljöer drabbar barnen lika mycket som personalen.
            Vi anser att arbetsmiljölagen även borde vara tillämplig för barnen
            på förskolan.
          </p>
          <head type="h2" xml:id="i-2MUAB8jUqjhWb4J5uVNXY4">
            Barnomsorg på obekväm arbetstid
          </head>
          <p xml:id="i-GVunBukpyaKuwSXnJ6WuBm">
            Stockholmare som jobbar inom exempelvis kultursektorn och servicesektorn
            på kvällar, nätter och helger har idag svårt att få barnomsorg
            på de tider de behöver. Det är totalt sätt en ganska liten grupp
            föräldrar som konsekvent behöver barnomsorg på andra tider än
            dagtid. De är idag ofta hänvisade till vänner och släktingar för
            att klara sin omsorg. Rätten till barnsomsorg måste gälla även
            dem. Idag erbjuder långt ifrån alla kommuner möjlighet till barnomsorg
            på obekväm arbetstid. Det leder både till slitningar inom familjen
            och att man tvingas att lita på släkt och vänner för att kunna
            försörja sig. För oss socialdemokrater är det en självklarhet
            att en framtidsinriktad region som Stockholm ska kunna erbjuda
            även de föräldrar som arbetar på obekväm arbetstid en barnomsorg
            med hög kvalitet.
          </p>
        </div>
        <div type="motSignatures">
          <list>
            <item xml:id="i-VXfNrh1jCEQkqx7ZhubFAb" who="i-4NG88U8krkk9AQubiitWt6">
              Christina Zedell (s)
            </item>
            <item xml:id="i-EhqT6iT8XTUUCQWFFvxcjU" who="i-D9iCNaqxQvuHFjK2SSEFvT">
              Carina Moberg (s)
            </item>
            <item xml:id="i-qPnqDqPGwSdGfaERnAgya" who="i-SYmctpvT7BxsqFzwPADUfw">
              Nikos Papadopoulos (s)
            </item>
            <item xml:id="i-CRVpJqdyg9jJdP9yyJDBJa" who="i-A5R84cTmpky3NHJ7nLKaEt">
              Bosse Ringholm (s)
            </item>
          </list>
        </div>
      </div>
    </body>
  </text>
</TEI>
