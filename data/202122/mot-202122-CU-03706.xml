<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-03706">
  <teiHeader>
    <fileDesc>
      <titleStmt>
        <title>Familjerätt</title>
        <author corresp="i-6X8Fc68oRcYCskG3k248x5">av Carl-Oskar Bohlin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3706 av Carl-Oskar Bohlin m.fl. (M)</title>
          <idno type="rdwebb">H9023706</idno>
          <rs type="number">3706</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9023706/text</ref>
          <ref type="dokument_url_html">http://data.riksdagen.se/dokument/H9023706</ref>
          <ref type="dokumentstatus_url_xml">http://data.riksdagen.se/dokumentstatus/H9023706</ref>
          <ref type="docx">http://data.riksdagen.se/fil/91FBBB24-F3FF-4314-A21F-8CD1D6BF7FF9</ref>
          <ref type="pdf">http://data.riksdagen.se/fil/E3931A86-69BD-438B-A9D8-D6DFD7CD268E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6X8Fc68oRcYCskG3k248x5</idno>
            <name>Carl-Oskar Bohlin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-8LDEcfmJoNdnZMCPvSjiNu</idno>
            <name>Lars Beckman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-K82QDXsktky7Ev3GGdtx22</idno>
            <name>Åsa Hartzell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-T7yJ83ptgizweLzU7QksME" type="signed"/>
        <correspContext corresp="i-T7yJ83ptgizweLzU7QksME">
          <note type="signatory" corresp="i-6X8Fc68oRcYCskG3k248x5"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-8LDEcfmJoNdnZMCPvSjiNu"/>
          <note type="signatory" corresp="i-K82QDXsktky7Ev3GGdtx22"/>
          <note type="signatory" corresp="i-NDXytJ2sEVrtLhDNxEoc8A"/>
          <note type="signatory" corresp="i-3Su8RZSRu3defRTgsQprqZ"/>
        </correspContext>
        <correspAction xml:id="i-QJA1KdemzxNDZPCy2Gt2DA" type="submitted">
          <date when="2021-10-05"/>
          <time when="12:24:10"/>
        </correspAction>
        <correspAction xml:id="i-3ALzyLLT2QfUXiiN4bw21N" type="reviewed">
          <date when="2021-10-05"/>
          <time when="15:38:36"/>
        </correspAction>
        <correspAction xml:id="i-HAuhiQEkFGjQ3R8hnbVWeX" type="referred">
          <date when="2021-10-14"/>
        </correspAction>
        <correspAction xml:id="i-E267jUL23sZd6uQeuTGj6E" type="assigned">
          <date when="2022-11-03"/>
          <time when="13:11:30"/>
        </correspAction>
        <correspContext corresp="i-E267jUL23sZd6uQeuTGj6E">
          <ref type="assignedTo">Civilutskottet</ref>
        </correspContext>
        <correspAction xml:id="i-EhtMPeCrMmD6ggok6ZL2aX" type="behandlas_i"/>
        <correspContext corresp="i-EhtMPeCrMmD6ggok6ZL2aX">
          <ref type="uppgift">2021/22:SoU14</ref>
          <ref type="ref_dok_id">H901SoU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KL7vCZia25yULEgt4vn6ks" type="behandlas_i"/>
        <correspContext corresp="i-KL7vCZia25yULEgt4vn6ks">
          <ref type="uppgift">2021/22:CU6</ref>
          <ref type="ref_dok_id">H901CU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU6</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8NKrpKTP5AoF6Y23Z2ea9t" type="behandlas_i"/>
        <correspContext corresp="i-8NKrpKTP5AoF6Y23Z2ea9t">
          <ref type="uppgift">2021/22:SoU18</ref>
          <ref type="ref_dok_id">H901SoU18</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU18</ref>
          <ref type="ref_dok_titel">Socialtjänstfrågor - barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-N4vo5HQtkgtHC1UEfSdjCM" type="motHeader">
        <div xml:id="i-5iPwKdd33NrLZ8JP3ZrvXZ" type="motTitle">
          Motion till riksdagen 2021/22:3706 av Carl-Oskar Bohlin m.fl.
          (M) Familjerätt
        </div>
      </div>
      <div xml:id="i-Cf9RMgcARFsKRKahSVznNm" type="motBody">
        <div xml:id="i-XB4fTo1G7uUBojhMNZytro" type="motProposal" subtype="förslag">
          <head xml:id="i-5QXbhVWY2fbmkdHPCxjEFs">
            Förslag till riksdagsbeslut
          </head>
          <list xml:id="i-BzC5aCV8N5QFz3gF8vudiz" style="ol">
            <item xml:id="i-SZacsuReFHnsJ5C8o1toHg">
              Riksdagen ställer sig bakom det som anförs i motionen om att
              tillåta altruistiskt surrogatmoderskap i Sverige och tillkännager
              detta för regeringen.
            </item>
            <item xml:id="i-4vP6HBopmvBjecxuPiAMC2">
              Riksdagen ställer sig bakom det som anförs i motionen om att
              förtydliga och förbättra reglerna gällande de svenska barn som
              föds via surrogatarrangemang utomlands och tillkännager detta
              för regeringen.
            </item>
            <item xml:id="i-KE12gtcz9Ma68XVhJRkHJx">
              Riksdagen ställer sig bakom det som anförs i motionen om att
              samkönade kvinnliga par bör få donera ägg till varandra också
              utan att medicinska skäl föreligger givet att de står för kostnaden
              och är informerade om de medicinska riskerna, och tillkännager
              detta för regeringen.
            </item>
            <item xml:id="i-7S8CBkrGA3xPmSvgofJHo9">
              Riksdagen ställer sig bakom det som anförs i motionen om att
              samboskap bör likställas med äktenskap vid föräldrapresumtion
              och tillkännager detta för regeringen.
            </item>
            <item xml:id="i-HhBw4hxQMeF7AX42ehV7TK">
              Riksdagen ställer sig bakom det som anförs i motionen om att
              utreda möjligheten att fastställa föräldraskap innan barnets födsel
              och tillkännager detta för regeringen.
            </item>
            <item xml:id="i-WPJKefgdRx2E2Ehrsh1R4U">
              Riksdagen ställer sig bakom det som anförs i motionen om att
              utreda möjligheten att införa ett frivilligt donationsregister
              när barn tillkommit vid heminsemination eller vid kliniker utomlands
              som inte är godkända av svenska myndigheter och tillkännager detta
              för regeringen.
            </item>
            <item xml:id="i-NXFSUkXoPkddVuvre1HhcR">
              Riksdagen ställer sig bakom det som anförs i motionen om att
              informationssamtal vid vårdnadstvister bör ersättas med medling
              när det är möjligt och tillkännager detta för regeringen.
            </item>
            <item xml:id="i-95yVSaDoytyb3hMTngh9H4">
              Riksdagen ställer sig bakom det som anförs i motionen om att
              utreda hur informationssamtal eller medling vid vårdnadstvister
              ska kunna initieras utan stämning i domstol och tillkännager detta
              för regeringen.
            </item>
            <item xml:id="i-8brwGh7ZqH25uJJjmRueZn">
              Riksdagen ställer sig bakom det som anförs i motionen om att
              informationssamtal eller medling i de fall de inte kan ske före
              stämning ska ha ägt rum inom sex månader från det att stämningsansökan
              inkommit och tillkännager detta för regeringen.
            </item>
            <item xml:id="i-Ln6X8EvvHnNFLQJ3w6W64d">
              Riksdagen ställer sig bakom det som anförs i motionen om att
              säkerställa barnets rätt till sina sociala föräldrar och tillkännager
              detta för regeringen.
            </item>
            <item xml:id="i-Kwnbc17CJXujvVKvY7diUy">
              Riksdagen ställer sig bakom det som anförs i motionen om att
              mål om överflyttning av vårdnaden av placerade barn och unga ska
              prövas av förvaltningsdomstol och tillkännager detta för regeringen.
            </item>
            <item xml:id="i-9NBWEJ6f7YRw54hndWKjyq">
              Riksdagen ställer sig bakom det som anförs i motionen om att
              adoptionslagstiftningen bör ses över för att underlätta nationella
              adoptioner och tillkännager detta för regeringen.
            </item>
            <item xml:id="i-3KW29o9YSafhuqnRBxb2AA">
              Riksdagen ställer sig bakom det som anförs i motionen om att
              det ska tas fram riktlinjer för i vilka situationer möjligheten
              till adoption bör övervägas på liknande sätt som avseende vårdnadsöverflyttning
              och tillkännager detta för regeringen.
            </item>
            <item xml:id="i-4sxL3RJyymDeky4TB6FX5f">
              Riksdagen ställer sig bakom det som anförs i motionen om att
              det bör införas en ordning som innebär att frågan om adoption
              aktualiseras av socialnämnden efter att ett barn varit placerat
              i ett och samma familjehem under viss tid och tillkännager detta
              för regeringen.
            </item>
            <item xml:id="i-Baq1vkq73oWqM7CqPseY8B">
              Riksdagen ställer sig bakom det som anförs i motionen om att
              om det inte finns barn under 16 år med i bilden bör äktenskapsskillnad
              kunna ske utan betänketid, även om det endast är en av makarna
              som önskar äktenskapsskillnad, och tillkännager detta för regeringen.
            </item>
            <item xml:id="i-CFKaj6pcHPoTGFnCRMbFzg">
              Riksdagen ställer sig bakom det som anförs i motionen om att
              förtydliga regelverket för gode män och göra det enklare att avsäga
              sig uppdraget och tillkännager detta för regeringen.
            </item>
            <item xml:id="i-EAo5xdeX5L2hVgTm7hD42n">
              Riksdagen ställer sig bakom det som anförs i motionen om att
              utreda hur vi kan säkerställa de svåraste klienternas rätt till
              god man eller förvaltare som möter klienternas behov och tillkännager
              detta för regeringen.
            </item>
            <item xml:id="i-DFKCdExstUES4X1xoFdhn1">
              Riksdagen ställer sig bakom det som anförs i motionen om att
              utreda hur ett digitalt och ändamålsenligt system för dokumenthantering
              för goda män och förvaltare kan tas fram och tillkännager detta
              för regeringen.
            </item>
            <item xml:id="i-XGjH8SanZgaBbQNM1Vg4Rx">
              Riksdagen ställer sig bakom det som anförs i motionen om att
              göra en översyn av arvslagstiftningen med särskilt fokus på reglerna
              för särkullbarn och förhållandet till efterlevande makes rätt
              till arv och tillkännager detta för regeringen.
            </item>
            <item xml:id="i-Dm6niMHtycSga7dbY1ARLd">
              Riksdagen ställer sig bakom det som anförs i motionen om att
              utreda hur bodelningsprocessen kan göras effektivare och tillkännager
              detta för regeringen.
            </item>
            <item xml:id="i-GMq8BHTmSWHGsVyeE9GqcT">
              Riksdagen ställer sig bakom det som anförs i motionen om att
              se över lagstiftningen avseende dödförklaringar och tillkännager
              detta för regeringen.
            </item>
          </list>
        </div>
        <div xml:id="i-3g19CjiAPB5Co4HhFdaeMZ" type="motContent">
          <head xml:id="i-QDAEmFBm84s37otKxqqscU" type="h1">
            Motivering
          </head>
          <p xml:id="i-PR7MsbeTdUXUc8MjSaKvFH">
            Moderat familjepolitik syftar till att individer såväl som familjer
            ska åtnjuta stor frihet och trygghet i livets svåra likväl som
            mest lyckosamma skeenden. Sverige ska vara ett av världens bästa
            länder för familjer, oavsett hur de ser ut. De juridiska förutsättning­arna
            att ingå äktenskap och skaffa barn ska vara desamma, oaktat sexuell
            läggning. Familjepolitiken ska värna individens rättigheter och
            jämställdheten.
          </p>
          <p xml:id="i-SfLKm1eHBjLGwM7SWzxqY">
            Familjepolitiken ska underlätta för de som längtar efter barn
            men också skydda de barn som sätts till världen, genom ett väl
            fungerande socialt skydd när den biologiska familjen inte finns
            eller kan ge skydd. Barnens bästa ska alltid gå först.
          </p>
          <head xml:id="i-LWMyF5dqaWKuMbNkBRBKKH" type="h1">
            Surrogatmoderskap
          </head>
          <p xml:id="i-GtpxAfeWbfzE9a5bn7iPuJ">
            Många skulle vilja kunna hjälpa en nära vän eller anhörig att
            skaffa barn och Modera­terna är därför öppna för att tillåta altruistiska
            surrogatmoderskap i Sverige. Vi har tilltro till att människor
            kan fatta välgrundade och välavvägda beslut. Vi menar vidare att
            beslut om surrogatmoderskap fattas mellan närstående med ömsesidig
            respekt och kärlek. Vi hyser stor respekt för att de frågor som
            rör assisterad befruktning och surro­gatmoderskap väcker flera
            komplexa frågor som behöver besvaras.
          </p>
          <p xml:id="i-AjYvSkFL5XVgEL1Gp5K2b2">
            Det är till exempel av yttersta vikt att förhindra påtryckningar
            och tvång. Rätten till självbestämmande och informerat samtycke
            är grundläggande. Informerat samtycke innebär att de inblandade
            får tillräcklig information och kunskap, och dessutom förstår
            informationen, innan samtycke lämnas.
          </p>
          <p xml:id="i-Fnj6CRvGjSuGiRGE6Ay7Ao">
            Surrogatmoderskap bör också föregås av en omsorgsfull lämplighetsbedömning,
            av såväl den tilltänka surrogatmodern som de tilltänka föräldrarna.
          </p>
          <p xml:id="i-LMuG974ZCyKgbafWguTx2n">
            Vidare behöver tryggheten för de barn som redan idag, på initiativ
            av svenska med­borgare, föds inom ramen för surrogatmoderskap
            utomlands säkras. Dagens lagstiftning är inte anpassad för att
            hantera dessa barn samtidigt som omfattningen av barn som kommer
            till Sverige genom surrogatarrangemang utomlands ökar.
          </p>
          <p xml:id="i-MWrnShkPXqUXEV9Tica3J3">
            Under 2019 föddes cirka 215 svenska surrogatbarn utomlands, jämfört
            med 180 barn 2018. Det innebär att det under 2019 kom fler barn
            till Sverige genom surrogatarrange­mang än genom internationella
            adoptioner. Omfattningen av internationella adoptioner har minskat
            kraftigt det senaste decenniet. 2009 adopterades 750 barn jämfört
            med 170 barn under 2019. Det är dock delvis också en effekt av
            mer effektiva IVF-behandlingar samt att fler länder tillämpar
            nationella adoptioner i större utsträckning.
          </p>
          <p xml:id="i-HcRw36rQjfSjGUf1yrXWbj">
            Lagstiftningen behöver förändras i takt med samhällsutvecklingen
            och bland annat säkerställa att det utan dröjsmål klargörs vem
            som är vårdnadshavare och att dessa och barnet får samma rättigheter
            som andra familjer och nyfödda, så som rätt till föräldra­penning
            och skydd vid sjukdom eller olycka.
          </p>
          <p xml:id="i-GpdfniAyBLFxuj3oxmaEQa">
            Samkönade kvinnliga par har idag inte möjlighet att använda ägg
            från den ena kvinnan för att åstadkomma en graviditet hos den
            andra kvinnan om inte medicinska skäl föreligger, trots att det
            är efterfrågat. Av utredningen Olika vägar till föräldraskap 2016:11
            framgår att de medicinska skälen bör styra. Vi anser dock, i likhet
            med Statens medicinetiska råd, att det kan finnas skäl att tillåta
            att kvinnliga samkönade par får donera ägg till varandra även
            om det inte är medicinskt motiverat om de står för de extra vårdkostnaderna
            och därtill är informerade om de ökade medicinska riskerna med
            ett sådant förfarande.
          </p>
          <head xml:id="i-HfimAdpxieGh4Et4MFUdqc" type="h1">
            Föräldrapresumtion
          </head>
          <p xml:id="i-2hayr7e4nX2BhzrutSdRKA">
            Lagstiftningen behöver moderniseras och anpassas till de familjeförhållanden
            som råder idag. Riksdagen beslutade 2021 att lagstiftningen ska
            vara könsneutral – det är ett steg i rätt riktning, men fortfarande
            måste samboskap likställas med äktenskap vid faderskaps­presumtion.
            På så sätt undviks att föräldrar, likt idag, kan hamna i situationer
            där de saknar rättigheter så som föräldrapenning och delad vårdnad.
          </p>
          <p xml:id="i-zjyhTW6xCNKykzGFLTcKf">
            Föräldraskapet bör fastställas så snart som möjligt. Regeringen
            bör därför i enlighet med det tillkännagivande riksdagen gav våren
            2019 skyndsamt ta fram ett förslag som förenklar fastställelse
            av föräldraskap. Moderaterna vill också utreda möjligheten att
            fastställa föräldraskap redan innan barnets födelse. En möjlighet
            som idag finns i bland annat Danmark och Finland, där detta sker
            genom en elektronisk bekräftelse före barnets födsel.
          </p>
          <head xml:id="i-M5VewuxjtLBRnDc7QQzFAT" type="h1">
            Frivilligt donationsregister
          </head>
          <p xml:id="i-CRxgSkPpJXk337XDLyuWpC">
            Det är för många viktigt att känna till sitt genetiska ursprung.
            De flesta barn har två föräldrar som de kan spegla sig i; de kan
            hitta likheter i utseende och om nödvändigt spåra sjukdomar.
          </p>
          <p xml:id="i-3HMas3MABkse6gjZy8zZBN">
            I dagens samhälle där barn föds i olika konstellationer är det
            inte alltid en självklar­het. En del samkönade par väljer att
            gå till en godkänd klinik för insemination medan andra väljer
            heminsemination. När inseminering sker vid en godkänd klinik är
            de också skyldiga att hålla ett donationsregister, däremot registreras
            inte den biologiska fadern vid en heminsemination.
          </p>
          <p xml:id="i-VeNGKgdTepYHnLtd73GcF8">
            En del föräldrar väljer att berätta för barnet vem den biologiska
            fadern är och andra inte. Det kan finnas olika skäl till att föräldrarna
            inte avslöjar barnets biologiska ursprung men generellt sett bör
            det bli enklare att få kännedom om sitt genetiska ursprung för
            barn som vill det.
          </p>
          <p xml:id="i-C9TJrsdhzzEBKBbEQV3fvm">
            Ett önskemål om ett frivilligt register i samband med heminsemination,
            där den biologiska fadern kan spåras, har framförts från olika
            håll. Det skulle sannolikt ge fler barn möjlighet att söka sitt
            biologiska ursprung. Barnets rätt att få reda på sin bakgrund
            väger så tungt att frågan kan ställas om det inte borde vara obligatoriskt
            att registrera faderskapet men omständigheterna kring en graviditet
            kan vara mycket olika. Det är därtill tveksamt om det är möjligt
            att kontrollera och upprätthålla en obligatorisk registrering.
            Det är å andra sidan många både föräldrar och barn som skulle
            ha nytta av och uppskatta möjligheten att frivilligt registrera
            barnets ursprung. Vi moderater vill därför att möjligheten att
            upprätta ett frivilligt donationsregister utreds.
          </p>
          <head xml:id="i-8Q8UkMb24QNoZYkvDAmsMi" type="h1">
            Vårdnadstvister
          </head>
          <p xml:id="i-V649QSnBURpWg65FFQ5ZR4">
            De allra flesta separationer sker utan några större konflikter
            mellan föräldrarna men tyvärr ökar antalet vårdnadstvister. 2006
            var antalet tvister som gick till domstol 2 822, och motsvarande
            siffra 2018 var 7 338. Vårdnadstvister är svåra för samtliga inblandade
            men särskilt för barnen. Barnens bästa måste alltid sättas först
            i samband med vårdnads­tvister. Därför tillsatte alliansregeringen
            Vårdnadsutredningen – Se barnet! 2017:7. Utredningen fann att
            den stora vårdnadsreform som genomfördes 2006 till största del
            fallit väl ut men att det finns skäl för vissa förändringar i
            lagstiftningen, för att på så sätt undvika att barn far illa i
            samband med vårdnadstvister.
          </p>
          <p xml:id="i-NqGg6dxXcB2W8rLrRMsokn">
            Våren 2021 beslutade riksdagen om ett antal förslag med syftet
            att rätta till de brister som fanns i den tidigare lagstiftningen.
            Förslagen från regeringen var till stor del ett resultat av ett
            tillkännagivande från 2017 där riksdagen gav regeringen i uppdrag
            att förbättra lagstiftningen vid vårdnadstvister för att säkra
            att det faktiskt är barnet som står i centrum och inte föräldrarnas
            konflikt. Tillkännagivandet handlade också om att dämpa konfliktnivån
            för att försöka hitta lösningar innan man tar sin tvist till rättegång.
          </p>
          <p xml:id="i-NRiXP7CKgGRpQQA868bKtr">
            Den tidigare lagstiftningen har haft fokus på föräldrarnas förmåga
            att samarbeta, nu skiftade fokuset till föräldrarnas förmåga att
            sätta barnets behov främst. En förflyttning som kanske inte omedelbart
            känns så stor, men som får konsekvenser för vad som ska väga tyngst
            när en vårdnadstvist ska avgöras, nämligen barnets bästa och barnets
            behov.
          </p>
          <p xml:id="i-VwirZvbbrsRuJ3psg8szS5">
            I tillägg till regeringens egna förslag riktade riksdagen ett
            antal tillkännagivanden till regeringen. Tillkännagivanden som
            handlar om vilken kompetens de som arbetar med tvistefrågorna
            ska ha och deras möjligheter till kompetensutveckling, möjligheten
            att hämta in uppgifter utan vårdnadshavarens samtycke och hur
            man kvalitetssäkrar det arbete som utförs. Vi förutsätter att
            regeringen skyndsamt återkommer till riksdagen med förslag som
            samstämmer med dessa tillkännagivanden.
          </p>
          <p xml:id="i-JYYHRrKZM5scdbUkWAbHiu">
            Fortfarande saknas ett antal verktyg för att hålla nere konfliktnivån
            vid vårdnads­tvister. Det första är att informationssamtal bör
            ersättas med medling när det är möjligt, och att det i större
            utsträckning bör tillämpas före stämning i domstol. I likhet med
            vad flera remissinstanser uttryckte som svar på regeringens proposition
            ”Ett stärkt barnrätts­perspektiv i vårdnadstvister” befarar vi
            nämligen att den nya ordningen med obligatoriska informationssamtal
            inte kommer att uppnå sitt syfte. Inte heller är det tillräckligt
            att en domstol kan förordna om samarbetssamtal och medling mellan
            föräldrarna, eftersom detta förutsätter att en talan vid domstolen
            redan är väckt. Medlingen ska vara ett verk­tyg för att hålla
            nere konfliktnivån och undvika att vårdnadstvister hamnar i domstol.
            Nuvarande lagstiftning kräver att informationssamtal ska ha ägt
            rum inom ett år före det att ett yrkande framställs i domstol.
            Vi anser dock att en frist på sex månader skulle vara att föredra,
            eftersom en sådan frist i högre utsträckning skulle verka avhållande
            på benägenheten att väcka talan i domstol. Dessutom är – utifrån
            barnets perspektiv – redan sex månader en lång tid.
          </p>
          <head xml:id="i-Pu1SBTZBQDKfRLGNx5hN6V" type="h1">
            Sociala föräldrar
          </head>
          <p xml:id="i-HC3e74HZ7dionWRWcKrZBK">
            De två vårdnadshavarna är oftast de två viktigaste personerna
            i ett barns liv men det kan finnas andra. Det kan vara mor- eller
            farföräldrar eller bonusföräldrar. Dagens familje­konstellationer
            kan se väldigt olika ut och det måste lagstiftningen ta hänsyn
            till.
          </p>
          <p xml:id="i-J4XwogSQReUNTvanFiEdpo">
            Enligt gällande reglering har barnets vårdnadshavare ett ansvar
            för att barnets behov av umgänge med någon annan som står barnet
            särskilt nära tillgodoses. Om vårdnads­havaren inte tar sitt ansvar
            och barnet vägras umgänge kan socialtjänsten eller dom­stolen
            ingripa men signalen är att möjligheten att ingripa tillämpas
            sparsamt.
          </p>
          <p xml:id="i-6GDLtfNrome8YocbnQGgTV">
            Vi ifrågasätter om det är förenligt med lagstiftningens syfte.
            Vi anser att barnets behov av eventuella sociala föräldrar bör
            prioriteras högre. Just nu pågår en utredning som ska se över
            detta och vi förväntar oss att regeringen när utredningen redovisas
            2022 gör de ändringar i lagen som måste till för att säkra barnets
            rätt till de människor som är viktiga i barnets liv.
          </p>
          <head xml:id="i-3m6MiYRQrCpXLcRHChMfpE" type="h1">
            Vårdnadsöverflyttning
          </head>
          <p xml:id="i-SLCsngZwGcn41RuWBQV63C">
            Lagstiftningen kring familjehemsplaceringar, vårdnadsöverflyttningar
            och adoptioner samt tolkningen av dessa har den senaste tiden
            setts över och ändrats på grund av tydliga brister som lett till
            oerhörda tragedier.
          </p>
          <p xml:id="i-XMzCsowGm6HKy2JQXj6yr6">
            Moderaterna anser att de senaste ändringarna i lagstiftningen
            kring vårdnadsöver­flyttning som nu tydligt säger att frågan om
            vårdnadsöverflyttning ska prövas tidigare kom alltför sent. Det
            måste vara tydligt att i frågor om vårdnad, boende och umgänge
            ska inga andra intressen går före vad som är bäst för barnet.
          </p>
          <p xml:id="i-819Z8EFYPHRFWk15jJJWGC">
            Otryggheten för familjehamsplacerade barn kan vara stor, då de
            inte vet hur länge de får stanna i familjehemmet. Om ett barn
            stadigvarande vårdats och fostrats i ett annat enskilt hem än
            i föräldrahemmet kan föräldrar under vissa omständigheter fråntas
            vård­naden även om det ursprungliga skälet till familjehemsplaceringen
            inte längre anses gällande. Syftet är att barn som rotat sig i
            ett familjehem inte ska ryckas upp från en miljö där han eller
            hon funnit sig till rätta och känner större trygghet och känslomässig
            förankring än i föräldrahemmet. En vårdnadsöverflyttning innebär
            att familjehems­föräldrarna tar över det juridiska ansvaret för
            barnet, som därigenom får en stabilare anknytning till sitt familjehem.
            En vårdnadsöverflyttning medför en ökad känsla av tillhörighet
            mellan familjehemsföräldrar och det placerade barnet.
          </p>
          <p xml:id="i-SFvsG3s1U9bLvDcdzm627k">
            Det är av oerhörd vikt att de som ska fatta beslut om en vårdnadsöverflytt
            har rätt och tillräcklig kompetens. Moderaterna föreslår därför
            att mål om vårdnadsöverflyttning av placerade barn och unga ska
            prövas av förvaltningsdomstolarna istället för allmänna domstolar.
            Mål om vård enligt lagen (1990:52) med särskilda bestämmelser
            om vård av unga (LVU) och andra socialrättsliga mål prövas i förvaltningsdomstol.
            Mål om vård­nadsöverflyttning prövas däremot i allmän domstol,
            alltså i första hand i tingsrätt och hovrätt. Det finns starka
            skäl för att mål om vårdnadsöverflyttning ska prövas av dom­stolar
            med erfarenhet av placerade barn och unga. Det allra viktigaste
            handlar om att barnets ställning och rätt behöver stärkas i domstolsprocessen.
            Det är rimligt att över­flyttning av vårdnad avseende placerade
            barn och unga prövas av förvaltningsdomstol­arna, domstolar som
            har erfarenhet av att fatta beslut i ärenden som rör placerade
            barn. Den brist på specialkompetens som finns i allmänna domstolar
            rörande placerade barn påtalades redan i samband med införandet
            av lagen (1991:1128) om psykiatrisk tvångs­vård, samt lagen (1991:1129)
            om rättspsykiatrisk vård när övergång genomfördes från utskrivningsnämnderna
            till domstolar.
          </p>
          <head xml:id="i-4bpFzcJQVe13aJNCKx459i" type="h1">
            Nationella adoptioner
          </head>
          <p xml:id="i-4NS8TH71UgXVxvUasNP1Xg">
            Morgan Johansson anförde den 25 februari 2020 i frågesvar 2019/20:982
            att regeringen inte ansåg att adoptionslagstiftningen behöver
            ses över. Moderaterna är av en annan upp­fattning. Antalet nationella
            adoptioner ökar inte, trots att antalet familjehemsplacerade barn
            gör det och att det finns forskningsstöd för att adoption i många
            fall är gynnsam­mare för barnets fysiska, kognitiva, sociala,
            känslomässiga och beteendemässiga ut­veckling jämfört med långa
            placeringar i familjehem. Moderaterna anser att dagens adoptionslagstiftning
            behöver ses över så att barnperspektivet väger tyngst. Om det
            står mellan de biologiska föräldrarnas rätt till sitt barn och
            barnets bästa måste det senare alltid väga tyngst. Till exempel
            bör det tas fram riktlinjer för i vilka situationer som möjligheten
            till adoption bör uppmärksammas. Om det anses bäst för barnet,
            familje­hemmet önskar så och det anses lämpligt bör adoption vara
            möjlig. Vidare bör övervägas om adoption vid vissa särskilda undantagsfall
            bör vara möjlig också utan föräldrarnas samtycke.
          </p>
          <head xml:id="i-UT14amUPyRfKERhauTjfTx" type="h1">
            Betänketid vid äktenskapsskillnad
          </head>
          <p xml:id="i-9PQRCyRsQPXvtpaUqtL4Jn">
            Under 1970-talet genomfördes flera förändringar med syfte att
            förenkla förfarandet vid skilsmässa. Till exempel är det numer
            möjligt att få äktenskapet upplöst utan att behöva uppge någon
            särskild grund för äktenskapsskillnad och utan krav på särlevnad.
            Det har varit nödvändiga förändringar för att modernisera äktenskapslagstiftningen
            och Modera­terna anser att det finns skäl för ytterligare modernisering
            genom att avskaffa betänke­tiden vid skilsmässa vid fler fall
            än idag.
          </p>
          <p xml:id="i-PPnbtFCbs7UfdV8b5U3yES">
            Om båda makarna gemensamt ansöker om äktenskapsskillnad sker
            så som huvud­regel omedelbart. Betänketid föreligger dock om det
            begärs av båda makarna, om endast den ena maken vill ha äktenskapsskillnad
            eller om någon av makarna har rättslig vård­nad om och bor varaktigt
            med barn under 16 år. Härvid saknas betydelse om barnet är makarnas
            gemensamma eller om det enbart är den ene makens barn.
          </p>
          <p xml:id="i-JonaRCgj9nQxpSHVqGQGgn">
            Moderaterna föreslår att om det inte finns barn under 16 år med
            i bilden bör äkten­skapsskillnad kunna ske utan betänketid, även
            om det enbart är en av makarna som önskar äktenskapsskillnad.
            Det har flera fördelar, inte minst i äktenskap där den ena parten
            utsatts för våld eller kränks.
          </p>
          <head xml:id="i-3qAdQRaogafpRZzqotfeBh" type="h1">
            Goda män och förvaltare
          </head>
          <p xml:id="i-MtwFmk84YJnUGtABQB98Uk">
            En god man är en fysisk person som utses av en allmän domstol
            för att utföra ett visst uppdrag. Det vanligaste är att en god
            man förordnas i de fall då en enskild på grund av sjukdom, psykisk
            störning, försvagat hälsotillstånd eller liknande behöver hjälp
            att be­vaka sin rätt, förvalta sin egendom eller sörja för sin
            person. De senaste åren har många ensamkommande flyktingbarn kommit
            till Sverige, vilket ökat behovet av gode män. Det har dock varit
            svårt att rekrytera nya gode män i den utsträckning som behövts.
            Uppdraget ger förhållandevis låg ersättning; arvodena ligger mellan
            8 000 och 12 000 kronor om året. Incitamenten för att bli god
            man är således ofta ett personligt engage­mang.
          </p>
          <p xml:id="i-Y1hSXNn2SnJQ5mNpMUmBhS">
            Det är inte enbart den låga ersättningsnivån som kan försvåra
            rekryteringen av goda män. Flera av de som är i behov av god man
            har en komplicerad problembild vilket kräver hög kompetens men
            också utgör en tyngre arbetsbelastning och ett än större ansvar.
            Till dessa uppdrag är det idag extra svårt att rekrytera och vi
            anser därför att det offentliga, som komplement till de ideella
            krafterna, bör kunna hjälpa till. Möjligheten till en viss professionalisering
            av goda män och förvaltare bör därför ses över, för att säkerställa
            att även de svåraste klienternas rätt till en god man tillgodoses.
          </p>
          <p xml:id="i-LS3zCDXSdHSpfCQKzkCAid">
            Mycket av en god mans arbete måste fortfarande ske genom fysisk
            pappershantering. Banker och företag kräver därtill ofta att deras
            egna blanketter kring godmanskap och förvaltarskap fylls i vilket
            blir onödigt arbetskrävande. I dagens digitaliserade samhälle
            borde generella och digitala system finnas, så att arbetet till
            goda mannen eller förval­taren förenklas. Det skulle troligtvis
            också bli mera rättssäkert och förutsägbart om det fanns allmänna
            och tydliga rutiner. Det bör därför ses över hur godman- och förvaltar­skapet
            kan ta steget från pappers- till digital hantering.
          </p>
          <p xml:id="i-GJEgSqKn9gf6TpN5UvfHW3">
            Att bli god man är den enskildes val men det är idag komplicerat
            att avsäga sig uppdraget och i slutänden är det med vissa undantag
            överförmyndarnämnden eller tingsrätten som beslutar om uppdraget
            som god man får avslutas eller ej. För att göra uppdraget mer
            attraktiv och således underlätta rekryteringen av gode män bör
            regel­verket tydliggöras så att den enskilde som tar på sig uppdraget
            som god man är medveten om omfattningen av sitt åtagande och därtill
            bör det vara enklare att avsäga sig uppdraget som god man.
          </p>
          <head xml:id="i-ka1CR7aY3csk8AGmY2hzs" type="h1">
            Rätt till arv
          </head>
          <p xml:id="i-9PHAEQN1ZofMbWz5gLB261">
            Det finns tre grunder för arvsrätt: blodsband och då i första
            hand bröstarvingar, äktenskap och testamente. Den ekonomiska utvecklingen,
            individens frihet och nya familjekonstellationer gör att det finns
            skäl att se över regelverket och dess behov av modernisering.
            Moderaterna vill bland annat göra en översyn av reglerna för särkulls­barn
            i förhållande till efterlevande makes rätt till arv. Därtill bör
            bodelningsprocessen effektiviseras.
          </p>
          <head xml:id="i-SBsv1D4awSHDFb9KjZTHAi" type="h1">
            Dödförklaring
          </head>
          <p xml:id="i-BRrxPA1xQbkGVNTVoUgkvY">
            De svenska myndigheterna accepterar inte somliga länders handlingar
            avseende död­förklaringar. Det innebär att den av de länderna
            dödförklarade personen inte med deras handlingar kan registreras
            som död i folkbokföringen och att processen således för­svåras
            och fördröjs vilket skapar en svår situation för de anhöriga.
            Moderaterna anser därför att lagstiftningen avseende dödförklaring
            bör ses över.
          </p>
        </div>
        <div xml:id="i-6GSnPsLAFyKa8n21NaV484" type="motSignatures">
          <list xml:id="i-2HmxbixojLkEDcFKrMpKDF">
            <item xml:id="i-FYXxQnGmU6FDsn7qAsmDRm">
              Carl-Oskar Bohlin (M)
            </item>
            <item xml:id="i-E3u4RcRKqpSWDY6zvtQYGJ">
              Cecilie Tenfjord Toftby (M)
            </item>
            <item xml:id="i-LNJehP54NemXdXoqexx7DT">
              Lars Beckman (M)
            </item>
            <item xml:id="i-Gp3TXBVktTAkM9zTAJ1rPz">
              Åsa Hartzell (M)
            </item>
            <item xml:id="i-Dqjf9hcnAuyoFFxd28mS8a">
              Ida Drougge (M)
            </item>
            <item xml:id="i-NLGxe6cxPMEfEqE6xTKmKR">
              Mikael Damsgaard (M)
            </item>
          </list>
        </div>
      </div>
    </body>
  </text>
</TEI>
