<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-JuU-00367">
  <teiHeader>
    <fileDesc>
      <titleStmt>
        <title>Kampen mot brottsligheten</title>
        <author corresp="i-Ybw8JnrmHGCsqpipBke8a7">av Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kampen mot brottsligheten</title>
          <idno type="rdwebb">GR02Ju367</idno>
          <rs type="number">Ju367</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GR02Ju367/text</ref>
          <ref type="dokument_url_html">http://data.riksdagen.se/dokument/GR02Ju367</ref>
          <ref type="dokumentstatus_url_xml">http://data.riksdagen.se/dokumentstatus/GR02Ju367</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sg7zoLEpcr7hU2whJagEPM" type="signed"/>
        <correspContext corresp="i-Sg7zoLEpcr7hU2whJagEPM">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-JUfigV9ojwg52TFD5Y4oYK" type="referral">
          <date when="2003-10-15"/>
        </correspAction>
        <correspAction xml:id="i-VusUajXCxU855W6cPweixY" type="dismissal">
          <date when="2003-10-15"/>
        </correspAction>
        <correspAction xml:id="i-An5TncdsCcTqxpbYs3BE75" type="submission">
          <date when="2003-10-07"/>
        </correspAction>
        <correspAction xml:id="i-C14LzpLPks9sn2trz3KbYL" type="assigned"/>
        <correspContext corresp="i-C14LzpLPks9sn2trz3KbYL">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Ju_0367/mot_200304_Ju_0367-0001.pdf"/>
      <div xml:id="i-R453BGhspjDAcof1LZdRgo" type="motHeader">
        <div xml:id="i-JF3CtSNBitBxpfpzwBMdSW" type="motTitle"/>
        <div xml:id="i-858uK5aiuscjrt9WTWTMka" type="motSubmissionInfo"/>
      </div>
      <div xml:id="i-Yp6KtDnAxrVvzzNXxpVi2" type="motBody">
        <div xml:id="i-LiFDiEMG1w2N658XVbG5Ae">
          <p xml:id="i-MhLNkcYp5BKMzM6wQzATPp">
            2003/04 mnr: Ju367 pnr: kd830
          </p>
          <p xml:id="i-Sxwdi5HUfFvBLmjRrB3cKo">
            Motion till riksdagen 2003/04:Ju367
          </p>
          <p xml:id="i-4wwT3XrSi6cTmrWKRd2Mvv">
            av Mikael Oscarsson (kd)
          </p>
          <p xml:id="i-4v6qTAM9d9jDw2Pin9UwKU">
            Kampen mot brottsligheten
          </p>
          <p xml:id="i-EgGc9xJTLa7z3NvmqFEGVE">
            Förslag till riksdagsbeslut
          </p>
          <p xml:id="i-YKTkPuPFw8bNceYpXmwHfi">
            1. Riksdagen tillkännager för regeringen som sin mening vad som
            i motionen anförs om en fortsatt användning och utveckling av
            arbetsmetoden nolltolerans i Sverige. 2. Riksdagen tillkännager
            för regeringen som sin mening vad som i motionen anförs om att
            ”San Diego-modellen” bör prövas i en större svensk stad, förslagsvis
            Uppsala, under ett års tid.
          </p>
          <p xml:id="i-DLPiwuFQnrGzQ1mcqsredy">
            Motivering
          </p>
          <p xml:id="i-8aYE5PLVcBY5GvV1asVkbT">
            Vi upplever hur såväl vardagsbrottslighet som den grövre brottsligheten
            ökar i vårt land. Vad kan vi göra? Ett sätt är att ta lärdom av
            framgångsrika arbetsmetoder från andra länder. I denna motion
            vill jag lyfta fram två exempel. Dels New York-modellen ”nolltolerans”
            som har provats i bland annat Stockholm och Eskilstuna med positiva
            resultat. Grundtanken är kamp mot vardagsbrottslighet och ökad
            trygghet för medborgarna. Dels ”San Diego-modellen” med ett stort
            antal frivilliga som organiserat samarbetar med polisen i kampen
            mot brottsligheten. I praktiken innebär New York-modellen att
            polisen slår till redan mot små örseelser innan dessa leder till
            annan, grövre brottslighet. Polisen i New York, en stad med över
            7 miljoner invånare, arbetar sedan flera år tillbaka extra hårt
            med att sätta stopp för småbrott och förseelser — exempelvis inbrott,
            bilstölder och fylleri. Därigenom kan polisen tidigt förhindra
            att även grövre brott begås. Sedan metoden infördes har brottsligheten
            mycket riktigt sjunkit i New York City. Gatorna har blivit säkrare
            nattetid. Man är nu 2003 nere i samma brottstatistik som på 50-talet!
            Flera försök i Sverige med New York-modellen, nolltolerans, har
            gett positivt utslag. I Eskilstuna tog polisen upp kampen mot
            småbrotten under en örsöksperiod 1996. Misshandelsfallen under
            fredags- och lördagskvällar minskade med 47 procent. I Stockholms
            åtta polisdistrikt provades metoden
          </p>
          <pb facs="riksdagen-motions-pdf/data/200304/mot_200304_Ju_0367/mot_200304_Ju_0367-0002.pdf"/>
          <p xml:id="i-NN4MtbkzGD144JqiSoSjWn">
            2003/04:Ju367
          </p>
          <p xml:id="i-Az3joRPiCtzEwUGyxG6LGn">
            våren 1998. I city inriktades arbetet på kroglivet. Även här
            sjönk antalet misshandelsfall. I Stockholms tunnelbana prövades
            metoden under sex veckor hösten samma år. Strategin mottogs mycket
            väl av resenärer och av de närpolisenheter som var knutna till
            projektet. Resultatet var även här positivt. Erfarenheterna från
            exempelvis New York har satt en del kriminologiska doktriner på
            kant. Ofta har man försökt att bortförklara New York-polisens
            arbetsmetod. Men brottsminskningen i New York är enastående och
            låter sig inte så lätt bortförklaras. Det har visat sig att filosofin
            bakom nolltolerans, ingrepp mot små förseelser för att på så sätt
            förebygga svårare brott, är helt riktig. För att nolltolerans
            ska fungera förutsätts tre saker: en hög polistäthet med många
            poliser i yttre tjänst, ett uppföljningssystem som uppmuntrar
            polisens prestationer och en rättskedja som förmår att hantera
            och som med lika konsekvent nolltolerans följer upp polisens ingripande
            och rapporter. Som alla kan konstatera brister förutsättningarna
            i Sverige som det ser ut i dag på fler punkter för att arbetsmetoden
            nolltolerans ska kunna lyckas fullt ut. För att sådana satsningar
            skall bli effektiva krävs också förbättringar av teknik- och dataanvändningen.
            I USA ligger man också långt framme i användandet av datorer för
            att snabbt sprida kunskap i organisationen och som hjälpmedel
            för att få fast brottslingar. I New York har polisen konstruerat
            ett system som gör att varje enskild polisman kan gå in och ta
            reda på var brotten begåtts, när, hur de utförs och detaljerade
            signalement på misstänkta gärningsmän. Det gör att man dag för
            dag kan följa brottsutvecklingen i vartenda kvarter. Det är en
            ovärderlig hjälp för att förhindra brott. I Sverige kan det ofta
            ta ett år efter att ett brott begåtts innan man kan finna det
            registrerat i en datorbank. Uppföljning och utvärdering av de
            egna insatserna är också något polisen i New York infört. Egentligen
            borde det vara självklart. Omprövningar och utvärderingar skall
            inte heller göras år efteråt utan snabbt, så att de använda metoderna
            kan förändras eller bytas ut, om de visar sig felaktiga. En av
            tankarna bakom New York-modellen, vilket också är skälet till
            att den blivit så kontroversiell, är att det finns annat än sociala
            insatser som kan få ner brottsligheten. Men det är inte samma
            sak, vilket motståndarna hävdar, som att säga att brott inte kan
            ha sociala orsaker. Man kan förespråka både nolltolerans och omfatta
            föreställningen att brottslingar ofta kommer från socialt utsatta
            miljöer. Den engelske premiärministern och labourledaren Tony
            Blair har gjort det i den slagkraftiga formuleringen: ”tough on
            crime, tough on the causes of crime.” Han har också deklarerat
            att New York- modellen kommer att införas i tjugofem engelska
            städer. Enligt forskare på Brottsförebyggande rådet, BRÅ, är det
            på kommunal nivå mycket populärt att äska pengar för att genomföra
            olika sociala projekt i syfte att förebygga brottslighet. Men
            ytterst få kommuner är intresserade av att använda pengar till
            att bekämpa brott på ett av de få sätt som verkligen visat sig
            effektivt som till exempel övervakningskameror, borttagande av
            underjordiska gångar och tunnlar, mörka tvättstugor, undermåliga
            källarlås och garage utan insyn. Det finns mer och mer forskning
            som visar att enklare
          </p>
          <pb facs="riksdagen-motions-pdf/data/200304/mot_200304_Ju_0367/mot_200304_Ju_0367-0003.pdf"/>
          <p xml:id="i-QnXPocZ3EGmUuS88aUqmdm">
            vardagsbrott går att komma åt genom moderniserat och förändrat
            polisarbete i kombination med åtgärder som gör miljön tryggare.
          </p>
          <p xml:id="i-3j9ke8PaAHDims6zQR67zH">
            ”San Diego-modellen”
          </p>
          <p xml:id="i-NDWBAvphP4ptQqGbL49Mdf">
            En annan intressant arbetsmetod som lyckat väl är San Diego-polisens
            stora brukande av frivilliga. Polisen i San Diego har under flera
            års tid lyckats minska såväl den grövre brottsligheten som vardagsbrottsligheten.
            Några
          </p>
          <p xml:id="i-EHdr8fvTGcbinG732niojd">
            exempel: mord rån inbrott bilstöld 1990 135 4.331 16.691 24.245
            1997 67 2.604 8.159 10.809 1998 42 2.121 7.349 9.940
          </p>
          <p xml:id="i-WKSpap8uQJUHZckUaHqqSu">
            Befolkningen har på denna tidsperiod vuxit från 1 118 000 personer
            till ca 1214 000 personer. Intressant är också att San Diego inte
            har någon särskilt stor poliskår, ca 2 000 polismän och 600 civilanställda.
            San Diego-polisen har anseende som kanske den mest progressiva
            och framgångsrika poliskåren i Nordamerika. Vad är förklaringen
            till framgången? Huvudförklaringen är att man valt att lägga betoningen
            på extern samverkan i stor skala, det vill säga att involvera
            enskilda, organisationer, förvaltningar och företag i det stora
            samhällsprojektet: att minska brottsligheten. San Diego-polisen
            har 1 100 frivilliga civilpersoner i olika oavlönade deltidsbefattningar.
            Uppgifterna är allt ifrån receptionister, parkerings- och trafikvakter
            till reservpoliser. Insatserna av de frivilliga lovordas av både
            polischefer och vanliga polismän på fältet. De frivilliga vidareutbildas
            på olika sätt. Dessutom har man nära kontakt med en rad frivilligorganisationer.
            I Sverige finns som bekant redan Grannsamverkan mot brott i många
            bostadsområden. Detta är visserligen bara en liten del i San Diego-modellen,
            men skulle kunna utvecklas. Man ska naturligtvis inte ha någon
            övertro på en speciell teknik eller modell. Men arbetssättet som
            polisen i San Diego utvecklat är ändå så intressant att det borde
            prövas i Sverige.
          </p>
          <p xml:id="i-PZJstVe2FbkHm2iw9Wo896" type="date">
            Stockholm den 4 oktober 2003
          </p>
          <p type="signatureBlock" id="i-Jsp1XRCkdxkzvTUo5bCVDd">
            Mikael Oscarsson (kd)
          </p>
          <p xml:id="i-WDCKWZ5RMnXbfpU7cp4vAm">
            2003/04:Ju367
          </p>
        </div>
      </div>
    </body>
  </text>
</TEI>
