<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--fk--00058">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__58/mot_1953__fk__58-001.pdf"/>
      <fw xml:id="i-FwkQj363wCKUsAjyv58N2g">
        Nr 58—73. Motioner i Första kammaren, nr 58. 1
      </fw>
      <div xml:id="i-Jen1GZv1daCS3dWXYSdfCx" type="motHeader">
        <div xml:id="i-2ooK1B7uWssZkLKKJbpMn6" type="motTitle"/>
        <div xml:id="i-WK1P7VN7JjyNhhP4ZsPrDL" type="motSubmissionInfo"/>
      </div>
      <div xml:id="i-Sr4Sim9rbyDcPcy8VyqZ9K" type="motBody">
        <div xml:id="i-SsgR43wSQLXYAiwDtbTG9z">
          <p xml:id="i-GkRK9gpaNjFhtgrAiZim7w">
            Nr 38.
          </p>
          <p xml:id="i-2c3agdKcUcNWTzerAZR8LX" type="titleString">
            Av herr Huss, om en översyn av gällande bestämmelser rörande
            förvisning från läroverk och andra högre skolor.
          </p>
          <p xml:id="i-7D8uSu6GtHG8hprQgacM1n">
            I 53 och 54 $$ stadgan för rikets allmänna läroverk ävensom i
            däremot svarande föreskrifter i stadgorna för kommunala flickskolor
            (15 $), kom- munala mellanskolor (15 $), högre folkskolor (16
            $) och statsunderstödda privatläroverk (11 $) finnas upptagna
            bestämmelser om tillrättavisning av lärjunge. Gemensamt för dessa
            bestämmelser är, att förvisning från läroverket eller skolan för
            viss tid eller för alltid (vid läroverk dock i regel för högst
            tre ter- miner) må ifrågakomma, »om lärjunge icke låter sig rätta
            av tilldelad be- straffning (tillrättavisning) eller eljest visar
            sig ovärdig (eller det eljest finnes anledning betrakta honom
            såsom ovärdig) att vid skolan (läroverket) åtnjuta undervisning».
            För skolorna, men icke läroverken, gäller dessutom, att förvisning
            kan drabba lärjunge, »&gt;som gör sig skyldig till svårare för-
            seelse». Förvisningsdom skall underställas skolöverstyrelsen för
            prövning och stadfästelse. Anmärkningsvärt är förvisso, att våra
            skolstadgor fortfarande uppta en så irrationell grund för förvisning
            som att eleven visat sig ovärdig att åtnjuta undervisning. Om
            någon elev skall vara i behov av undervis- ning, så är det väl
            den, som begått en svår förseelse. Finns det f. ö. nå- gon människa,
            som är ovärdig att åtnjuta undervisning? Än mera anmärk- ningsvärt
            är, att förvisningsdom beslutas utan att den anklagade eller dennes
            målsman får yttra sig inför den dömande myndigheten. Kollegiet
            fattar sitt beslut i regel endast med stöd av en av klassföreståndaren
            gjord utredning. Det kan tilläggas, att förvisningsdomen även
            på det sättet skiljer sig från andra slag av bestraffningsförfaranden,
            att den anklagade kan undandraga sig straffet genom att anmäla
            utträde ur skolan innan ärendet skulle hava kommit före i kollegiet.
            Barnavårdsdirektör Bylander i Malmö anförde i en artikel i Tidskrift
            för barnavård och ungdomsskydd år 1933 bl. a. följande: »En relegation
            innebär -— i denna del torde var och en kunna vara med mig överens
            — ett utomordentligt vitalt ingrepp i en ung människas liv med
            oöverskådliga verkningar för framtiden. Med läroverkens domstolsförfaran-
            de torde böra jämföras en vanlig domstols minutiösa prövning av
            i många fall ganska bagatellartade brott eller förseelser, i vilket
            förfarande den vill- korliga domen — med sin noggranna förundersökning
            — kommit att spela en högst betydelsefull och enligt min uppfattning
            gagnerik roll. Den allmänna förutsättningen för tillämpandet av
            villkorlig straffdom är ju som bekant,
          </p>
          <p xml:id="i-v3w2uthJQ5JE2AzbrFLTi">
            1 Bihang till riksdagens protokoll 1953. 3 saml. Nr 58—73.
          </p>
          <pb facs="riksdagen-motions-pdf/data/1953/mot_1953__fk__58/mot_1953__fk__58-002.pdf"/>
          <fw xml:id="i-BxCpgNhtwNnn3s68BSyv57">
            2 Motioner i Första kammaren, nr 58.
          </fw>
          <p xml:id="i-JvTCSXx7fyWoJThSDh9ui6">
            att det med hänsyn till den dömdes karaktär och personliga förhållanden
            i övrigt finnes skälig anledning antaga, att han skall utan straffets
            under- gående låta sig rättas. I ett dylikt till min kännedom
            kommet fall, där alltså domstolen efter noggrann prövning och
            efter varmt tillstyrkande från för- undersökaren ansett villkorlig
            dom böra tillämpas, beslöt vederbörande kol- legium, trots särskild
            anhållan om mildhet från allmänne åklagaren och skolans rektor,
            att relegera gossen, ett beslut som givet på ett mycket in- gripande
            sätt direkt motverkade den villkorliga domens syfte. I stället
            för att hjälpa gossen blev sålunda kollegiets beslut honom ett
            hinder för hans upprättelse. En relegation har vittgående sociala
            konsekvenser för den dömde och hans familj, därtill även ekonomiska
            följder av nog så kännbar natur för för- äldrarna, och ur dessa
            synpunkter torde man med skäl vara berättigad att fordra, att
            domsrättens handhavande omgärdas med vissa garantier, ty som det
            nu är, kan det icke anses vara tillfredsställande.&gt; Sedan ovanstående
            skrevs, har den ändring vidtagits i skolstadgorna, att representant
            för barnavårdsnämnd skall kallas att närvara vid kollegiesam-
            manträde, varunder fråga om förvisning skall handläggas. Men icke
            heller denna anordning är fullt tillfredsställande. Om förseelsen
            föranlett polis- anmälan och handläggning av domstol, som efter
            hörande av barnavårds- nämnd beslutat villkorlig dom, bör någon
            ytterligare dom av skolans kolle- gium i form av förvisning icke
            få komma i fråga annat än i undantagsfall, som i det följande
            diskuteras. Och i de fall, då förseelsen blivit av barna- vårdsnämnden
            känd först i samband med kallelse till kollegiesammanträde, hinner
            nämnden i regel icke få till stånd en barnpsykiatrisk undersökning
            eller fatta eget beslut i ärendet före nämnda sammanträde. Självfallet
            vore det även i sådana fall i regel olyckligt, om kollegiet dömde
            till förvisning, under det att barnavårdsnämnden sedermera funne
            förutsättningar föreligga för elevens sociala återupprättelse
            och vidtoge åtgärder i överensstämmelse härmed. Det kan alltså
            diskuteras, om förvisningsstraffet bör bibehållas. Men en diskussion
            härom kan av allt att döma inte föras med någon större fram- gång,
            förrän det klarlagts, vad samhället kan och önskar uppnå genom
            en förvisning. Prestigesynpunkter i form av månhet om läroverkets
            eller sko- lans »anseende&gt;» äro numera föråldrade och kunna
            knappast anföras som argument för bibehållande av denna bestraffningsform,
            allra helst som straf- fet särskilt hårt drabbar elever från hem
            med svag ekonomi. Såsom korrek- tionsform kan förvisningen betraktas
            såsom i regel tämligen värdelös och ofta direkt skadlig, då den
            är ägnad att förhindra eller starkt försvåra fortsatt utbildning.
            Av allt att döma bör därför numera det enda acceptabla skälet
            för förvisning vara ett väl dokumenterat påvisande av att eleven
            i fråga utövat och utövar ett dåligt inflytande på sina kamrater.
            Förvisning skulle med andra ord inskränkas till att bliva en nödfallsåtgärd
            för att för- hindra spridande av psykisk smitta vid läroverket
            eller skolan, en åtgärd av i princip samma natur som avstängning
            på grund av insjuknande i smitt-
          </p>
          <pb facs="riksdagen-motions-pdf/data/1953/mot_1953__fk__58/mot_1953__fk__58-003.pdf"/>
          <fw xml:id="i-3qVgVmXwc6dvvGSgMGJa4P">
            Motioner i Första kammaren, nr 58. 3
          </fw>
          <p xml:id="i-E8bGFajx4d4iZKAAj7oKCn">
            sam sjukdom. Med denna utgångspunkt skulle förvisningen upphöra
            att vara en form för individuell bestraffning och i stället bliva
            ett utryck för sko- lans allmänna rätt och skyldighet att skydda
            eleverna mot skadliga infly- telser. Det har försports, att skolöverstyrelsen
            är sysselsatt med en omarbetning av i första hand läroverksstadgan.
            Vid denna omarbetning synas sålunda icke minst bestämmelserna
            om förvisning böra uppmärksammas. Med stöd av det anförda hemställes,
            att riksdagen måtte besluta att i skrivelse till Kungl. Maj:t
            under hänvisning till denna motion begära en översyn av nu gällande
            bestämmelser rörande förvisning från äntrar och andra högre .skolor.
            ;
          </p>
          <p xml:id="i-HghigmtFpbV7K9HvzaPxRe" type="date">
            Stockholm den 20 januari 1953.
          </p>
          <div xml:id="i-Ax2vW8YLJau5W9rLYQguBz" type="signatureBlock">
            <list xml:id="i-Y34wnWzuCyUQFgsMJS8i8K">
              <item xml:id="i-Y3tqqQChoFCsMcxKoUPKgp" who="i-86UCJVshbB61vRjLxQjFvP" type="signature">
                Ragnar Huss
              </item>
            </list>
          </div>
        </div>
      </div>
    </body>
  </text>
</TEI>
