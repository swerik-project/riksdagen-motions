<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-KU-02812">
  <teiHeader>
    <fileDesc>
      <titleStmt>
        <title>Starkare rättsstatliga principer, ett förstärkt fri- och rättighetsskydd och andra grundlagsfrågor</title>
        <author corresp="i-9YKB8rsGppqRutMkVzzGbk">av Marta Obminska m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2812 av Marta Obminska m.fl. (M)</title>
          <idno type="rdwebb">H6022812</idno>
          <rs type="number">2812</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H6022812/text</ref>
          <ref type="dokument_url_html">http://data.riksdagen.se/dokument/H6022812</ref>
          <ref type="dokumentstatus_url_xml">http://data.riksdagen.se/dokumentstatus/H6022812</ref>
          <ref type="docx">http://data.riksdagen.se/fil/E765DB31-BCA3-4D35-AE34-84A93E321B4D</ref>
          <ref type="pdf">http://data.riksdagen.se/fil/EEC4580F-5F8B-4242-8C80-BD5008DDBF4E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KGa34znP4SNkFTbwiVao8N</idno>
            <name>Erik Ottoson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8kHjfJe3gv9xdgf6eRGMjv" type="signed"/>
        <correspContext corresp="i-8kHjfJe3gv9xdgf6eRGMjv">
          <note type="signatory" corresp="i-9YKB8rsGppqRutMkVzzGbk"/>
          <note type="signatory" corresp="i-NDXytJ2sEVrtLhDNxEoc8A"/>
          <note type="signatory" corresp="i-KGa34znP4SNkFTbwiVao8N"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-MDmz3BZyW3T2P9Tp6bvsBM"/>
        </correspContext>
        <correspAction xml:id="i-7VtTVgC7EkgFZC7ULHwstM" type="submitted">
          <date when="2018-11-30"/>
          <time when="14:27:10"/>
        </correspAction>
        <correspAction xml:id="i-KdBTcXcomNsWEAcZtBApP1" type="reviewed">
          <date when="2018-11-30"/>
          <time when="15:42:54"/>
        </correspAction>
        <correspAction xml:id="i-Y7rBiYZGdMy5gNwkDa6Rdr" type="referred">
          <date when="2018-12-05"/>
        </correspAction>
        <correspAction xml:id="i-L4cR7qHzY5dHVS4CejfFpz" type="assigned">
          <date when="2019-06-24"/>
          <time when="14:31:35"/>
        </correspAction>
        <correspContext corresp="i-L4cR7qHzY5dHVS4CejfFpz">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-N66QVGbdxZSZ8Zx3yEwAdf" type="behandlas_i"/>
        <correspContext corresp="i-N66QVGbdxZSZ8Zx3yEwAdf">
          <ref type="uppgift">2018/19:KU30</ref>
          <ref type="ref_dok_id">H601KU30</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KU30</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7H3Zf8J5DFz9gnKTYfZLCR" type="behandlas_i"/>
        <correspContext corresp="i-7H3Zf8J5DFz9gnKTYfZLCR">
          <ref type="uppgift">2018/19:KU27</ref>
          <ref type="ref_dok_id">H601KU27</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KU27</ref>
          <ref type="ref_dok_titel">Fri- och rättigheter, m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DU68kfrgEDwAi4e2aWWE2u" type="motHeader">
        <div xml:id="i-V3M8nJPzh2KmV2xEsNb8sb" type="motTitle">
          Motion till riksdagen 2018/19:2812 av Marta Obminska m.fl. (M)
          Starkare rättsstatliga principer, ett förstärkt fri- och rättighetsskydd
          och andra grundlagsfrågor
        </div>
      </div>
      <div xml:id="i-Xrs3DSDXcoypXvhJU49Vwk" type="motBody">
        <div xml:id="i-EVfCduaAmEsSkwkU4qr85g" type="motProposal" subtype="förslag">
          <head xml:id="i-21a5b2QjokhFesXEHrbr12">
            Förslag till riksdagsbeslut
          </head>
          <list xml:id="i-BHVfTYUCPg1Fn4Kh9ovTKE" style="ol">
            <item xml:id="i-4mPqUGhbW1aSEYrDiZyAi9">
              Riksdagen ställer sig bakom det som anförs i motionen om att
              en grundlagsutredning bör tillsättas i syfte att stärka domstolarnas
              självständighet, och detta tillkännager riksdagen för regeringen.
            </item>
            <item xml:id="i-2jfVqGGNx3yzyjR52f8x9r">
              Riksdagen ställer sig bakom det som anförs i motionen om att
              se över reglerna för utnämning av justitieråd och tillkännager
              detta för regeringen.
            </item>
            <item xml:id="i-Jewad1YQ8vhFbu1kWuKCfC">
              Riksdagen ställer sig bakom det som anförs i motionen om att
              se över hur långt domstolarnas grundlagsstadgade självständighet
              sträcker sig samt överväga om det finns anledning att i detta
              hänseende förtydliga regeringsformen, och detta tillkännager riksdagen
              för regeringen.
            </item>
            <item xml:id="i-YCKePj5Fp5B7HSF6SfzmoK">
              Riksdagen ställer sig bakom det som anförs i motionen om att
              se över hur Lagrådets ställning och domstolarnas lagprövning kan
              stärkas och tillkännager detta för regeringen.
            </item>
            <item xml:id="i-YJwfeqRvfYWDQa7PX23A5V">
              Riksdagen ställer sig bakom det som anförs i motionen om att
              se över hur skyddet för mänskliga fri- och rättigheter kan stärkas
              i regeringsformen och tillkännager detta för regeringen.
            </item>
            <item xml:id="i-MVuR8U69DnDFhXCZxAUus6">
              Riksdagen ställer sig bakom det som anförs i motionen om att
              vid nästa översyn av regeringsformen överväga om fler fri- och
              rättigheter bör omfattas av begränsnings­reglerna i 2 kap. 21
              § regeringsformen samt reglerna om vilandeförklaring i 2 kap.
              22 § regeringsformen och tillkännager detta för regeringen.
            </item>
            <item xml:id="i-28jFyKYBM8XrmUbhf5SFwn">
              Riksdagen ställer sig bakom det som anförs i motionen om att
              stärka grundlags­skyddet för de mänskliga fri- och rättigheterna
              på så sätt att det slås fast att staten har en skyldighet att
              skydda enskilda från kränkningar av mänskliga fri- och rättigheter
              som utförs av andra enskilda, och detta tillkännager riksdagen
              för regeringen.
            </item>
            <item xml:id="i-PUmT7aRGErhrwfZXCGRofc">
              Riksdagen ställer sig bakom det som anförs i motionen om att
              vid nästa översyn av regeringsformen förtydliga utformningen av
              skyddet för föreningsfriheten och tillkännager detta för regeringen.
            </item>
            <item xml:id="i-PMTXscnseG91JLLf3VFF7z">
              Riksdagen ställer sig bakom det som anförs i motionen om en äganderätts-
              och näringsfrihetskommission för att kartlägga hot mot och inskränkningar
              i ägande­rätten och näringsfriheten och tillkännager detta för
              regeringen.
            </item>
            <item xml:id="i-WatnmWR28Fm1ca6yqN3s7b">
              Riksdagen ställer sig bakom det som anförs i motionen om att
              vid nästa översyn av regeringsformen överväga utformningen av
              diskrimineringsförbudet i 2 kap. 12 § regeringsformen och tillkännager
              detta för regeringen.
            </item>
            <item xml:id="i-JwPWgah65ysFRbV2m5g6SN">
              Riksdagen ställer sig bakom det som anförs i motionen om att
              se över regelverket för hur grundlagsändringar får genomföras
              i syfte att försvåra dessa och tillkännager detta för regeringen.
            </item>
          </list>
        </div>
        <div xml:id="i-UB8zoonJTPBSnwSizkttJR" type="motContent">
          <head xml:id="i-NM4bSRBMXx7NgMFhvV32bR" type="h1">
            Motivering
          </head>
          <p xml:id="i-HZitivae6m9nBeJ94JNA7C">
            Sveriges grundlagar utgör grunden för vårt samhällskontrakt.
            Nu har det gått 14 år sedan den förra grundlagsutredningen tillsattes
            och det finns anledning att åter överväga en rad förstärkningar
            av grundlagsskyddet, både vad gäller individens rätt gentemot
            staten, men också för att bygga den svenska rättsstaten och demokratin
            starkare. Under inne­varande mandatperiod vill därför Moderaterna
            att en ny grundlagsutredning ska tillsättas där det bland annat
            bör lämnas förslag på hur domstolarnas självständighet kan stärkas,
            hur Lagrådets ställning och domstolarnas lagprövning kan stärkas
            samt hur grundlags­ändringar kan försvåras.
          </p>
          <p xml:id="i-YZWYAuEit29eeH7665fDND">
            Genom 2010 års grundlagsreform stärktes de svenska domstolarnas
            konstitutionella oberoende. Reformen beslutades i enighet mellan
            riksdagspartierna och skapade en solid grund för domstolarna att
            fullgöra sina dömande uppgifter utan påverkan från den politiska
            maktens önskemål och förväntningar. Efter grundlagsreformens ikraftträdande
            år 2011 har auktoritära partier flyttat fram sina positioner på
            flera håll i Europa. I Polen har det genomgående mönstret på senare
            tid varit att de verkställande och lagstiftande organen systematiskt
            getts möjlighet att på politisk nivå påverka den dömande maktens
            sammansättning, befogenheter och funktion. En liknande utveckling
            där regeringar tänjer på den liberala demokratins principer går
            även att se i såväl Ungern som Rumänien.
          </p>
          <p xml:id="i-NN11hCCcerC4WBCHfzvhQ3">
            De svenska domstolarnas oberoende hotas inte direkt av de auktoritära
            krafterna i övriga Europa. Men exemplen visar vad som kan hända
            med ett lands domstolsväsende när landet får en politisk majoritet
            som inte respekterar rättsstatens principer. Det är därför av
            vikt även för en demokratisk rättsstat som Sverige att ha ett
            regelverk som gör det så svårt som möjligt för en auktoritär regim
            att i en framtid ta politisk kontroll över domstolsväsendet och
            i synnerhet landets högsta domstolar.
          </p>
          <p xml:id="i-DaiNnPyzmpGLfaExFfgwM8">
            Vi menar även att det finns behov att stärka skyddet för de i
            grundlagen fastslagna mänskliga fri- och rättigheterna. Det är
            motiverat att fortsätta att stegvis utveckla regeringsformen.
            Genom denna motion vill vi därför lyfta fram några frågor, som
            vi anser behöver belysas i samband med nästa översyn av regeringsformen.
            Frågor som inte behandlades i Grundlagsutredningens slutbetänkande
            (SOU 2008:125).
          </p>
          <p xml:id="i-AiZTtv9xo57K8pwzb7vU8Q">
            Moderaterna ser inte att det finns någon anledning till att de
            grundläggande mänskliga fri- och rättigheterna som läggs fast
            i vår egen grundlag ska spela mindre praktisk roll och därmed
            ha lägre status än motsvarande rättigheter i Europeiska konventionen
            om skydd för de mänskliga rättigheterna och de grundläggande friheterna
            (Europakonventionen).
          </p>
          <head xml:id="i-KuNFAY2vzoajGn5we5rYY5" type="h2">
            En grundlagsutredning för att stärka domstolarnas självständighet
          </head>
          <p xml:id="i-2a4VkGfMZLASG9LEGEG7g6">
            Utvecklingen vad gäller rättsstatliga principer går åt fel håll
            i många delar av världen. Inte minst i Europa där olika regeringar
            utmanar den liberala demokratins grundläggan­de principer.
          </p>
          <p xml:id="i-4CAibMSRjLGDcKTRiLhDi4">
            I Sverige är den här utvecklingen inte lika påtaglig, men det
            finns inte tillräckligt som säger att vi skulle vara extra skyddade
            mot auktoritära krafter. Skyddet för domstolarnas självständighet
            och Lagrådets ställning bör därför utökas i syfte att säkra ett
            långsiktigt värnande av våra rättsstatliga principer. Därför vill
            Moderaterna att en ny grundlagsutredning tillsätts, i vilken det
            övervägs reformer som stärker domstolarnas långsiktiga oberoende.
          </p>
          <p xml:id="i-VzB1qaKRwfnbg1Aio3dgWV">
            En sådan utredning bör rimligen kunna föreslå hur ett från riksdag
            och regering fristående domstolsråd skulle kunna inrättas, vilket
            skulle kunna utse Domstolsverkets chef. Det bör även i grundlag
            läggas fast hur reglerna för domarna i de högsta domstolarna ser
            ut, exempelvis vad gäller avskedande med mera.
          </p>
          <p xml:id="i-WJRpFrur9HBB9CWgcKc8jS">
            Det finns även ett behov av att frikoppla domstolarnas ekonomiska
            beroende av regeringen för att istället lägga anslagen för dessa
            under ett utskott i riksdagen. Därmed skulle domstolarnas centrala
            konstitutionella funktion tydliggöras. En ny grundlags­utredning
            bör även se över tillsynen av domstolarna för att begränsa riksdagens
            och regeringens makt över desamma.
          </p>
          <p xml:id="i-8UtoyVG7APzErNNt5AaBN2">
            Fram till grundlagsreformen år 2010 utsågs domarna i Högsta domstolen
            och Högsta förvaltningsdomstolen (tidigare Regeringsrätten) av
            regeringen i ett slutet förfarande utan vare sig insyn eller extern
            beredning. En viktig förändring som då inträdde var att varje
            ny rekrytering till domstolarna ska beredas av ett oberoende organ,
            Domar­nämnden. Nämnden inhämtar regelmässigt yttrande från domstolarna
            själva men det finns inte någon i lag reglerad skyldighet att
            höra dessa. Om regeringen överväger att till justitieråd utse
            någon som Domarnämnden inte har föreslagit har regeringen en lagstadgad
            skyldighet att först ge nämnden tillfälle att yttra sig. Någon
            motsvarande skyldighet att höra Högsta domstolen eller Högsta
            förvaltningsdomstolen när regeringen överväger att utse någon
            annan än den som domstolen eller Domarnämnden förordat finns inte.
          </p>
          <p xml:id="i-FdrrstxxFRgua6TNysgqXz">
            En ny grundlagsutredning bör även specifikt ges i uppgift att
            överväga att ge domstolarna en lagstadgad rättighet att under
            beredningsprocessen framföra synpunkter till Domarnämnden och
            även till regeringen i fall då regeringen överväger att utse någon
            annan till justitieråd än en person som respektive domstol förordat
            (försåvitt inte den person som regeringen överväger att utse har
            förts fram av Domarnämnden och berörd domstol har yttrat sig om
            personen till Domarnämnden).
          </p>
          <p xml:id="i-MNKEEWRMREP6D448GosSh2">
            De åtgärder för att förändra personsammansättningen i högsta
            domstolar som i vår nära omvärld främst kommit till användning
            har varit sänkning av pensionsålder, införande av nya behörighetskriterier
            och den verkställande maktens vägran att utnämna föreslagna ledamöter.
          </p>
          <p xml:id="i-RHoKZcCMCxiaHGwoWyjXAn">
            Konkret har det handlat om att sänka den ålder då domare är skyldiga
            att gå i pension, för att bli av med alla domare som är äldre
            än så. Både Polens och Ungerns nuvarande regeringar stöds som
            bekant av en majoritet i respektive parlament. Även i Sverige
            är det möjligt att en framtida regering saknar respekt för rättsstatens
            principer, men har stöd av en majoritet i riksdagen. Den kan i
            så fall använda denna majoritet till att ändra pensionsregler
            som framgår av vanlig lag.
          </p>
          <p xml:id="i-5b5dW2KBZdcHSX9qFtceBP">
            För att göra skyddet för domarna i de högsta instanserna så heltäckande
            som möjligt måste vi därför överväga åtgärder som syftar till
            att försvåra politiskt motiverade tvångspensioneringar.
          </p>
          <p xml:id="i-ViKUXN8iNevxZGfd6ALiRt">
            Genom att fastslå att justitieråd inte kan åläggas att avgå med
            pension före en viss ålder görs skyddet starkare och mer heltäckande
            för domstolarnas och domarnas oberoende gentemot den politiska
            makten. Tröskeln skulle bli betydligt högre för att genomdriva
            tvångspensioneringar genom att sänka pensionsåldern.
          </p>
          <p xml:id="i-JkMpMYeo22rMwhkypS9GaU">
            Det är samtidigt svårt att se några beaktansvärda praktiska problem
            med att ha en i grundlag bestämd lägsta pensionsålder för justitieråd,
            om bestämmelsen knyter an till vad som nu är gängse på svensk
            arbetsmarknad. Med tanke på att medellivslängden successivt ökar
            lär staten knappast i framtiden få anledning att sänka pensionsåldern
            för justitieråd eller någon annan av demografiska skäl. Vill staten
            framöver möjliggöra för justitieråd att stanna kvar i tjänsten
            längre upp i åren kan en högre pensionsålder bestämmas i vanlig
            lag.
          </p>
          <p xml:id="i-U7XN6kerDbK5VQ4Batubht">
            En ny grundlagsutredning bör därför också få i uppdrag att överväga
            att i svensk grundlag slå fast den lägsta ålder som ett justitieråd
            ska ha uppnått för att kunna åläggas att gå i pension.
          </p>
          <p xml:id="i-2PUGcUfXMkjvCgAu6LJVLc">
            Principen om domstolarnas självständighet gentemot den politiska
            makten är av central betydelse i en rättsstat. Principen kommer
            till uttryck i 11 kap. 3 § regerings­formen, där det står att
            ingen myndighet, inte heller riksdagen, får bestämma hur en domstol
            ska döma i det enskilda fallet eller hur en domstol i övrigt ska
            tillämpa en rättsregel i ett särskilt fall.
          </p>
          <p xml:id="i-otaKTU1SZyCNmWx5dJM7q">
            På senare tid har det visat sig att domstolarnas självständighet
            är mer begränsad än vad grundlagsstadgandet kan ge intryck av.
            När Gotlands tingsrätt lade ut domstolens uppropslistor på sin
            hemsida fick den ett föreläggande av Datainspektionen, som ansåg
            att förfarandet stod i strid med bestämmelser i personuppgiftslagen.
            Högsta förvalt­ningsdomstolen gav i mål 6894-13 Datainspektionen
            rätt och menade att domstolarnas självständighet inte omfattar
            sådana beslut som en domstol fattar i den egna verksamheten avseende
            domstolens administration.
          </p>
          <p xml:id="i-BcmCmhsdZYtE8kz9KS4bTt">
            Eftersom det skulle kunna uppfattas som att det föreligger en
            diskrepans mellan Högsta förvaltningsdomstolens beslut och ordalydelsen
            i 11 kap. 3 § regeringsformen finns det anledning att utreda om
            regeringsformen bör förtydligas så att det klargörs hur självständiga
            domstolarna är i förhållande till förvaltningsmyndigheterna.
          </p>
          <head xml:id="i-DDszuy8DA31t7gqzyNkpzi" type="h2">
            Lagrådets ställning och domstolarnas lagprövning ska stärkas
          </head>
          <p xml:id="i-Y11r8qhuTLvLJNt9y1YHDy">
            Det finns behov av ett tydligare system för att kontrollera om
            en viss bestämmelse i lag eller annan författning strider mot
            grundlagen. Moderaterna vill att en ny grundlags­utredning särskilt
            ser på två möjligheter för att åstadkomma detta:
          </p>
          <p xml:id="i-KDJXzHLFoTUy8EFk6p4pdV">
            Dels genom att stärka Lagrådets ställning (förhandskontroll),
            dels genom att införa en möjlighet att i vanlig domstol få fastställt
            att en viss lagbestämmelse strider mot grundlagen eller Europakonventionen,
            utan att frågan aktualiseras i ett konkret fall (efterhandskontroll).
          </p>
          <p xml:id="i-UUiz73qhJZuKzLRnzVTueL">
            Ytterst är lagstiftningen riksdagens ansvar, och väljarna kan
            utöva sin kontroll av lagstiftaren i allmänna val. Men andra förstärkningar
            bör övervägas. En möjlighet är att införa krav på förnyad lagrådsgranskning
            när ny lagstiftning har avstyrkts av Lagrådet och regeringen återkommer
            med ett reviderat lagförslag. Krav på kvalificerad majoritet i
            riksdagen bör övervägas, när en lag behandlas vilken av Lagrådet
            angetts vara oförenlig med grundlagarna, Europakonventionen eller
            rättssäkerhetens krav.
          </p>
          <head xml:id="i-S6PYMwTjTn3jVu6mde3TSj" type="h2">
            Stärkande av skyddet för fri- och rättigheter i grundlagen
          </head>
          <p xml:id="i-MCnrtw4i29SwqR4qQTZTx8">
            Moderaterna vill vidare att flera av rättigheterna i regeringsformen
            stärks eller komplet­teras samt att vissa nya rättigheter införs.
          </p>
          <p xml:id="i-XrkT6aczsHKGoojEj1H9vC">
            Därför vill vi, inom ramen för en utredning, se över möjligheterna
            att införa en rätt till skadestånd när staten har överträtt en
            enskilds fri- och rättigheter i regeringsformen. Vi vill också
            att staten i ett skadeståndsmål som rör mänskliga fri- och rättigheter
            i regeringsformen ska betala sina egna rättegångskostnader även
            om staten vinner målet, om den enskilde haft skälig anledning
            att få sitt fall prövat. Det bör även utredas om en rätt till
            domstolsprövning och hur ett skydd för dubbel lagföring kan införas.
          </p>
          <p xml:id="i-LKatWMXh1ctD4UymbNXspC">
            Alla i regeringsformen garanterade mänskliga fri- och rättigheter
            åtnjuter inte samma skydd mot rättighetsbegränsande lagstiftning.
            Skyddet för äganderätten och näringsfriheten är till exempel svagare
            än skyddet för sådana mänskliga fri- och rättigheter som yttrande-,
            informations-, mötes-, demonstrations- och förenings­friheterna,
            eftersom de båda förstnämnda inte omfattas av de begränsningsregler
            som framgår av 2 kap. 21 § regeringsformen och inte heller av
            reglerna om vilandeförklaring i 2 kap. 22 § regeringsformen. 2
            kap. 21 § regeringsformen stadgar att begränsningar av ett antal
            fri- och rättigheter endast får göras för att tillgodose ändamål
            som är godtag­bara i ett demokratiskt samhälle. Begränsningen
            får aldrig gå utöver vad som är nödvändigt med hänsyn till det
            ändamål som har föranlett den och inte heller sträcka sig så långt
            att den utgör ett hot mot den fria åsiktsbildningen såsom en av
            folkstyrelsens grundvalar. Begränsningen får inte göras enbart
            på grund av politisk, religiös, kulturell eller annan sådan åskådning.
          </p>
          <p xml:id="i-7bZtd8pDpJ2ECbsVNYRYCB">
            Vi menar att det finns skäl att överväga om fler mänskliga fri-
            och rättigheter, till exempel äganderätten och näringsfriheten,
            borde omfattas av begränsningsreglerna i 2 kap. 21 § regeringsformen
            och reglerna om vilandeförklaring i 2 kap. 22 § regerings­formen.
            Mycket talar för att grundlagens skydd mot rättighetsinskränkningar
            borde vara lika starkt, oavsett vilken mänskliga fri- och rättighet
            det gäller, men en analys behöver göras rättighet för rättighet
            för att ge underlag för en bedömning av om det finns sakliga skäl
            att ge vissa rättigheter ett starkare skydd än andra.
          </p>
          <p xml:id="i-4sDtunbV17FZPHm3t232Mv">
            Rätten att äga är en grundval för ett fritt samhälle. Utan enskild
            äganderätt kan inte ett fritt och demokratiskt samhälle existera.
            Det är den entydiga slutsatsen från Central- och Östeuropas frigörelse
            från det socialistiska förtrycket. Ägandet möjliggör den frihet
            från staten som är nödvändig i ett demokratiskt samhälle. Eget
            ägande lägger grunden till ett livsbygge och skapar frihet, trygghet
            och ansvar. Om äganderätten skulle omfattas av begränsningsreglerna
            skulle en inskränkning i den enskildes äganderätt endast få göras
            för att tillgodose ändamål som är godtagbara i ett demokratiskt
            samhälle. Vidare skulle en begränsning aldrig få gå utöver vad
            som är nödvändigt med hänsyn till det ändamål som har föranlett
            dem. Begränsningar skulle heller inte få göras på grund av politisk
            eller annan åskådning eller sträcka sig så långt att den utgör
            ett hot mot den fria åsiktsbildningen. Det framstår som rimligt
            och motiverat att överväga en sådan ordning vid nästa översyn
            av regeringsformen.
          </p>
          <head xml:id="i-QZprXbECsngb7SSWjwBbPr" type="h2">
            Föreningsfriheten
          </head>
          <p xml:id="i-76paENWFJciAaiD8M1ZNdm">
            Frågan om skyddet för föreningsfriheten – alltså rätten att vara
            medlem i eller stå utanför en förening – har diskuterats länge.
            Regeringsformens 2 kap. 1 § 5 pkt stadgar att var och en gentemot
            det allmänna är tillförsäkrad föreningsfrihet, det vill säga frihet
            att sammansluta sig med andra för allmänna eller enskilda syften.
            Som framgår av ordalydelsen skyddas enbart den ena aspekten av
            föreningsfrihet, nämligen rätten att organisera sig. Rätten att
            stå utanför en organisation – den så kallade negativa föreningsfriheten
            – skyddas inte.
          </p>
          <p xml:id="i-6R77afKr5gJTJuaJz2Rbqs">
            Europakonventionen innehåller också en bestämmelse om föreningsfrihet,
            och den täcker även den negativa föreningsfriheten. Eftersom Europakonventionen
            har införlivats med den svenska rättsordningen finns därmed ett
            skydd för den negativa föreningsfriheten även i vårt land. Med
            tanke på det omfattande svenska föreningslivet och den svenska
            föreningskulturen framstår det dock som egendomligt att inte båda
            formerna av föreningsfrihet har ett uttryckligt skydd i regeringsformen.
            Det är av stor betydelse att enskilda fritt får organisera sig,
            men det är också en viktig rättighet att inte bli tvingad in i
            organisationer som står för värderingar eller driver ståndpunkter
            som man inte delar, oavsett om tvånget utövas direkt genom till
            exempel lagstiftning eller indirekt genom att det i praktiken
            är förknippat med sådana negativa konsekvenser att stå utanför
            att den enskilde egentligen inte har något val.
          </p>
          <p xml:id="i-CKfywx9TjVHV2SzJs1Tv5D">
            Kravet på skydd för den negativa föreningsfriheten har som bekant
            ofta drivits med tanke på rätten att stå utanför fackliga organisationer
            utan att drabbas av sanktioner. Därmed har det kommit att bli
            en låsning i frågan utifrån ideologiska utgångspunkter. Vi menar
            att det är dags att göra upp med sådana föråldrade förhållningssätt
            och se att föreningslivet är en viktig del av det svenska samhällslivet
            och den demokratiska infrastrukturen och att det även ger viktig
            demokratisk fostran – och att både rätten att vara medlem i och
            rätten att stå utanför en förening därmed förtjänar skydd också
            i svensk grundlag. Vid nästa översyn av regeringsformen bör alltså
            utformningen av skyddet för föreningsfriheten övervägas.
          </p>
          <head xml:id="i-QQnf7mEi4BLi2oBa1WY7Sf" type="h2">
            En äganderätts- och näringsfrihetskommission
          </head>
          <p xml:id="i-R46cKCk5yb5e9qCjEqYjaC">
            Äganderätten och näringsfriheten är grundläggande beståndsdelar
            i ett fritt samhälle och är även oundgängliga förutsättningar
            för välstånd och utveckling. Äganderätten har ett visst grundlagsskydd
            genom bestämmelserna i 2 kap. 15 § regeringsformen, medan näringsfriheten
            i viss mån skyddas genom 2 kap. 17 § regeringsformen.
          </p>
          <p xml:id="i-J8FqoKBccPsg8XVUunTcpL">
            Det är, som framgår ovan, lättare att inskränka äganderätten
            och näringsfriheten än vissa andra fri- och rättigheter i och
            med att begränsningsreglerna och reglerna om vilandeförklaring
            inte är tillämpliga på äganderätten och näringsfriheten. Den begräns­ning
            som finns i 2 kap. 15 § och 2 kap. 17 § regeringsformen är att
            de båda rättigheterna enbart får inskränkas för att tillgodose
            angelägna allmänna intressen, men man behöver till exempel inte
            göra någon sådan proportionalitetsbedömning som begränsnings­reglerna
            kräver (begränsningen får aldrig gå utöver vad som är nödvändigt
            med hänsyn till det ändamål som har föranlett den).
          </p>
          <p xml:id="i-RjUAkchUjuKsrThTPcxnTE">
            Mot bakgrund av olika exempel kan man få intrycket att väldigt
            mycket kan vara ett angeläget allmänt intresse. Det blir i hög
            grad upp till den som exempelvis vill expropriera viss egendom
            att avgöra vad som är ett angeläget allmänt intresse – redan att
            frågan om expropriation väcks indikerar onekligen att det är angeläget
            för beslutsfattaren att ta över egendomen. Man kan tänka sig situationen
            att ett företag vill expandera genom att köpa grannfastigheten,
            men att grannen inte vill sälja. Om företaget då går till kommunen
            och ber kommunen expropriera marken, antingen med stöd av expropriationslagen
            eller med stöd av plan- och bygglagen efter en planprocess, så
            kanske kommunen tycker att det är ett angeläget allmänt intresse
            att jobben blir fler – men är det verkligen meningen att kommersiella
            intressen ska kunna omvandlas till angelägna allmänna intressen
            på bekostnad av enskilda människors äganderätt?
          </p>
          <p xml:id="i-SiPTupgu6FbQnF1KxwuAFf">
            Även inom jord- och skogsbruket aktualiseras ofta äganderättsfrågor
            mot bakgrund både av offentliga myndigheters ingripanden med hänvisning
            till miljö- och bevarande­synpunkter och av att offentliga eller
            privata aktörer vill ha tillgång till jordbruks- eller skogsmark
            för att exempelvis bygga vägar och järnvägar, sätta upp mobilmaster
            eller bygga vindkraftverk.
          </p>
          <p xml:id="i-L2dwV3PY3jv1dhCsz5ki2U">
            Det här är några exempel på situationer då frågor om äganderättens
            och närings­frihetens ställning i dagens Sverige aktualiseras.
            Olika intressen och principer måste alltid vägas mot varandra
            om de kommer i konflikt när konkreta fall ska avgöras, till exempel
            när äganderättens princip står mot intresset att bygga en ny väg,
            men frågan är om äganderätten och näringsfriheten får stå tillbaka
            i alltför hög grad idag. Mot bak­grund av äganderättens och näringsfrihetens
            grundläggande betydelse för ett fritt och välmående samhälle framstår
            det därför som angeläget att nu göra en omfattande kartläggning
            av hot mot och inskränkningar i äganderätten och näringsfriheten
            i dagens Sverige. Hur tillämpas rekvisitet angeläget allmänt intresse?
            Hur vanligt är det med expropriation och vilka skäl anförs? Vilka
            andra åtgärder hotar i teorin och praktiken äganderätten och näringsfriheten?
            Vilka av hoten beror på utformningen av lagstiftning och andra
            regler och vilka hot beror på hur myndigheterna och domstolarna
            tillämpar reglerna? Det är några av de betydelsefulla frågor som
            bör besvaras. Vi föreslår därför att regeringen tillsätter en
            äganderätts- och näringsfrihetskommission som får i uppgift att
            brett och djupt kartlägga och analysera situationen. När den har
            avslutat sitt arbete blir nästa steg att överväga om det behövs
            åtgärder för att förstärka skyddet för äganderätten och näringsfriheten
            – utöver de som föreslås i denna motion – och vilka åtgärder det
            i så fall bör vara.
          </p>
          <head xml:id="i-9mfQyDNCXMzRg3C1FkEmXw" type="h2">
            Diskrimineringsförbudet
          </head>
          <p xml:id="i-RbeH4WtScwJQafJCMT8X4S">
            I 2 kap. 12 § regeringsformen stadgas att lag eller annan föreskrift
            inte får innebära att någon missgynnas därför att han eller hon
            tillhör en minoritet med hänsyn till etniskt ursprung, hudfärg
            eller annat liknande förhållande eller med hänsyn till sexuell
            lägg­ning. Denna formulering kan jämföras med 1 kap. 1 § diskrimineringslagen
            (2008:567). Denna lag har till ändamål att motverka diskriminering
            och på andra sätt främja lika rättigheter och möjligheter oavsett
            kön, könsöverskridande identitet eller uttryck, etnisk tillhörighet,
            religion eller annan trosuppfattning, funktionsnedsättning, sexuell
            läggning eller ålder.
          </p>
          <p xml:id="i-HP1NCv7Gr9F8q1TMA3fsXv">
            Den centrala skillnaden mellan dessa båda bestämmelser är att
            den förstnämnda uttryckligen säger att diskrimineringsskyddet
            enbart gäller den som tillhör en minoritet, medan den begränsningen
            inte finns i diskrimineringslagen. Även den som i till exempel
            etniskt hänseende tillhör majoritetsbefolkningen, den som vad
            avser sexuell läggning tillhör majoriteten genom att vara heterosexuell
            och den som tillhör Sveriges största religiösa samfund Svenska
            kyrkan kan alltså utsättas för diskriminering på etnisk, sexuell
            respektive religiös grund i diskrimineringslagens mening – men
            omfattas inte av diskrimineringsförbudet i regeringsformen.
          </p>
          <p xml:id="i-RjfzTWjiBcmjXhHSVDMHan">
            Självklart är det angeläget att ha ett starkt skydd för personer
            som i något avseende tillhör en minoritet, eftersom diskriminering
            inte sällan innebär att en majoritet på ett orättfärdigt sätt
            tar sig rätten att göra något på en minoritets bekostnad. Samtidigt
            är det viktigt att se vad det är som typiskt sett gör att diskriminering
            är orättfärdigt: att en individ blir behandlad annorlunda – sämre
            – på grund av en egenskap som individen inte själv har kunnat
            påverka. Kön, könsöverskridande identitet eller uttryck, etnisk
            tillhörighet, funktionsnedsättning, sexuell läggning eller ålder
            är givna omständigheter som individen har att förhålla sig till,
            men inte kan ändra på (annat än i några få undantagsfall), och
            därför uppfattar vi det som orättfärdigt att hålla faktorer av
            det slaget mot en individ som något negativt. Men det blir inte
            mindre orättfärdigt att särbehandla en individ utifrån exempelvis
            hans eller hennes kön eller etnicitet bara för att han eller hon
            tillhör en majoritet i det aktuella hänseendet. Särbehandlingen
            bygger likafullt på en omständighet som individen inte har kunnat
            påverka.
          </p>
          <p xml:id="i-263dC3FJaL4S3X3QwiUxHX">
            Därmed har diskrimineringslagen en rimligare utgångspunkt än
            regeringsformen, när det gäller avgränsningen av diskrimineringsskyddet.
            Vi anser därför att utform­ningen av diskrimineringsförbudet i
            2 kap. 12 § regeringsformen bör övervägas vid nästa översyn av
            regeringsformen. Då skulle man även kunna överväga om ytterligare
            diskrimineringsgrunder bör införas i regeringsformen. Diskrimineringslagen
            innehåller, som framgår ovan, fler grunder än regeringsformen.
          </p>
          <head xml:id="i-85cMUdAmY7eVTUdVFhPvjD" type="h2">
            Försvårande av grundlagsändringar
          </head>
          <p xml:id="i-HUEMRT1zBku24Uo6rGEpDP">
            Sverige är det relativt enkelt att genomföra en grundlagsändring.
            Det räcker att riksdagen fattar två beslut med enkel majoritet
            och att det äger rum ett val däremellan, men det behöver inte
            vara ett ordinarie val utan kan även vara ett extraval. Eftersom
            grundlagsändringar i vårt land hittills enbart genomförts om det
            funnits brett stöd för dem har frågan om formerna för att ändra
            en grundlag inte på länge varit föremål för närmare diskussioner.
            I ljuset av händelserna i till exempel Polen och Ungern bör det
            övervägas om det är för enkelt att ändra en svensk grundlag. I
            uppdraget för den nya grundlagsutredningen bör, mot bakgrund av
            detta, ingå att överväga om det ska det ställas högre krav för
            att grundlag ska kunna ändras. Exempelvis kan det övervägas om
            det ska krävas kvalificerad majoritet utöver att det behöver ske
            genom två beslut med mellanliggande val. Det bör även övervägas
            om det mellanliggande valet behöver vara ordinarie eller om det
            även fortsatt ska räcka med att det är ett extra val.
          </p>
        </div>
        <div xml:id="i-5K8Sgnc9mpikUpXfum94hE" type="signatureBlock">
          <list xml:id="i-RzAqMWggPbfMUaAVb6vTic">
            <item xml:id="i-YJDRhMK9cwn5WYd95pgY72" who="i-9YKB8rsGppqRutMkVzzGbk" type="signature">
              Marta Obminska (M)
            </item>
            <item xml:id="i-Wu53NmfFkgVz2EWiGAr84T" who="i-NDXytJ2sEVrtLhDNxEoc8A" type="signature">
              Ida Drougge (M)
            </item>
            <item xml:id="i-J2mwkEKpEgPDuxMehjYtf1" who="i-KGa34znP4SNkFTbwiVao8N" type="signature">
              Erik Ottoson (M)
            </item>
            <item xml:id="i-T2fES5Wk5KRUJk8TDqT4UW" who="i-7bVDjZpV72vdnYhJ8phHuW" type="signature">
              Louise Meijer (M)
            </item>
            <item xml:id="i-Ux5gy6DEUsS89EWFx3S32J" who="i-MDmz3BZyW3T2P9Tp6bvsBM" type="signature">
              John Widegren (M)
            </item>
          </list>
        </div>
      </div>
    </body>
  </text>
</TEI>
