<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-02608">
  <teiHeader>
    <fileDesc>
      <titleStmt>
        <title>Stärkt ställning för bostadsrättsinnehavare</title>
        <author>av Momodou Malcolm Jallow m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2608 av Momodou Malcolm Jallow m.fl. (V)</title>
          <idno type="rdwebb">H9022608</idno>
          <rs type="number">2608</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9022608/text</ref>
          <ref type="dokument_url_html">http://data.riksdagen.se/dokument/H9022608</ref>
          <ref type="dokumentstatus_url_xml">http://data.riksdagen.se/dokumentstatus/H9022608</ref>
          <ref type="docx">http://data.riksdagen.se/fil/464A1DE9-29C5-482B-A9A8-BCBB2C1F2D84</ref>
          <ref type="pdf">http://data.riksdagen.se/fil/0046D204-0188-4D96-BE10-F8ABBE7D9088</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-B5R9f2RbwoRxUXwh8NUeGu" type="signed"/>
        <correspContext corresp="i-B5R9f2RbwoRxUXwh8NUeGu">
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-BdHwLs3wJGx4527swsKdUG" type="submitted">
          <date when="2021-10-04"/>
          <time when="10:29:14"/>
        </correspAction>
        <correspAction xml:id="i-94R6sQ8tdh39MbpVPRdyAS" type="reviewed">
          <date when="2021-10-04"/>
          <time when="13:19:39"/>
        </correspAction>
        <correspAction xml:id="i-DMohwHKq1gUeNw49yRVmBK" type="referred">
          <date when="2021-10-14"/>
        </correspAction>
        <correspAction xml:id="i-HRD5Ri5Vm24ahfashtWofK" type="assigned">
          <date when="2022-10-05"/>
          <time when="12:25:22"/>
        </correspAction>
        <correspContext corresp="i-HRD5Ri5Vm24ahfashtWofK">
          <ref type="assignedTo">Civilutskottet</ref>
        </correspContext>
        <correspAction xml:id="i-ETT28ubabDYxADdZco7wHP" type="behandlas_i"/>
        <correspContext corresp="i-ETT28ubabDYxADdZco7wHP">
          <ref type="uppgift">2021/22:CU5</ref>
          <ref type="ref_dok_id">H901CU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU5</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Qr6TWjzQshrKKhpMe1izwF" type="motHeader">
        <div xml:id="i-F1Xoeu86jZ8NggzU1Grotb" type="motTitle">
          Motion till riksdagen 2021/22:2608 av Momodou Malcolm Jallow
          m.fl. (V) Stärkt ställning för bostadsrättsinnehavare
        </div>
      </div>
      <div xml:id="i-knMx4aged751xGwxuP8BT" type="motBody">
        <div xml:id="i-cdPcogf7RFgyXhJ3Udbi2" type="motProposal" subtype="förslag">
          <head xml:id="i-6hsNBfVjKDvHkmqc12x43T">
            Förslag till riksdagsbeslut
          </head>
          <list xml:id="i-WgSdcfXDiRjMf5HEfoTn2J" style="ol">
            <item xml:id="i-2gxgUCbL6xRtZrYKLxiRDq">
              Riksdagen ställer sig bakom det som anförs i motionen om att
              regeringen omgående bör återkomma med lagförslag som stärker skyddet
              för bostadsrättsinnehavare och för bostadsrättsföreningar i enlighet
              med Riksrevisionens rekommendationer och tillkännager detta för
              regeringen.
            </item>
            <item xml:id="i-DqveXx8q5BGj5tLgXTyf53">
              Riksdagen ställer sig bakom det som anförs i motionen om att
              regeringen bör återkomma med lagförslag som gör det lättare att
              tvångsförvalta även bostadsrättsföreningar och tillkännager detta
              för regeringen.
            </item>
          </list>
        </div>
        <div xml:id="i-KtWDMzLE17btH9KkUDXUVz" type="motContent">
          <head xml:id="i-KPsF7Ztb5Xaey55UXGi2tZ" type="h1">
            Motivering
          </head>
          <p xml:id="i-Cc6ayTrAh1WDXDqiPRHvX1">
            Bostadsrätt är en unik upplåtelseform med rötterna i den kooperativa
            rörelsen – ett mellanting mellan äganderätt och hyresrätt. När
            man köper en bostadsrätt förvärvar man en andel i den ekonomiska
            förening som äger fastigheten. Samtidigt får man nyttjande­rätt
            till bostadsrätten och får bo där på obegränsad tid, så länge
            bostadsrättsföreningens stadgar respekteras.
          </p>
          <p xml:id="i-8fDLJttbubppQPW5pr9cew">
            I Sverige finns omkring 1 miljon bostadsrättslägenheter fördelade
            på ca 25 000 aktiva bostadsrättsföreningar. Dessutom utgörs en
            stor andel av nyproduktionen av bostadsrätter.
          </p>
          <p xml:id="i-H3hKRpi5TQJXxZfgybJCcT">
            Det ska vara tryggt att bo i bostadsrättslägenheter. Det behövs
            därför ett bra rättsligt skydd både för dem som redan bor i en
            bostadsrätt och för dem som avser att köpa en, inte minst då köpet
            av bostaden ofta har en väldigt stor ekonomisk betydelse för den
            enskilda personen.
          </p>
          <p xml:id="i-HqZAoxtFPpLHYXUubfbeKr">
            I dag finns det stora brister i konsumentskyddet på bostadsrättsmarknaden.
            Det gäller såväl för befintliga bostadsrättsinnehavare som för
            köpare av en bostadsrätt. Frågan utreddes av en statlig utredning
            för ett antal år sedan och utredningen om stärkt konsumentskydd
            på bostadsrättsmarknaden lämnade i sitt betänkande ett antal förslag
            som syftar till att förbättra konsumentskyddet (SOU 2017:31).
            Förslagen har ännu inte lett till någon åtgärd från regeringens
            sida.
          </p>
          <p xml:id="i-4iEbfjSfkVg2s1pKnLixjJ">
            En del av bostadsrättsmarknaden där konsumentskyddet är särskilt
            svagt är vid köp av nyproducerade bostadsrätter. Den som köper
            en nyproducerad bostadsrätt har i dag avsevärt sämre skydd än
            konsumenter på andra marknader. Köparens ställning är svag, samtidigt
            som det finns betydande risker. Det är exempelvis svårt för köpare
            av ny­producerade bostadsrätter att kräva att fel avhjälps och
            att hävda sin rätt vid förseningar. Köpare får dessutom inte tillräcklig
            information om risker och inte heller det konsu­mentskydd som
            t.ex. konsumentinriktad tillsyn ger på andra marknader.
          </p>
          <p xml:id="i-UdYAzrdydJB1xFkFP1xi8g">
            I rapporten Konsumentskydd vid köp av nyproducerade bostadsrätter
            (RiR 2020:3) granskade Riksrevisionen om regeringen och berörda
            myndigheter har gjort tillräckligt för att köparnas intressen
            ska tillvaratas vid köp av nyproducerade bostadsrätter. Den övergripande
            slutsatsen var att regeringen inte har gjort tillräckligt i detta
            avseende. Vänsterpartiet delar Riksrevisionens slutsats.
          </p>
          <p xml:id="i-SqXeDSRhmCEHYh2MkB2Zos">
            Enligt Riksrevisionens rekommendation bör regeringen se över
            bestämmelserna i bostadsrättslagen och andra relevanta föreskrifter
            för att säkerställa att köpare av nyproducerade bostadsrätter
            omfattas av ett ändamålsenligt konsumentskydd, i linje med andra
            konsumentmarknader. Skyddet bör, enligt Riksrevisionen, innebära
            att näringsidkaren har ett ansvar för leverans av varan till köparen.
            Denna översyn bör, enligt Riksrevisionen, vidare beakta
          </p>
          <p xml:id="i-Ka13M8cEwGohPiXZjzzy3Q">
            ‒ behovet av att förtydliga fastighetsmäklarens roll och informationsansvar
            vid förmedling av nyproduktion
          </p>
          <p xml:id="i-HF8wLU4wuiT5BQk9sVaiEM">
            ‒ behovet av att begränsa köparnas privatekonomiska risk efter
            tecknandet av förhandsavtal, t.ex. vid prisnedgångar
          </p>
          <p xml:id="i-7NtjtnvnHFpTm6jYXd5p9w">
            ‒ behovet av bestämmelser som definierar vad som utgör en hållbar
            ekonomi i en byggmästarbildad bostadsrättsförening
          </p>
          <p xml:id="i-Ro4QTrk9XKuE5QpgbujjEB">
            ‒ behovet av att införa bestämmelser för att köparen inför köp
            av nyproducerade bostadsrätter ska få information om risker (RiR
            2020:3).
          </p>
          <head xml:id="i-WCF5ns8KMscES1ibcfeYM4" type="h1">
            Vänsterpartiet anser att Riksrevisionens rekommendation är rimlig.
          </head>
          <p xml:id="i-8gcpyrLLjnVBi8Uztw8wtD">
            Regeringen framhåller att man välkomnar Riksrevisionens granskning
            och att man instämmer i de övergripande iakttagelserna. Enligt
            regeringen pågår en översyn av bostadsrättslagen, bl.a. utifrån
            förslagen i betänkandet Stärkt konsumentskydd på bostadsrättsmarknaden
            (SOU 2017:31), men man menar att det saknas underlag i betänkandet
            om flera av de brister som Riksrevisionen har pekat på och att
            Regerings­kansliet därför är inriktat på att ta fram ytterligare
            beredningsunderlag som bl.a. tar sikte på de brister som Riksrevisionen
            har identifierat (skr. 2019/20:171).
          </p>
          <p xml:id="i-DH3Z4QAWN9RK9P8F8PXPjC">
            Vänsterpartiet välkomnar att Regeringskansliet delar Riksrevisionens
            iakttagelser och att man i beredningsarbetet tar hänsyn till såväl
            förslagen i SOU 2017:31 som till de brister som framkommer i Riksrevisionens
            granskning. Vi konstaterar dock att frågan har beretts inom Regeringskansliet
            under anmärkningsvärt lång tid, samtidigt som bristerna i konsumentskyddet
            på bostadsrättsmarknaden kvarstår.
          </p>
          <p xml:id="i-Rzcbkw6CJYkvqGUr9WDuDp">
            Under de år regeringen berett frågan har flera avslöjanden gjorts
            kring bostadsrätts­föreningar som kapats och utnyttjats för enskilda
            individers vinnings skull. Ekonomier har körts i botten och boende
            har fått betala priset genom vanskötta föreningar och fastigheter.
            Särskilt uppmärksammade fall har två bostadsrättsföreningar på
            Rosengård i Malmö varit, i ett bostadskomplex som i folkmun kallas
            ”Kinesiska muren”. Fören­ingarna har kommit att illustrera det
            nästintill laglösa tillstånd som enskilda personer som äger en
            andel av en bostadsrättsförening kan försättas i.
          </p>
          <p xml:id="i-2typqhGSF8igU5mtFurJ29">
            Är det något som mediernas granskningar visat så är det just
            lagens stora brister. Det saknas ansvariga myndigheter när bostadsrättsföreningar
            kollapsar, och de boende kan inte få hjälp någonstans ifrån. Inte
            heller är det möjligt att använda exempelvis tvångs­förvaltning
            som en utväg, då detta bara är ett verktyg för misskötta hyresfastigheter.
            I stället riskerar föreningarna att banken sätter dem i konkurs,
            vilket i korthet innebär att fastigheterna blir hyresrätter och
            att de boende därmed förlorar äganderätten till sina lägenheter.
            De har dock kvar de privata banklån som de tagit för att köpa
            bostäderna – troligen för resten av livet.
          </p>
          <p xml:id="i-MTn15pgp6QDEG23HEP7USK">
            Vänsterpartiet har i flera år lyft behovet av att stärka konsumentskyddet
            på bostads­rättsmarknaden. I åtskilliga artiklar, i interpellationsdebatter
            och även i en följdmotion med anledning av regeringens skrivelse
            om Riksrevisionens rapport om konsument­skydd vid köp av nyproducerade
            bostadsrätter har vi krävt att regeringen skyndsamt ska genomföra
            en översyn av bestämmelserna i bostadsrättslagen och andra relevanta
            föreskrifter i enlighet med Riksrevisionens rekommendationer.
            Vi har också vid flera tillfällen pekat på just risken att föreningarna
            säljs på exekutiv auktion och slutar som hyresrätter med stora
            ekonomiska förluster för de enskilda bostadsrättsinnehavarna.
          </p>
          <p xml:id="i-UNh8dW1hLCRJZxZYGiC9YH">
            Tillsammans med andra riksdagspartier stod vi även bakom ett
            utskottsinitiativ i civilutskottet om att regeringen bör återkomma
            med förslag som stärker konsument­skyddet på bostadsrättsmarknaden.
            Riksdagen riktade två tillkännagivanden till reger­ingen (bet.
            2019/20:CU9 punkt 4, rskr. 2019/20:169) om att regeringen bör
            återkomma med förslag som stärker konsumentskyddet på bostadsrättsmarknaden.
            Men trots tillkännagivandena har regeringen alltså inte återkommit
            med förslag som stärker konsumentskyddet på bostadsrättsmarknaden.
          </p>
          <p xml:id="i-9tfMJ9mJqFqgdij4akjUXS">
            När regeringen i mars 2021 än en gång redovisade sina åtgärder
            med anledning av tillkännagivandena uppgav de att de ännu inte
            är slutbehandlade. I regeringens skrivelse 2020/21:75 står att
            läsa att ”arbetet med frågorna pågår i Justitiedepartementet,
            som bl.a. höll ett samrådsmöte med berörda organisationer i december
            2020. Efter det att de synpunkter som lämnades vid mötet har analyserats
            kan ställning tas till vilka fortsatta beredningsåtgärder som
            bör vidtas.”
          </p>
          <p xml:id="i-McmmiyRSm6ijhofpqnpZF4">
            I dag kan vi konstatera att kronofogdens exekutiva auktion av
            bostadsrättsföreningen Taxeringsrevisorn 2 på ovannämnda ”Kinesiska
            muren”, som var utlyst i slutet av september, stoppades bara ett
            par dagar innan den skulle ha genomförts. Detta då banken som
            stod som sökande hos kronofogden begärde anstånd med anledning
            av det kontrakt på frivillig försäljning som finns från föreningen
            till MKB, Malmös kommu­nala bostadsbolag. Det betyder alltså att
            banken godtog MKB:s bud och att ett köpekontrakt är undertecknat.
          </p>
          <p xml:id="i-9p4sbkhaC1ZWTVpsjZPNey">
            Att MKB går in som köpare innebär att de boende slipper förlora
            allt, då budet även innehåller viss kompensation till dessa. Men
            det innebär likväl att huset omvandlas till hyresrätter och att
            bostadsrättsinnehavarna i de 79 lägenheterna därmed förlorar ägande­rätten
            till bostäderna och sina investeringar och dessutom står kvar
            med miljoner i skuld till banken.
          </p>
          <p xml:id="i-JhwfV45s6VjNE6QsahcKQt">
            Vi menar att detta är en katastrof som kunde ha undvikits, om
            regeringen hade agerat. Så många har under så lång tid pekat på
            problemen, och ändå har inga åtgärder vidtagits. Bortsett från
            medias uppmärksamhet och Vänsterpartiets engagemang, också tillsammans
            med andra riksdagspartier, har exempelvis även Kronofogdemyndigheten
            efterlyst en översyn av lagarna för att förhindra att fler föreningar
            kapas och plundras. Kronofogden har utrett flera fall som liknar
            Kinesiska muren och befarar att metoderna är på väg att spridas.
            Ansvarig minister, Morgan Johansson (S), avböjde även den gången
            att kommentera (Sydsvenskan 2019-06-20).
          </p>
          <p xml:id="i-MgScJrCeson7AoLpuBXZ15">
            Trots all uppmärksamhet har regeringen alltså i flera år valt
            att fortsätta att upprepa att man avser att ta fram ”ytterligare
            beredningsunderlag” i frågan.
          </p>
          <p xml:id="i-JaxDBhzAFgGYTzAAARi3MW">
            ”Kinesiska muren” må ha några av de hårdast drabbade föreningarna,
            men de är alltså långt ifrån de enda utsatta. Det är därför hög
            tid för regeringen att agera. Reger­ingen bör omgående återkomma
            med lagförslag som stärker skyddet för bostadsrätts­innehavare
            och för bostadsrättsföreningar i enlighet med Riksrevisionens
            rekommen­dationer. Detta bör riksdagen som sin mening ge regeringen
            till känna.
          </p>
          <p xml:id="i-2gXY4NAHpwnvz4wgwPSswg">
            Ytterligare en kritiker i mängden är Bostadsrättsägarnas riksförbund.
            Ordförande Staffan Teste skriver i Sydsvenskan (2021-03-02) att
            ”regering och riksdag har skapat möjligheterna för skandalen i
            ’Kinesiska muren’. Det som skett har varit möjligt därför att
            lagstiftningen kring bostadsrätter är svag. Bättre möjlighet att
            tvångsförvalta bostads­rättsföreningar som missköter en fastighet
            hade hjälpt i fall liknande ’Kinesiska muren’.”
          </p>
          <p xml:id="i-55J7ZYD1KHgPHCiPsfeHKy">
            Vänsterpartiet håller med. Vi menar att en extra viktig reform
            när det kommer till just problemet med kapade bostadsrättsföreningar
            är möjligheten att tvångsförvalta dessa kapade föreningar. Genom
            beslut om tvångsförvaltning övertas den ekonomiska kontrollen
            av fastigheten av förvaltaren. De som har kapat en bostadsrättsförening
            kan alltså i så fall inte fortsätta att försnilla pengar.
          </p>
          <p xml:id="i-KBUF6Sz6z7vKFx55X7Q4hq">
            Enligt bostadsförvaltningslagen är det möjligt att tvångsförvalta
            hyresfastigheter som missköts. I fallet med ”Kinesiska muren”
            har man haft en så pass omfattande uthyrning så eventuellt skulle
            lagen ha kunnat omfatta sådana föreningar. Detta är dock inte
            alltid fallet, varför regeringen bör återkomma med lagförslag
            som gör det lättare att tvångsförvalta även bostadsrättsföreningar.
            Detta bör riksdagen som sin mening ge regeringen till känna.
          </p>
        </div>
        <div xml:id="i-R5zzxKNSmxXvZENXARENG3" type="motSignatures">
          <list xml:id="i-5rWXHdRwmxwPWH7qMtq2az">
            <item xml:id="i-TAwPnDP13gwtoubD8aYkw7">
              Momodou Malcolm Jallow (V)
            </item>
            <item xml:id="i-Nb1foj61zykkHtCBv4njXN">
              Ida Gabrielsson (V)
            </item>
            <item xml:id="i-EUhQoRhySC1r1GazctqMT1">
              Maj Karlsson (V)
            </item>
            <item xml:id="i-6wguCKDWiNrcsGTZuAgNey">
              Daniel Riazat (V)
            </item>
            <item xml:id="i-GP4gFZWHQeH3WphBbrsgWj">
              Karin Rågsjö (V)
            </item>
            <item xml:id="i-MB6nQGccDPB2W6BDWTYm2u">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
