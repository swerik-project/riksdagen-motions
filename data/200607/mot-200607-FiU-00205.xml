<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-FiU-00205">
  <teiHeader>
    <fileDesc>
      <titleStmt>
        <title>Lön och avgångsvederlag</title>
        <author corresp="i-M5o8cYSRJsbmZdvevomfQX">av Ulla Andersson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lön och avgångsvederlag</title>
          <idno type="rdwebb">GU02Fi205</idno>
          <rs type="number">Fi205</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GU02Fi205/text</ref>
          <ref type="dokument_url_html">http://data.riksdagen.se/dokument/GU02Fi205</ref>
          <ref type="dokumentstatus_url_xml">http://data.riksdagen.se/dokumentstatus/GU02Fi205</ref>
          <ref type="doc">http://data.riksdagen.se/fil/121004E8-4DA8-401B-BD17-146BB215F301</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HEzqSamyGXTdnZwrqcfs6Y" type="signed"/>
        <correspContext corresp="i-HEzqSamyGXTdnZwrqcfs6Y">
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-Nj6rnCfHps9ZzFLuPuYaNj"/>
        </correspContext>
        <correspAction type="referral" xml:id="i-Y9MDHSig7yFexDRbfsK9NJ">
          <date when="2006-11-07"/>
        </correspAction>
        <correspAction type="dismissal" xml:id="i-G1fQRVuTcKbWsQoAfb58gi">
          <date when="2006-11-07"/>
        </correspAction>
        <correspAction type="submission" xml:id="i-9QRk9gozfMc8bmuiquMtBC">
          <date when="2006-10-31"/>
        </correspAction>
        <correspAction type="numbering" xml:id="i-Xz6y5ooLyQiZEiR88bbU8d">
          <date when="2006-10-30"/>
        </correspAction>
        <correspAction type="transfer" xml:id="i-NxChJd4UQJ1HnxRGiRTBr5">
          <date when="2006-10-20"/>
        </correspAction>
        <correspAction type="assigned" xml:id="i-6xDAfnmGr9RKGSWAbDSkRh"/>
        <correspContext corresp="i-6xDAfnmGr9RKGSWAbDSkRh">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LhqNBr94eXDbwZZG24iH9V">
            Förslag till riksdagsbeslut
          </head>
          <list style="ol">
            <item xml:id="i-QHb9TDZWRvg1nNh3WRN7sz">
              Riksdagen tillkännager för regeringen som sin mening vad i motionen
              anförs om lönetak i statlig tjänst.
            </item>
            <item xml:id="i-BqruhcouwTyvYq54LYYno3">
              Riksdagen tillkännager för regeringen som sin mening vad i motionen
              anförs om en övergripande kartläggning och förändring av avgångsvederlag.
            </item>
          </list>
        </div>
        <div type="motContent">
          <head type="h1" xml:id="i-CHTJtKjk97TNJtxMZZh6Ls">
            Lön och avgångsvederlag
          </head>
          <head type="h1" xml:id="i-8s4yHhTYTDiRSbFqeqbZf1">
            Motivering
          </head>
          <p xml:id="i-7K4z9PuVbiVgLmcK66KPfF">
            Inkomst- och förmögenhetsklyftorna i det svenska samhället har
            ökat. Orsakerna är komplexa och sammanhänger med samhälleliga
            maktförhållanden. Att den offentliga sektorn dit resursfördelningen
            sker med demokratiska beslut och där behov snarare än marknadsmakt
            får styra slutade sin expansionstrend i slutet av 1980-talet,
            är en viktig förklaring till de större klyftorna. De högst avlönade
            grupperna i samhället, verkställande direktörer och verkschefer,
            har också fått de största lönelyften under de senaste åren.
          </p>
          <p xml:id="i-Hpiq3QYsEZMZgCmGXdmy9f">
            De strukturella förskjutningarna manifesteras dock konkret på
            olika sätt, och kan också påverkas konkret. En tydlig åtgärd är
            att uppmärksamma och göra något åt fantasilöner för chefer och
            ledande befattningshavare i både privat och offentlig sektor.
          </p>
          <p xml:id="i-R7YNmvxcN1QLjD3FBwrdPo">
            Dessa ersättningar upplevs många gånger med rätta som stötande.
            Det är lätt att se det som att en liten elit av chefer inom och
            utom den offentliga sektorn ges eller i praktiken: ger varandra
            ökade löneförmåner år efter år samtidigt som löneutvecklingen
            för andra grupper släpar efter. Då blir det också svårt att hålla
            samman ett samhälle, och efterlysa förtroende för dess institutioner,
            speciellt i tider med svåra ekonomiska problem. Problemen med
            de höga ersättningarna har inte med enskildas privatmoral att
            göra, och målet med vår problematisering är inte heller att ifrågasätta
            enskildas duglighet detta är en fråga om systemfel som behöver
            rättas till.
          </p>
          <p xml:id="i-YJFaRLfXYqo1TEmv6JyCcc">
            Inom näringslivet är man noga med att omgärda diskussionen om
            de höga lönerna med ord som kompetens och ansvar. Såväl lönenivåer
            som sättet att resonera om dem spiller också över till den offentliga
            förvaltningen. Denna argumentation ter sig märklig om man tittar
            på den faktiska löneutvecklingen. Det kan inte rimligen vara så
            att de höga chefernas kompetens och ansvarsnivå mångfaldigats
            under de senaste decennierna, medan många andra yrkesgrupper stått
            stilla.
          </p>
          <p xml:id="i-Wem8sUuhtKYTVSxpEkcPJA">
            Under valrörelsen har inte minst företrädare för den nuvarande
            regeringen kritiserat det man kallat för maktmissbruk, och antytt
            att det kan finnas problem med tjänster och gentjänster för personer
            inom ledande ställningar inom den offentliga sfären. Ett sätt
            att minska risken för sådana situationer är att begränsa lönerna
            för statliga chefspositioner, så att lönen inte blir så starkt
            överskuggande i bedömningen av deras åtråvärdhet. Rimligen bör
            alltså en sådan hushållning med offentliga medel välkomnas.
          </p>
          <p xml:id="i-EhHZvoJ9b1wuuRrz18NjST">
            Staten bör generellt som arbetsgivare vara pådrivande i att skapa
            rimliga lönevillkor, genom att föra en lönepolitik som skapar
            legitimitet för viktiga verksamheter och ett bra samhällsklimat.
          </p>
          <p xml:id="i-3xEDKKcfRU9N4L5UG4jkHr">
            Vänsterpartiet menar att staten som arbetsgivare skall ha statsministerns
            lön som tak vid lönesättning av ledande befattningshavare. Detta
            bör vara statens position inför löneförhandlingar om olika chefsjobb.
            Statsministern är högste chef inom det statliga området, och har
            det största ansvaret. Detta lönetak borde också kunna fungera
            som moralisk norm för kommuner, landsting och privata företag.
            Ett lönetak bör införas för arbete i statens tjänst. Detta bör
            riksdagen som sin mening ge regeringen till känna.
          </p>
          <p xml:id="i-CFZXG2gD7TzvvibgBtk7uc">
            Inte minst under valrörelsen 2006 har det förts en intensiv debatt
            om arbetsmarknaden och dess funktionssätt. Den tillträdande regeringen
            har betonat vikten av att det ska löna sig att arbeta, samtidigt
            som man ifrågasatt ersättningarna från a-kassan, då dessa påstås
            minska incitamentet att vara med på arbetsmarknaden. Bortsett
            från en djupt problematisk glidning i språket, där löntagarnas
            gemensamt inbetalade försäkringar mot inkomstbortfall vid arbetslöshet
            dömts ut som bidrag, bör incitamentresonemanget rimligen kunna
            appliceras på de höga chefslönerna och på de trygghetsvillkor
            som knappast uppmuntrar till ansvarstagande, utan snarare placerar
            höga ämbetsmän i en säregen position med stora förmåner och mjuka
            fall, inte sällan uppåt.
          </p>
          <p xml:id="i-44LnzPBxPjPcTkHnuqrSKj">
            Osäkerheten i toppchefers trygghet är starkt överdriven. Det
            är inte vanligt att chefer behöver två eller fler årslöner för
            sitt uppehälle. Risken är snarare att överdådiga avgångsvederlag
            gör att vissa toppchefer görs ekonomiskt oberoende för återstoden
            av sitt arbetsliv. De blir så pass förmögna att de i praktiken
            inte behöver arbeta mer för sitt levebröd. Detta överbeskyddande
            skapar oansvarighet bland personer i ledande ställning. Avgångsvederlag
            skall vara en rimlig omställningsersättning, inte en garanterad
            hög levnadsstandard livet ut.
          </p>
          <p xml:id="i-H8LWvKXXcQBs8tBrddaVhr">
            Det behövs en förändring av villkoren. Ett sätt är att knyta
            an till lagen om anställningstrygghet, där lön skall betalas ut
            under tre, sex eller tolv månader beroende på anställningstidens
            längd och den anställdes ålder. Ett annat är att efterlikna riksdagsledamöternas
            villkor där man garanteras 80 % av inkomsten under ett år efter
            en mandatperiod i riksdagen, och där inkomsten är avräkningsbar
            mot andra inkomster. En del har gjorts för att strama upp fallskärmarna,
            men staten kan som arbetsgivare ha en målsättning att gå vidare.
          </p>
          <p xml:id="i-TLe7DDisUoJ1FGGNdv8eW8">
            Regeringen bör låta göra en övergripande kartläggning och förändring
            av avgångsvederlag inom statlig tjänst. Detta bör riksdagen som
            sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-LRC3AEhunvJMzCX4UZGzXa" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-AbVA54jwDQ2Tczxbve7WPX" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-YJCRHNetvG4CwGcJXo2AXf" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-7fRr6MY6xHApZ54SPqM9FM" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-35VRGCrNtk6hQyGzvf1H91" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-E6Ln2yyaKKHYqx1gGpv6s9" who="i-Nj6rnCfHps9ZzFLuPuYaNj">
              Egon Frid (v)
            </item>
          </list>
        </div>
      </div>
    </body>
  </text>
</TEI>
