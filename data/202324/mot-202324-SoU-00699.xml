<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-00699">
  <teiHeader>
    <fileDesc>
      <titleStmt>
        <title>Rimliga regler för alkoholservering</title>
        <author corresp="i-6P8JJH1EpdwZhiQAWRjq7Z">av Oliver Rosengren m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:699 av Oliver Rosengren m.fl. (M)</title>
          <idno type="rdwebb">HB02699</idno>
          <rs type="number">699</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB02699/text</ref>
          <ref type="dokument_url_html">https://data.riksdagen.se/dokument/HB02699</ref>
          <ref type="dokumentstatus_url_xml">https://data.riksdagen.se/dokumentstatus/HB02699</ref>
          <ref type="pdf">https://data.riksdagen.se/fil/28117C1C-3B81-4511-998C-5E6EF8D01B84</ref>
          <ref type="docx">https://data.riksdagen.se/fil/192689A8-A968-438D-B8C4-0A79C5A33133</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6P8JJH1EpdwZhiQAWRjq7Z</idno>
            <name>Oliver Rosengren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QvZufgg5hTjsd5q6PirHGF</idno>
            <name>Stefan Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9fhNUi6m4NDXPgfDkKj62y</idno>
            <name>Gustaf Göthberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WNB4cZwTSnvMM2W3cess4Y</idno>
            <name>Anna af Sillén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2hbRaqsybubKB7TFAQkXGe" type="signed"/>
        <correspContext corresp="i-2hbRaqsybubKB7TFAQkXGe">
          <note type="signatory" corresp="i-6P8JJH1EpdwZhiQAWRjq7Z"/>
          <note type="signatory" corresp="i-QvZufgg5hTjsd5q6PirHGF"/>
          <note type="signatory" corresp="i-NDXytJ2sEVrtLhDNxEoc8A"/>
          <note type="signatory" corresp="i-9fhNUi6m4NDXPgfDkKj62y"/>
          <note type="signatory" corresp="i-WNB4cZwTSnvMM2W3cess4Y"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction xml:id="i-P538DHNwN5qkGDe4aNdaJT" type="submitted">
          <date when="2023-10-02"/>
          <time when="16:48:11"/>
        </correspAction>
        <correspAction xml:id="i-RRxg61tNBEhwJKAQbS5NA8" type="reviewed">
          <date when="2023-10-02"/>
          <time when="17:07:48"/>
        </correspAction>
        <correspAction xml:id="i-LSgcYpQ4Lq9vPPgxQzrE91" type="referred">
          <date when="2023-10-17"/>
        </correspAction>
        <correspAction xml:id="i-EwPaVW3DEJAkQf6BeS4Nhc" type="assigned">
          <date when="2024-04-03"/>
          <time when="16:48:23"/>
        </correspAction>
        <correspContext corresp="i-EwPaVW3DEJAkQf6BeS4Nhc">
          <ref type="assignedTo">Socialutskottet</ref>
        </correspContext>
        <correspAction xml:id="i-DqLDowvstuKsBhJ3BA6pSr" type="behandlas_i"/>
        <correspContext corresp="i-DqLDowvstuKsBhJ3BA6pSr">
          <ref type="uppgift">2023/24:SoU11</ref>
          <ref type="ref_dok_id">HB01SoU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU11</ref>
          <ref type="ref_dok_titel">Alkohol, narkotika, dopning, tobak och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TyeKGCugaFTcXE2BHYu7Mo" type="motHeader">
        <div xml:id="i-Rp4tt3F5ut5RmPfKLXsYej" type="motTitle">
          Motion till riksdagen 2023/24:699 av Oliver Rosengren m.fl. (M)
          Rimliga regler för alkoholservering
        </div>
      </div>
      <div xml:id="i-BXEoMxLsqMziVmxJBkojFS" type="motBody">
        <div xml:id="i-S2A1wxaFtsVr36nTneRSQn" type="motProposal" subtype="förslag">
          <head xml:id="i-NmcRLb4yTtW7744TmDpnom">
            Förslag till riksdagsbeslut
          </head>
          <list xml:id="i-713ZA73ZhrALb7Pss59ZDB">
            <item xml:id="i-YUyAHCkNsg3M7yVDFK4iRg" sortKey="Yrkande 1">
              Riksdagen ställer sig bakom det som anförs i motionen om att
              se över förutsättningarna för slopat krav på matservering för
              att kunna beviljas stadigvarande serveringstillstånd och tillkännager
              detta för regeringen.
            </item>
          </list>
          <list xml:id="i-9otonZjJMwX38rkwhzPCNk">
            <item xml:id="i-Vyk8XoGBRNEyYCPaBCz2hw" sortKey="Yrkande 2">
              Riksdagen ställer sig bakom det som anförs i motionen om att
              se över förutsättningarna för att tillåta take away-försäljning
              av alkohol och tillkännager detta för regeringen.
            </item>
          </list>
          <list xml:id="i-U7dzPs39oGfp7PeM3CckzC">
            <item xml:id="i-3WNRpgSxUTPoM8WeUQDHh9" sortKey="Yrkande 3">
              Riksdagen ställer sig bakom det som anförs i motionen om att
              se över förutsättningarna för att ge lagstöd för hemleverans av
              alkohol och tillkännager detta för regeringen.
            </item>
          </list>
          <list xml:id="i-P4qLDAUmVu5DWWB7y5D4H8">
            <item xml:id="i-WakK3Ki8VNWLWjExZx3hu" sortKey="Yrkande 4">
              Riksdagen ställer sig bakom det som anförs i motionen om att
              se över förutsättningarna för att införa självreglering av serveringstid
              och tillkännager detta för regeringen.
            </item>
          </list>
          <list xml:id="i-JJCUL2X9anbe7gZnTJA23">
            <item xml:id="i-CKEwy2X8FZxf5etmbcHTkg" sortKey="Yrkande 5">
              Riksdagen ställer sig bakom det som anförs i motionen om att
              se över förutsättningarna för att förenkla regleringen av serveringsytor
              och tillkännager detta för regeringen.
            </item>
          </list>
          <list xml:id="i-PsH5XpFTYeRmZcmoK4cNoi">
            <item xml:id="i-61YTqKRSgwSuv3VGG65qEi" sortKey="Yrkande 6">
              Riksdagen ställer sig bakom det som anförs i motionen om att
              tillåta s.k. gårdsförsäljning, på sikt utan restriktioner i kvantitet
              och reglering kring förkovran, och tillkännager detta för regeringen.
            </item>
          </list>
        </div>
        <div xml:id="i-XR55ZHU2VYSRgkHfJxTjmK" type="motContent">
          <head xml:id="i-5kQtgBFf213pWB7WTT1otv" type="h1">
            Slopat krav på matservering för stadigvarande serveringstillstånd
          </head>
          <p xml:id="i-7qyMngUDPiGN4DBu7mai98">
            Restauranger som ansöker om stadigvarande serveringstillstånd
            till allmänheten måste ha ett eget kök i anslutning till serveringslokalen
            samt tillhandahålla lagad eller på annat sätt tillredd mat i ett
            varierat utbud (8 kap. 15 § alkohollagen). För tillfälligt tillstånd
            finns fortfarande ett matkrav, men inte ett krav på att maten
            ska vara tillagad på platsen. Det finns dessutom regler för att
            en så kallad ”drinkbar” inte får uppta en för stor del av serveringsytan.
          </p>
          <p xml:id="i-QP8UXmdTdxME4onAVGZ2o9">
            Matkravet och tillhörande bestämmelser skapar dels tolkningsproblem,
            dels begränsar det flera affärsmöjligheter. Det väcker frågor
            om vad ett varierat utbud är, när köket är tillräckligt nära serveringsytan,
            hur en uteservering med en trottoar mellan ska bemannas och så
            vidare. Det hindrar frisörer från att sälja ett glas bubbel till
            bruden som ska göra håruppsättning innan bröllopet eller teatern
            att sälja ett glas vin före föreställningen.
          </p>
          <p xml:id="i-ykh7i3Mi6JVM2Bkh1u1yd">
            Matkravet och tillhörande bestämmelser i alkohollagen 8 kap.
            15 § bör helt strykas, liksom matkravet för cateringverksamhet
            i 8 kap. 4 § 2 st.
          </p>
          <head xml:id="i-FYWb71CU1CTY3othHozdsc" type="h1">
            Tillåt take away-försäljning av alkohol
          </head>
          <p xml:id="i-6dbUJL6bAw6Ht9vQeNRHH3">
            Pandemin har medfört en ökning av take away-erbjudanden från
            restauranger som tidigare bara erbjöd servering på plats. Koncepten
            har utvecklats på ett sådant sätt att restaurangupplevelsen tar
            plats i hemmiljön, i takt med att take away inte i första hand
            blir ett koncept för snabbmat eller liknande.
          </p>
          <p xml:id="i-88BACPCpecquSsQuNMVSKg">
            Idag finns ett uttryckligt förbud mot att medföra alkohol som
            sålts på ett serverings­ställe från lokalen (8 kap. 23 § alkohollagen).
            I flera andra länder, exempelvis grann­landet Danmark, är det
            tillåtet att ta med sig alkohol från en restaurang ut på allmän
            platsmark utanför.
          </p>
          <p xml:id="i-JRyhA1YU5DJKLooFBKu5i7">
            Restauranger med serveringstillstånd borde tillåtas sälja alkohol
            oöppnat för take away, och den som köpt alkohol på ett serveringsställe
            bör få ta med den ut från serveringsstället såväl öppnad som oöppnad.
            Undantag bör kunna regleras i den lokala ordningsstadgan, om det
            är särskilt olämpligt på någon plats att personer kan ta med sig
            alkohol ut på gatan utanför.
          </p>
          <p xml:id="i-8HfzwvGSQr2a2xEeTPPc73">
            Att tillåta take away-försäljning innebär att 8 kap. 23 § i alkohollagen
            behöver strykas och att ny lagstiftning, som gör restauranger
            med tillstånd att servera alkohol till återförsäljare av alkohol,
            behöver tillkomma. Det kan lämpligen göras genom ett nytt avsnitt
            i alkohollagens 5 kapitel, efter 5 §, under rubriken ”Detaljhandel
            från serveringsställe”.
          </p>
          <head xml:id="i-WiCXKuer2XJFUvhcsYCXXu" type="h1">
            Lagstöd för hemleverans av alkohol
          </head>
          <p xml:id="i-XSY3Nda4Sg4zun45zVbzeD">
            Den som har meddelats ett stadigvarande serveringstillstånd för
            cateringverksamhet i enlighet med alkohollagens 8 kap. 4 § har
            rätt att servera färdiglagad mat och alkoholdrycker till slutna
            sällskap som sker antingen i en för tillfället hyrd lokal eller
            i ett enskilt hem, givet att serveringen sker i enlighet med tillämpliga
            bestämmelser i alkohollagen.
          </p>
          <p xml:id="i-LHcTt17t1RpBJYcjDkK3kF">
            Huruvida denna lagstiftning kan användas för hemleverans av alkohol
            aktualiserades i Växjö när tillståndshavaren Winenine ansökte
            om vad de kallade för microcatering, alltså catering till små,
            slutna sällskap i hemmiljö.
          </p>
          <p xml:id="i-MeZBzsUHrdvCQyuVL5sPfN">
            Cateringtillstånd kräver i normalfall remiss till brandskyddsmyndighet
            för varje serveringsställe, men det finns ett undantag för lokaler
            som ej är avsedda för allmänheten, exempelvis enskilda hem (prop.
            2009/10:125, s. 97). När tillståndshavaren levererar kollar de
            legitimation och berusningsgrad, så som föreskrivs i 3 kap. 5–8
            §§ alkohollagen.
          </p>
          <p xml:id="i-NZxVSB9MNRgEVF1D6TFudj">
            Växjö kommun beviljade Winenine serveringstillstånd, men länsstyrelsen
            kritiserade beslutet. Länsstyrelsen menade att företagets anställde
            borde ha stannat kvar hos kunden tills matgästerna hade avslutat
            sin middag.
          </p>
          <p xml:id="i-7Hyn5rN3CpqLdBQgn3KVoi">
            Alkohollagen föreskriver emellertid inte exakt vad som ska gälla
            vid hemleveranser, varvid kommunen och länsstyrelsen gjorde olika
            tolkningar av hur lagen skulle tillämpas. Enklare vore därför
            om det fanns ett uttryckligt lagstöd för hemleverans av alkohol,
            då även för oöppnat och utan krav på servering. Det skulle möjliggöra
            även för företag som levererar mat att också leverera alkohol
            till maten.
          </p>
          <head xml:id="i-MKVyYgJbu8BNqmbQzV2qK4" type="h1">
            Inför självreglering av serveringstid
          </head>
          <p xml:id="i-XinTzwaMHvaafGqv8dbj9X">
            Alkohollagen anger en normaltid för alkoholservering, kl 01:00.
            Därutöver kan kommuner besluta om lokala riktlinjer och medge
            andra tider i de enskilda serverings­tillstånden. Det finns dessutom
            regler för hur lokalen behöver tömmas efter avslutad servering.
            Under förutsättning att reglerna i andra delar av alkohollagen,
            exempelvis avseende ordning, bör inte serveringstiden regleras
            i lag eller av en kommun. Andra näringsverksamheter förbjuds inte
            hålla öppet vissa tider på dygnet, det bör därför heller inte
            gälla restauranger eller andra serveringsställen.
          </p>
          <p xml:id="i-5Dajt29Bjf5EFUL5qUgzJc">
            Serveringstid bör istället bli något den med serveringstillstånd
            själv bestämmer över. Det skulle kunna uppnås genom att 8 kap.
            19 § i alkohollagen ändras till ”Tillstånds­havaren anmäler till
            kommunen under vilka tider alkoholdrycker och alkoholdrycks­liknande
            preparat får serveras”.
          </p>
          <head xml:id="i-ATnQgy6zTricfomChcJvJV" type="h1">
            Förenkla regleringen av serveringsytor
          </head>
          <p xml:id="i-Nw36e8iirQm4KWVFUtsQvA">
            Alkohollagen har en rad onödiga detaljregleringar av serveringsytan.
            Ett exempel är bestämmelsen om att en bar inte får uppta för stor
            del av serveringsytan och att det ska vara lämpligt antal sittplatser
            (8 kap. 15 §). En annan bestämmelse säger att medhavd alkohol
            inte får serveras eller förvaras i en lokal som har serveringstillstånd
            (24 §) och en tredje att det ska gå att ha ständig uppsikt över
            hela serveringsytan.
          </p>
          <p xml:id="i-UtpyaPtDCZgkpwCYNP1mpZ">
            Matkravets avskaffande kommer att underlätta för många av de
            fall som varit föremål för skilda tolkningar i olika kommuner,
            dessutom innebär det att kravet på eget kök för cateringtillstånd
            hävs (8 kap. 4 § 2 st. alkohollagen). Typexemplet är när en restaurang
            vill ha en ”satellitservering” på andra sidan en väg, som då gör
            att serveringen inte är i direkt anslutning till köket. Ska del
            av serveringen behöva vara bemannad kontinuerligt för att uppsiktsplikten
            ska kunna fullföljas?
          </p>
          <p xml:id="i-HBUyJYDqvmwHksHG9KJtMN">
            Alkohollagen ställer redan höga krav på ordning och på att servering
            ska ske till rätt person. Hur en tillståndshavare löser den saken
            borde vara upp till honom själv. Därför bör ”ha tillsyn över serveringen
            och […]” strykas ur 8 kap. 18 § i alkohollagen. En lokal som har
            serveringstillstånd bör inte heller begränsas på ett sådant sätt
            att den inte också kan hyras ut som privat festlokal på tider
            då den inte används för den ordinarie näringsverksamheten. Därför
            bör även 24 § i alkohollagens 8 kap. strykas.
          </p>
          <p xml:id="i-EsYudS5SxaLSc7yjuPaeh3">
            En lokal som godkänts för servering genom catering vid ett tillfälle
            bör på samma sätt inte heller behöva nytt tillstånd, varför 8
            kap. 4 § 1 st. bör ändras.
          </p>
          <head xml:id="i-WmY1tsA6qotqu1YGBqo4ER" type="h1">
            Tillåt s.k. gårdsförsäljning
          </head>
          <p xml:id="i-3fXRcQKZHXEkAm9Ypwhep5">
            Runt om i Sverige finns lokala producenter av exempelvis öl,
            vin och starksprit. I flera omgångar har förutsättningarna för
            att införa möjlighet för producenterna att bedriva egen försäljning
            på produktionsstället utretts. Redan SOU 2010:98 menade att införande
            var möjligt. Nu diskuteras införande i enlighet med SOU 2021:95,
            som innehåller en rad långtgående begränsningar i syfte att värna
            Systembolagets monopol. Utredningen föreslår ett produktionstak
            per producent, en konsumtionsbegränsning för konsument och krav
            på att varje köp ska kombineras med en förkovran för att det snarare
            ska handla om besöksnäring än alkoholkonsumtion. Ett hårt reglerat
            införande är bättre än inget, men på sikt bör gårdsförsäljning
            införas utan begränsningar av sådant slag.
          </p>
        </div>
        <div xml:id="i-4EPcQdw7HsXFpGrMYLgEfd" type="motSignatures">
          <list xml:id="i-SJvukdXZXzaCYeUGadGCPU">
            <item xml:id="i-D417v5wwuVgZhH4v2Js4s3" who="i-6P8JJH1EpdwZhiQAWRjq7Z">
              Oliver Rosengren (M)
            </item>
            <item xml:id="i-MwtkebqdMLsJRTjCj7D7K4" who="i-QvZufgg5hTjsd5q6PirHGF">
              Stefan Olsson (M)
            </item>
            <item xml:id="i-2mywJ2Z1qQpFeQ8tkukb5A" who="i-NDXytJ2sEVrtLhDNxEoc8A">
              Ida Drougge (M)
            </item>
            <item xml:id="i-Me2rZ3tiKC4cGJDSeEbghi" who="i-9fhNUi6m4NDXPgfDkKj62y">
              Gustaf Göthberg (M)
            </item>
            <item xml:id="i-4nBH4rqGt4ErjC1mPgwQgA" who="i-WNB4cZwTSnvMM2W3cess4Y">
              Anna af Sillén (M)
            </item>
            <item xml:id="i-VoQDCZx7ui9AeakJCeeavY" who="i-J3vB7EYXWFGfYPGahysXrd">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
