<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00369">
  <teiHeader>
    <fileDesc>
      <titleStmt>
        <title>Oljeutsläpp i Östersjön</title>
        <author corresp="i-4BTx6VbUNJDqLqfkYqjnsE">av Tuve Skånberg (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Oljeutsläpp i Östersjön</title>
          <idno type="rdwebb">GY02T369</idno>
          <rs type="number">T369</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T369/text</ref>
          <ref type="dokument_url_html">http://data.riksdagen.se/dokument/GY02T369</ref>
          <ref type="dokumentstatus_url_xml">http://data.riksdagen.se/dokumentstatus/GY02T369</ref>
          <ref type="doc">http://data.riksdagen.se/fil/CC8CE5B9-8601-4F13-82D9-67C5F4B20D0B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-94SypEY3tXyhorXtv88ub9" type="signed"/>
        <correspContext corresp="i-94SypEY3tXyhorXtv88ub9">
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-7JkPn74ZvTiacmm6DA1AMH" type="numbering">
          <date when="2010-10-28"/>
        </correspAction>
        <correspAction xml:id="i-BBNhpLU62Wv179tsAWv4rm" type="submission">
          <date when="2010-10-26"/>
        </correspAction>
        <correspAction xml:id="i-RK63sqT2AyxkDuSftYcFSP" type="transfer">
          <date when="2010-10-26"/>
        </correspAction>
        <correspAction xml:id="i-4UNHW9eisAXsN65W8oVFGd" type="assigned"/>
        <correspContext corresp="i-4UNHW9eisAXsN65W8oVFGd">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DR2rJYV6Dx1ymBSF9KkngM" type="motBody">
        <div xml:id="i-1128t5711i9KD8c8qh4q4D" type="motProposal" subtype="förslag">
          <head xml:id="i-AF2Vt3ZCWeft3cNe6NVKmN">
            Förslag till riksdagsbeslut
          </head>
          <p xml:id="i-SX4JYyFSNG7YAL3zUWQicj">
            Riksdagen tillkännager för regeringen som sin mening vad som
            anförs i motionen om åtgärder för att undvika oljeskador i Östersjön.
          </p>
        </div>
        <div xml:id="i-K1DpG8aPFJMqcQxpZHSAVA" type="motContent">
          <head xml:id="i-Qi6hnJV1iupDGsLyvUEjp9" type="h1">
            Motivering
          </head>
          <p xml:id="i-J6BgKZ6K57zfPSg4e1o3c7">
            Under året har BP:s stora oljeläcka i Mexikanska golfen satt
            fokus på de problem som oljan kan orsaka i maritima miljöer. Betydligt
            närmare oss, i Östersjön, har det under det gångna året skett
            hundratals oljeutsläpp om än av betydligt mindre omfattning än
            Macandokällans.
          </p>
          <p xml:id="i-R6nwKT61BE56u8wFKawYji">
            Sett till en lite längre tidsperiod har oljeutsläppen minskat
            i Östersjön trots ökad fartygstrafik. Trots de 10 000-tals skepp
            som trafikerar Östersjön sker under ett år endast ungefär 100
            fartygsolyckor och endast en tiondel består av förorening; merparten
            är grundstötningar och kollisioner. Den mesta föroreningen sker
            istället när fartygen sköljer sina tankar.
          </p>
          <head xml:id="i-P87oAyyhjNxiDWrBAhrh57" type="h2">
            Mindre oljeutsläpp
          </head>
          <p xml:id="i-NTxcc4puwqFnfqnvmrZRLQ">
            Som exempel kan nämnas att spaningsflyg och satelliter under
            2008 upptäckte 210 olagliga oljeutsläpp i Östersjön. Dessa oljeutsläpp
            är mycket små, ofta under 0,1 kubikmeter, men totalt upptäcktes
            64 kubikmeter olja i Östersjön. Risken att bli upptäckt är nästan
            obefintlig, och under 2008 identifierades endast 21 fartyg.
          </p>
          <p xml:id="i-KJ9VowjU3XW11SfuD5aaMR">
            För att komma till rätta med dessa utsläpp finns ett samarbete
            mellan de berörda länderna, och det sker i dag en relativt omfattande
            övervakning med satellit och flyg. Polen, Sverige, Tyskland, Finland
            och Danmark samt Lettland och Estland förfogar tillsammans över
            mer än 20 flygplan, varav de flesta har avancerad utrustning för
            att utföra spaning efter olja till havs. Övervakning sker även
            från fartyg, och Sverige har flera miljöskyddsfartyg för både
            spaning och sanering.
          </p>
          <p xml:id="i-SPPK9ovyx3uHqkcgD5QLtZ">
            Helcom rekommenderar medlemsländerna till kontrollflygning två
            gånger i veckan över sina viktigaste farleder och en gång i veckan
            över övriga havsområden.
          </p>
          <p xml:id="i-F1ZWCfkK3eqjc7e6SELBX9">
            Mot denna bakgrund räcker det inte med att hamnarna agerar utifrån
            principen att det ska vara kostnadsfritt att lämna spillolja i
            hamn. Fartygen väljer ändå att skölja tankarna under gång i Östersjön,
            för att tjäna tid och därmed pengar. Risken att fällas för det
            brott som oljeutsläppet utgör kan bedömas som mycket liten eller
            obefintlig.
          </p>
          <p xml:id="i-5TeaqjgS2LW1gNhZhXcKfT">
            Det vore alltså värt att pröva tanken på ett ekonomiskt incitament
            att lämna spilloljan i hamn, på samma sätt som ett pantsystem.
            I detta pantsystem kan ingå såväl medel från oljebolagen som medel
            som annars skulle ha använts för oljesanering till sjöss, eller
            i värsta fall på strand, vilket i båda fallen är betydande belopp.
          </p>
          <head xml:id="i-QU17cDoY6vtChfGe1GMtT3" type="h2">
            Risk för stora oljeutsläpp
          </head>
          <p xml:id="i-6FEYWPFnyTJ6kn6cbo61Dn">
            Fortfarande finns dock en risk för större olyckor i Östersjön.
            Transporterna av olja är omfattande till följd av att Ryssland
            världens näst största oljeexportör efter Saudiarabien skeppar
            ut stora mängder olja från terminalen i Primorsk i det inre av
            Finska viken. År 2006 nådde exporten från Primorsk 75 miljoner
            ton, och målet är en årlig utskeppning på upp till 150 miljoner
            ton per år. Den totala årliga oljetransporten från hamnarna i
            Finska viken förväntas öka till 250 miljoner ton till år 2015.
            Risken för haverier motverkas genom ökad användning av tankfartyg
            utrustade med dubbelt skrov, förbättrad navigationsteknik och
            ökad trafikkontroll.
          </p>
          <p xml:id="i-L3CynHwXeyFiu8awC6UD3u">
            Sedan 2004 är Östersjön klassat som ett särskilt känsligt havsområde,
            PSSA (Particularly Sensitive Sea Area). Det innebär att Östersjön
            är ett havsområde av särskild ekologisk, socioekonomisk, kulturell
            eller vetenskaplig betydelse och som är känsligt för den internationella
            sjöfartens potentiella miljöpåverkan. Det behöver därför särskilda
            skyddsåtgärder som kan vidtas inom ramen för FN:s sjöfartsorganisation,
            IMO.
          </p>
          <p xml:id="i-7YBpSKCcATiiySwSV68fhB">
            Ett relativt färskt exempel på hur ömtåligt Östersjön är för
            oljeutsläpp är den kollision som i juni 2003 ledde till att fartyget
            Fu Shan Hai sjönk utanför den svenska kusten med en last av 65
            000 ton pottaska, 1 680 ton tjockolja, 110 ton dieselolja och
            35 ton smörjolja. Det var god sikt och lugnt väder när det kinesiska
            fartyget kolliderade med ett cypriotiskt fartyg mitt på dagen
            mellan Sydostskånes kust och Bornholm, i Bornholmsgattet, ett
            av Europas mest trafikerade farvatten.
          </p>
          <p xml:id="i-61ihUTpnJ8YHMrw43NkYk4">
            Det kinesiska fartyget sjönk efter tre timmar på 70 meters djup
            efter att av formella skäl av den danska kustbevakningen nekats
            att bogseras in till grunt vatten vid Bornholm. Oljesaneringen
            till sjöss och längs Skånes sydostkust kostade hundratals miljoner
            kronor.
          </p>
          <p xml:id="i-LbBBqXmYwwtxaP73MmRq9E">
            Den totala kostnaden för Fu Shan Hais förlisning bedömdes dock
            enligt utredaren Karl Rosberg vid Länskriminalen i Skåne till
            ca 1 miljard kronor, då inkluderat totalförlust av ett lastfartyg
            byggt 1995, totalförlust av fartygets last, reparationsarbeten,
            räddningsarbetet och oljesaneringen. Totalt fick 36 kilometer
            strand och 3 900 ton sand saneras och 375 kubikmeter olja och
            vatten fraktas bort.
          </p>
        </div>
        <div xml:id="i-Fzy4H4ANZXoQVeJBLZnFhd" type="motSignatures">
          <list xml:id="i-RunGaVcMe6xXLKgbUJY8n">
            <item xml:id="i-Wge3Bgd6M45m89NkXGddXg" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
