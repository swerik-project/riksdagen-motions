<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__314/mot_1965__ak__314-001.pdf"/>
      <fw xml:id="i-4pbJr2yqXuV85aSRHVXMEC">
        Motioner i Andra kammaren, nr 314 år 1965 13
      </fw>
      <div type="motHeader" xml:id="i-GcHUzQRF49KLTTQnwt9ihn">
        <div type="motTitle" xml:id="i-LoGyRrAejqZXWyymedY4mh"/>
        <div type="motSubmissionInfo" xml:id="i-5irgpcyxbNCZ79Xv83e29B"/>
      </div>
      <div type="motBody" xml:id="i-XMVZ3Rsvh3hg2GvtziGDxF">
        <div xml:id="i-RT45MnGttdo1swbYMg9kBS">
          <p xml:id="i-WZSXCgEntpWuQX8y8G5DZj">
            Nr 314
          </p>
          <p xml:id="i-V5T62KeM4W5yDCmpQHmkaj">
            Av herr Hedlund m. fl., om vissa familjepolitiska åtgärder. (Lika
            lydande med motion nr 256 i Första kammaren)
          </p>
          <p xml:id="i-CJsDdVJjoDQY5tFRMsTsNp">
            Familjen är en grundsten i vårt samhälle. Särskilt stor är dess
            betydelse i fråga om barnens omvårdnad och fostran. Dessa uppgifter
            kan inte full- göras av någon annan institution än familjen. Härav
            följer att samhället städse måste uppmärksamma betingelserna för
            familjerna och verka för att de blir så goda som möjligt. Det
            främsta medlet härvidlag måste givetvis utgöras av familjepolitiken,
            som således måste tillmätas mycket stor bety- delse. Familjepolitiken
            har emellertid eftersatts i betydelsefulla avseenden. Så- lunda
            är de allmänna barnbidragens utjämnande effekt mindre nu än vid
            införandet 1948. Med hänsyn härtill måste fjolårets barnbidragshöjning
            liksom den höjning som aviserats i årets statsverksproposition
            hälsas med tillfredsställelse. Men familjepolitiken har eftersatts
            också i det avseendet att det i stort sett saknats riktlinjer
            för dess utveckling och anpassning till de ändrade förhållanden
            för familjerna som samhällsomvandlingen för med sig. Vid 1964
            års riksdag väcktes från vårt håll förslag rörande upprustning
            och konkreta riktlinjer för familjepolitiken framöver samt hemställdes
            att en utredning med parlamentarisk sammansättning måtte tillsättas
            för när- mare prövning och utformning av de angivna riktlinjerna.
            Denna hemstäl- lan avvisades av riksdagen. I statsverkspropositionen
            till årets riksdag har emellertid föredragande statsrådet meddelat
            att en särskild kommitté kom- mer att tillkallas med uppgift att
            verkställa en utredning rörande familje- politiken. Vi utgår från
            att kommittén kommer att få parlamentarisk sam- mansättning och
            hälsar med tillfredsställelse att en samlad översyn av fa- miljepolitiken
            sålunda skall komma till stånd. Vi anser det angeläget att de
            förslag som från vårt håll framförts om riktlinjer för familjepolitiken
            närmare prövas och lägges till grund för utredningsarbetet. Inledningsvis
            vill vi därvid framhålla att det ekonomiska stödet till barn-
            familjerna enligt vår mening bör ha tre huvudsyften. Det skall
            medföra en utjämning mellan barnfamiljer över huvud taget och
            andra grupper så att inte barnfamiljerna ensamma behöver bära
            de egentliga barnkostna- derna; det skall tillförsäkra familjer
            med låga inkomster i förhållande till familjestorleken en god
            grundstandard, och det skall utformas så att möd-
          </p>
          <pb facs="riksdagen-motions-pdf/data/1965/mot_1965__ak__314/mot_1965__ak__314-002.pdf"/>
          <fw xml:id="i-RweQbaxLNrmV3ycA6Z5hTX">
            14 Motioner i Andra kammaren, nr 314 år 1965
          </fw>
          <p xml:id="i-JbxgPK8cknSLYFZszen8JA">
            rarnas situation och behov av valfrihet beaktas särskilt när
            barnen är små. I sistnämnda hänseende spelar även möjligheterna
            till barntillsyn m. m. en betydelsefuil roll. De spörsmålen behandlas
            emellertid i annan motion från vårt håll. På grundval av nämnda
            principer anger vi nedan de riktlinjer och mål- sättningar som
            bör vara vägledande för familjepolitiken. Vi vill härvid framhålla
            att man vid förverkligandet av det sålunda angivna programmet
            givetvis måste beakta både de statsfinansiella och samhällsekonomiska
            möj- ligheterna. I enlighet med vad vi framhöll vid fjolårets
            riksdag bör som allmän målsättning gälla att programmet i huvudsak
            skall kunna förverk- ligas inom en tid av 3—4 år.
          </p>
          <p xml:id="i-UfAd25GRn7w8zENeTVE3ys">
            De allmänna barnbidragen Barnbidraget är numera den mest betydelsefulla
            formen för samhällets direkta ekonomiska stöd till barnfamiljerna.
            Deras införande år 1948 inne- bar ett betydande framsteg jämfört
            med de skatteavdrag som tidigare till- lämpades och vilka barnbidragen
            ersatte. Till skillnad från skatteavdrag genom avdrag på den taxerade
            inkomsten utgår de allmänna barnbidragen oavsett inkomstförhållanden
            lika för alla barn. även barnbidragens karak- tär av kontantförmån,
            vilket medger fullständig konsumtionsfrihet, måste tillmätas ett
            betydande värde. Enligt vår mening bör samhällets ekonomiska stöd
            till barnfamiljerna ha till uppgift att utjämna och fördela barnkostnaderna,
            d. v. s. att utjämna den standardskillnad som utan stödåtgärder
            skulle uppstå mellan barn- familjer och andra grupper. Det bör
            dock understrykas att denna utjäm- ning inte kan eller bör drivas
            därhän, att samhället helt övertar barnkost- naderna. Det måste
            anses som en förmån och en tillgång att ha barn. För- äldrar och
            familjer är också beredda att göra betydande uppoffringar för
            barnens skull. Hela vår framtid är emellertid beroende av den
            vård och fostran den uppväxande generationen får. Därför måste
            det anses skäligt och riktigt att vi alla bidrar till barnkostnaderna.
            De allmänna barnbidra- gen bör vara det främsta medlet härvidlag.
            Såsom antytts ovan har de allmänna barnbidragen jämväl karaktären
            av en skatteåterbäring till barnfamiljerna på grund av att dessa
            har lägre skattekraft än andra grupper i motsvarande inkomstlägen.
            Huruvida barn- bidragen skall komma familjerna till del genom
            utbetalda kontantbelopp eller i form av minskad skatt kan ses
            som en teknisk fråga, men det är av största vikt att utformningen
            är sådan att detta allmänna stöd till alla barn- familjer utgår
            med lika belopp per barn räknat. I en särskild undersökning, byggd
            på 1958 års levnadskostnadsunder- sökning, har beräknats att de
            faktiska kostnaderna per barn och år i en tvåbarnsfamilj uppgår
            till ca 2700 kronor. Värdet av »vård och tillsyn i hemmet», som
            beräknats till ca 2 400 kronor per barn i en tvåbarnsfamilj,
          </p>
          <pb facs="riksdagen-motions-pdf/data/1965/mot_1965__ak__314/mot_1965__ak__314-003.pdf"/>
          <fw xml:id="i-7AY8jrJyiSaBur5M7Ujm1P">
            Motioner i Andra kammaren, nr 314 år 1965 15
          </fw>
          <p xml:id="i-AaH4iwXoiYDK6ZciHZ969q">
            är ej medräknat i denna summa. Mot bakgrunden av dessa kostnadssiffror
            är enligt vår mening det nuvarande ekonomiska stödet till barnfamiljerna
            otillräckligt. Förutom fjolårets höjning har de allmänna barnbidragen
            sedan införan- det 1948 varit föremål för reella höjningar vid
            två olika tillfällen, 1957 och 1961. Såsom nämnts är dock deras
            utjämnande effekt alltjämt lägre än 1948. Genom den nu aviserade
            höjningen torde dock 1948 års utjämnande effekt i stort sett återställas.
            Såsom vi framhöll vid föregående års riksdag kan dock inte en
            tillfreds- ställande nivå därmed ha nåtts med hänsyn till den
            allmänna ekonomiska utvecklingen. Målet bör, såsom vi likaledes
            framhöll i fjol, vara att inom den angivna tidsperioden höja barnbidragen
            till 1200 kronor per år och barn. En ytterligare förbättring måste
            eftersträvas. Vi föreslår att barn- bidragen inom en tid av 3—5
            år höjes med 500 kronor. Därjämte måste tillses att barnfamiljerna
            framgent genom barnbidragen får en skälig andel av de allmänna
            standardförbättringarna.
          </p>
          <p xml:id="i-GeXJEZ5Ugc3gz6VKTt1eGr">
            Omvandling av familjebostadsrabatterna
          </p>
          <p xml:id="i-PpwgXFEgayGfiQYV82cC8j">
            Genom de allmänna barnbidragen — lika till alla barn —-- sker
            en allmän omfördelning av barnkostnaderna till barnfamiljernas
            förmån. Såsom nämnts sker dock inte en total utjämning, utan föräldrarna
            får givetvis vidkännas betydande utgifter som inte täckes av de
            allmänna barnbidragen. Med hänsyn till den sneda eller ojämna
            inkomstfördelning som"råder kan detta i lägre inkomstlägen medföra
            en standard som är så låg att den inte kan anses skälig i förhållande
            till den allmänna ekonomiska standarden i samhället. Det finns
            således behov av ett ytterligare ekonomiskt stöd till barnfamiljer
            i lägre inkomstlägen, särskilt flerbarnsfamiljer. Ett sådant stöd
            bör utformas med utgångspunkt från att varje barnfamilj skall
            till- försäkras en skälig ekonomisk standard per konsumtionsenhet
            räknat. Följ- aktligen blir två faktorer avgörande för utformningen
            av ett dylikt stöd, dels familjens inkomst, dels antalet barn
            i familjen. Inom den nuvarande familjepolitiken finns en stödform
            som i vissa av- seenden har en sådan utformning som angivits ovan.
            Familjebostadsrabat- terna utgår således dels med vissa belopp
            per familj (föräldrar) räknat, dels med vissa belopp per barn
            räknat. Principen om inkomst per konsum- tionsenhet får således
            anses vara vägledande i viss utsträckning. Genom anknytningen
            till bostad av viss typ utestänges emellertid många familjer med
            låga inkomster från möjlighet att erhålla detta stöd, vilket inte
            kan anses tillfredsställande. Över huvud taget måste de ekonomiska
            stöd som avser bostaden anses otillfredsställande ur många barnfamiljers
            synpunkt. Ett stort antal barn- familjer med behov av ekonomiskt
            stöd går miste om både familjebostads- rabatt och generell subvention,
            emedan de bebor bostäder där sådana för-
          </p>
          <pb facs="riksdagen-motions-pdf/data/1965/mot_1965__ak__314/mot_1965__ak__314-004.pdf"/>
          <fw xml:id="i-4Tdp6e7x2thKCEwEfHHxUb">
            16 Motioner i Andra kammaren, nr 314 år 1965
          </fw>
          <p xml:id="i-YDxqFbS19FfmpL1dwam5qS">
            måner inte kan komma i fråga. Svagheterna och bristerna i den
            nuvarande ordningen kan exemplifieras av att medan en stor barnfamilj
            med relativt små inkomster helt står utanför möjligheterna till
            stöd med anknytning till bostaden, har en mindre barnfamilj med
            relativt bättre inkomster kan- ske både familjebostadsbidrag och
            en viss generell subvention, och en tred- je familj utan barn
            men med stora inkomster åtnjuter en betydande gene- rell subvention.
            En sådan ordning kan enligt vår mening inte försvaras. Den omläggning
            som således är erforderlig bör innebära att medel över- föres
            från bostadspolitikens område till familjepolitikens. Avvecklingen
            av de generella subventionerna bör fullföljas successivt. De medel
            som därige- nom friställes bör överföras till familjepolitiken.
            Vidare bör familjebostads- rabatterna ersättas av ett stöd till
            barnfamljer med lägre inkomster som är oberoende av viss bostadstyp
            o. d. Detta stöd bör utformas i enlighet med de ovan angivna principerna,
            dvs. med utgångspunkt från inkomst per konsumtionsenhet. Ett sådant
            stöd kan måhända benämnas extra barnbi- dragsförmån. Denna omläggning
            bör kunna ske inom den ovan angivna tidsperioden.
          </p>
          <p xml:id="i-AEgpRKfqnj4TgwVQMmx2RK">
            Vårdnadsbidrag Den insats som mödrarna gör genom sin vård och
            fostran av barnen är av mycket stor betydelse och värd allt erkännande.
            Därom synes allmän enighet råda. Denna allmänna uppfattning har
            dock inte medfört ett så- dant beaktande inom familjepolitiken
            av mödrarnas situation som den ut- talade uppskattningen borde
            föranleda. Samhällsomvandlingen har medfört att allt fler mödrar
            ställs inför valet mellan hemarbete och förvärvsarbete utanför
            hemmet. I åtskilliga fall torde förvärvsarbete framstå som en
            ekonomisk nödvändighet, särskilt för de ensamma mödrarna. I andra
            fall kan en dyrbar utbildning eller kvinnans behov av utåtriktade
            kontakter och vistelse även i miljö utanför hemmet vara betydelsefulla
            skäl för förvärvsarbete. I den allmänna debatten har ofta uttalats
            farhågor för att mödrarnas förvärvsarbete skulle medföra men-
            liga inverkningar för barnen, främst i psykiskt avseende. Dess
            bättre har det visat sig att dylika farhågor varit överdrivna.
            Något entydigt belägg för menliga inverkningar synes inte ha framkommit.
            Den psykologiska sak- kunskapen synes visserligen vara ense om
            att moderskontakten spelar en mycket betydelsefull roll, särskilt
            under tiden fram till omkring treårsål- dern. Men även på denna
            punkt tycks en nyansering i bedömningen vara befogad. Vetenskapliga
            resultat tyder på att det positiva värdet av heldags- kontakt
            med modern blir störst, om modern trivs med sin roll och sitt
            ar- bete i hemmet, medan värdet kan bli negativt, om modern inte
            trivs med enbart den uppgiften utan har behov av daglig kontakt
            även med andra miljöer, främst förvärvsarbetets. I fall av sistnämnda
            slag torde det vara bäst för barnen, om modern upprätthåller förvärvsarbete,
            så att hon är så harmonisk och känslomässigt balanserad som möjligt
            den tid hon är till-
          </p>
          <pb facs="riksdagen-motions-pdf/data/1965/mot_1965__ak__314/mot_1965__ak__314-005.pdf"/>
          <fw xml:id="i-7L1T5fsGeGZzboYuawz9Ue">
            Motioner i Andra kammaren, nr 314 år 1965 17
          </fw>
          <p xml:id="i-6M5aD7qtwuojPAQtETR82g">
            sammans med barnen. Av det anförda framgår också att det ur barnens
            synpunkt inte är tillfredsställande om mödrar, som helst helt
            vill ägna sig åt hem och barn, av ekonomiska skäl måste ta förvärvsarbete
            utanför hem- met. En allmän bedömning av här relaterade förhållanden
            ger vid handen att det även ur barnens synpunkt torde vara en
            fördel, om mödrarna så långt möjligt fritt kan välja mellan hemarbetet
            och förvärvsarbetet. Det bör vara en uppgift för samhället att
            medverka till att förutsättningar skapas här- för. En åtgärd bör
            då bli att skapa bättre ekonomiska förutsättningar för de mödrar,
            som helt vill ägna sig åt hemmet och barnen medan barnen är små.
            En sådan åtgärd sammanfaller med vad som ovan nämnts om ange-
            lägenheten av att samhället inom familjepolitiken bättre beaktar
            de hem- arbetande mödrarnas situation. Vi föreslår att införandet
            av ett allmänt vårdnadsbidrag (arbetsnamn) bör ingå i det familjepolitiska
            reformprogrammet. Detta bidrag bör utgå med samma belopp till
            alla mödrar med barn under viss ålder, oavsett om det finns ett
            eller flera barn i aktuell ålder. Från rättvisesynpunkt kan må-
            hända hävdas att en viss avvägning bör ske mellan förvärvsarbetande
            och icke förvärvsarbetande mödrar. Detta kan beaktas vid bestridandet
            av kost- naderna för barntillsyn utanför hemmet. Frågan härom
            bör prövas när- mare vid utredningen. Bidragets storlek bör vägas
            mot den ålder hos barnet intill vilket bidraget skall utgå. Goda
            skäl kan anföras för att bidraget bör utgå så länge modern har
            barn i förskoleåldern. Härigenom skulle emellertid bidragsgivning
            kom- ma att omfatta så många att det kan ifrågasättas om det jämsides
            med ge- nomförandet av andra familjepolitiska insatser finns möjlighet
            att uppnå tillräckliga bidragsbelopp inom en ej alltför avlägsen
            framtid. Särskild hänsyn måste därjämte tagas till de första barnaårens
            betydelse. Vi före- slår därför att målsättningen i första hand
            skall vara att vårdnadsbidraget skall utgöra 1 200 kronor per
            år (100 kronor per månad). Bidraget bör ut- gå så länge modern
            har barn i viss ålder omspännande ca tre år, i princip upp till
            tre års ålder. Frågan om bidraget under den tid modern åtnjuter
            ersättning från moderskapsförsäkringen bör närmare prövas vid
            utred- ning. De ensamma föräldarnas situation måste särskilt beaktas.
            Samhällets stöd till dessa måste ges större omfattning än stödet
            till övriga barnfamil- jer. Här föreligger också speciella skäl
            att utsträcka bidraget till högre ål- der. Dessa avvägningsfrågor
            bör närmare prövas vid utarbetande av re- formprogrammet. Härvid
            bör också socialförsäkringarnas roll i samman- hanget och anpassningen
            härtill beaktas. Sedan de förbättringar av familjepolitiska förmåner
            som beloppsmässig! angivits i denna motion genomförts, bör avvägningen
            mellan höjning av bidraget och utsträckning av bidragsrätten till
            högre ålder prövas förutsätt- ningslöst.
          </p>
          <pb facs="riksdagen-motions-pdf/data/1965/mot_1965__ak__314/mot_1965__ak__314-006.pdf"/>
          <fw xml:id="i-PH9WAVQ9nHL7aKAhnwwsND">
            18 Motioner i Andra kammaren, nr 314 år 1965
          </fw>
          <p xml:id="i-UCE9zLV7V4ceEJcPk98Ap3">
            Värdebeständighet och standardbeständighet Frågorna rörande de
            familjepolitiska förmånernas värdebeständighet och standardbeständighet
            har ännu inte lösts. Den eftersläpning som rått vid olika tillfällen
            får ses som en följd härav. Vid den översyn av familjepoliti-
            ken som nu skall komma till stånd bör det därför vara en angelägen
            upp- gift att söka utforma regler och riktlinjer som förhindrar
            att de familje- politiska förmånernas värde minskas till följd
            av den ekonomiska utveck- lingen. En indexreglering till skydd
            mot penningvärdeförsämring torde vara rätt enkel att åstadkomma.
            Det torde vara lämpligt att i det hänseendet gå till väga på samma
            sätt som beträffande folkpensionerna. Men det är också önskvärt
            att barnfamiljerna via de familjepolitiska förmånerna erhåller
            en skälig del av de allmänna inkomstförbättringarna. I detta syfte
            bör prövas att införa sådana regler som medför att förmånerna
            blir standardbestän- diga. även i detta hänseende torde regler
            som tillämpas inom den allmän- na försäkringen kunna tjäna som
            vägledning. Med hänvisning till det ovan anförda hemställes, att
            riksdagen i skrivelse till Kungl. Maj:t måtte anhålla 1) att utredningen
            rörande den framtida familjepolitiken måtte erhålla uppdrag att
            utarbeta förslag till program för upprustning av familjepolitiken,
            avsett att genomföras inom en tid av 3—4 år och omfattande a)
            höjning av de allmänna barnbidragen till 1 200 kronor per barn
            och år, b) införande av extra barnbidragsförmåner till barnfa-
            miljer med lägre inkomster, avsedda att ersätta nuvarande system
            med familjebostadsrabatter och utformade på grundval av inkomst
            per konsumtionsenhet, c) införande av allmänt vårdnadsbidrag till
            mödrar med barn under viss ålder, förslagsvis omkring tre år,
            avsett att utgå med 1 200 kronor per år, dock med högre belopp
            till ensamförälder, 2) att nämnda utredning måtte erhålla uppdrag
            jämväl att utarbeta förslag till sådana regler för de familjepolitiska
            förmånerna, att dessa erhåller värdebeständighet och stan- dardbeständighet.
          </p>
          <p xml:id="i-VTHADENgkwCzf3kKdfMq85">
            Stockholm den 26 januari 1965 Gunnar Hedlund
          </p>
          <p xml:id="i-L2Ak4P1tLxCSRZZ1HxwDsv">
            Nils G. Hansson S. G. W. Wahlund Sven Vigelsbo i Skegrie Gustaf
            Svensson John Eriksson Harald Larsson i Vä i Bäckmora i Hedenäset
          </p>
          <p xml:id="i-JsV5e1zqxLnEsgkHa4u2uz">
            MARCUS BOKTR. STHLM 1965 650024
          </p>
        </div>
      </div>
    </body>
  </text>
</TEI>
