<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UU-00205">
  <teiHeader>
    <fileDesc>
      <titleStmt>
        <title>Folkrepubliken Kinas kärnvapenprogram</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkrepubliken Kinas kärnvapenprogram</title>
          <idno type="rdwebb">GS02U205</idno>
          <rs type="number">U205</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GS02U205/text</ref>
          <ref type="dokument_url_html">http://data.riksdagen.se/dokument/GS02U205</ref>
          <ref type="dokumentstatus_url_xml">http://data.riksdagen.se/dokumentstatus/GS02U205</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L4teHXF4ngpSRgTMRiyoFD" type="signed"/>
        <correspContext corresp="i-L4teHXF4ngpSRgTMRiyoFD">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-TXzE3mJWgweGCmuQpBanpF" type="referral">
          <date when="2004-10-14"/>
        </correspAction>
        <correspAction xml:id="i-VB7Hq8iQYW2ZZq2bi8YHw4" type="dismissal">
          <date when="2004-10-14"/>
        </correspAction>
        <correspAction xml:id="i-5h8gwykQgF8zhMhfMMBF9d" type="submission">
          <date when="2004-10-05"/>
        </correspAction>
        <correspAction xml:id="i-HDkiFoXNHnJcpa2ShYkiER" type="assigned"/>
        <correspContext corresp="i-HDkiFoXNHnJcpa2ShYkiER">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_U_205/mot_200405_U_205-0001.pdf"/>
      <div xml:id="i-AcgQmK8nWhbyWtSFjBwLNB" type="motHeader">
        <div xml:id="i-Umy8L52FUoGyHhTDfyqmBT" type="motTitle"/>
        <div xml:id="i-MT55tqSzMQGnPVWSa8zJMT" type="motSubmissionInfo"/>
      </div>
      <div xml:id="i-SSyFt8VA5ZwMFoT4srw2KJ" type="motBody">
        <div xml:id="i-3ArTzfrFgEJLFXcPXbbzaU">
          <p xml:id="i-KwYzvcqNCzCSvkDqxd3HXw">
            2004/05 mnr: U205 pnr: m1173
          </p>
          <p xml:id="i-3kmeSnhuGpTB2snqQVdv6A">
            Motion till riksdagen 2004/05:U205
          </p>
          <p xml:id="i-Lmq5Wdb1jWiW9S5PmBj4nV">
            av Sten Tolgfors (m)
          </p>
          <p xml:id="i-MQrsfQGZ3oWycwLXM5cBFS">
            Folkrepubliken Kinas kärnvapenprogram
          </p>
          <p xml:id="i-QziaTrjzTZn1GHyu7RZRpt">
            Förslag till riksdagsbeslut
          </p>
          <p xml:id="i-8ZrChhXpUPKgFG2a2t3R1t">
            1. Riksdagen tillkännager för regeringen som sin mening vad i
            motionen anförs om Folkrepubliken Kinas kärnvapenupprustning samt
            missilprogram. 2. Riksdagen tillkännager för regeringen som sin
            mening vad i motionen anförs om risken för en upprustningsspiral
            i Asien. 3. Riksdagen tillkännager för regeringen som sin mening
            vad i motionen anförs om Kinas politiska och ekonomiska betydelse
            i världen. 4. Riksdagen tillkännager för regeringen som sin mening
            vad i motionen anförs om riktlinjer för en tydlig svensk Kinapolitik.
          </p>
          <p xml:id="i-4sDWhFacfM2nHLrhHKNoSs">
            5. Riksdagen tillkännager för regeringen som sin mening vad i
            motionen anförs om att Folkrepubliken Kina måste mätas efter samma
            måttstock som alla andra länder vad gäller krav på mänskliga rättigheter,
            demokrati och utrikespolitiskt agerande.
          </p>
          <p xml:id="i-2MnuFj7qaX5KLi1aCburkk">
            Motivering
          </p>
          <p xml:id="i-DTcBQ5ZjDzdVahtngaMoVC">
            Folkrepubliken Kinas samlade militärutgifter uppges öka med mer
            än tio procent om året. I en tid då världens stora länder genomfört
            en period av nedrustning har Folkrepubliken Kina upprustat. Inga
            demonstrationer har hållits av den svenska fredsrörelsen mot detta.
            Inga brandtal har levererats av den svenska regeringen. Den har
            inte ens förmått att ta upp saken med Folkrepubliken Kinas ledare
            när dessa besökt Sverige. Den svenske utrikesministern tog inte
            ens upp Kinas kärnvapenprogram när hon mötte folkrepublikens utrikesminister
            Li Zhaoxing den 15 april 2004. Det är en oacceptabel eftergivenhet
            gentemot diktaturens ledning.
          </p>
          <pb facs="riksdagen-motions-pdf/data/200405/mot_200405_U_205/mot_200405_U_205-0002.pdf"/>
          <p xml:id="i-QkESFq7bJnVmHRuBk2faZ7">
            2004/05:U205
          </p>
          <p xml:id="i-Mq5thBgkqDeEujqKVP4hki">
            Mycket tyder på att kärnvapenupprustningen i Asien i allmänhet
            och Ostasien i synnerhet kommer att bli den dominerande säkerhetspolitiska
            frågan i världen i framtiden. Konflikten kring Kashmir, Nordkoreas
            irrationella agerande och Folkrepubliken Kinas rustningar gör
            detta oroväckande sannolikt. Det finns en rädsla hos människor
            i Japan, Sydkorea och Taiwan för missilangrepp och militärt våld
            från grannländer. I Japan och Sydkorea orsakas rädslan främst
            av Nordkorea, men i Taiwan stammar den entydigt från Folkrepubliken
            Kina. Det finns anledning att varna för risken för en upprustningsspiral
            i Asien, om omvärlden inte förmår att hantera Nordkoreas kärnvapenplaner
            och dämpa Kinas nukleära rustning.
          </p>
          <p xml:id="i-4177nCfHmk9f3d7a27s5X5">
            Kina betydelsefullt för världen
          </p>
          <p xml:id="i-CoiVJ68qv1QhN6hNPsdKoj">
            Kina är en mycket betydelsefull del av världen. Befolkningen
            i Kina är jordens största och potentialen för ekonomisk tillväxt
            och internationell handel är enorm. Den kinesiska kulturen har
            dessutom i årtusenden varit en av mänsklighetens mest framstående.
            Det är viktigt både för landets och för omvärldens välstånd att
            Folkrepubliken Kina integreras i den fria världsekonomin. I kraft
            av ökad ekonomisk styrka kommer landets politiska betydelse också
            att växa. Än mer betydelsefull skulle en demokratisering av Folkrepubliken
            Kina efter taiwanesisk modell vara.
          </p>
          <p xml:id="i-5AXR7FRBNEAh1vMBzFhhtM">
            Samma måttstock
          </p>
          <p xml:id="i-GFwuSzHL1h26KdYpniKqEY">
            Att Folkrepubliken Kina är en betydande ekonomi i vardande, får
            inte hindra kritik när sådan är befogad. Hopp om en framtida marknad
            kan inte motivera att vi undviker att kritisera brister i mänskliga
            rättigheter och landets militära rustningar. Folkrepubliken Kina
            kan inte bedömas med annan måttstock än andra länder. Samtidigt
            som vi tydligt reagerar när det är befogat måste vi uppmuntra
            handel som skapar välstånd, öppnar landet, underlättar uppbyggnad
            av marknadsekonomi och skapar kontakter som stärker vägen till
            demokrati.
          </p>
          <pb facs="riksdagen-motions-pdf/data/200405/mot_200405_U_205/mot_200405_U_205-0003.pdf"/>
          <p xml:id="i-7jVzGTx5hmW3TttzXj98qD">
            Kärnvapenupprustning
          </p>
          <p xml:id="i-K116VNYdpccxSk6oVcNPL2">
            Folkrepubliken Kina har under de senaste åren ökat sin kärnvapenkapacitet
            betydligt. Kina har nu, tillsammans med USA och Ryssland, full
            nukleär förmåga och kan avlossa robotar från marken, luften och
            havet. Kina har under de senaste åren löpande utvecklat sina möjligheter
            att utsträcka militär förmåga utanför det egna området. Ett exempel
            är ny långdistansmissilteknik som förändrar den strategiska balansen
            i regionen. Folkrepubliken Kina har också ubåtsbaserade långdistansrobotar
            med kärnvapenkapacitet. Som det verkar har Kina inte MIRV-förmåga
            i dagsläget. Det håller dock snabbt på att ändras. För närvarande
            utvecklar Kina nästa generation robotar, som heter Dongfeng 41,
            som skall klara att bära tio stridsspetsar mer än 12 000 kilometer.
          </p>
          <p xml:id="i-MVeCEyH6Te8gqb5uXgeFci">
            Reaktioner på kärnvapenkapacitet
          </p>
          <p xml:id="i-96tWtTk2eQr96AGniVQyx8">
            Sverige har inte varit tillräckligt uppmärksamt på Kinas kärnvapenkapacitet.
            Vare sig i våras eller förra gången Folkrepubliken Kinas utrikesminister
            besökte Sverige fanns Kinas kärnvapenprogram på den svenska regeringens
            agenda. Sverige måste markera att Kinas kärnvapenrustningar är
            oroande. Frågan måste också tas upp inom ramen för den gemensamma
            utrikes- och säkerhetspolitiken i EU. Det finns andra länder som
            har större kärnvapenarsenaler än vad Folkrepubliken Kina har.
            Men det är Kinas ambition som är intressant. Man arbetar nu aktivt
            för att skaffa sig ny kapacitet både vad gäller stridsspetsarna
            som sådana och vad gäller kärnvapenbärare. Det är nu vi kan medverka
            till att begränsa rustningarna. Den bristande tydligheten mot
            Folkrepubliken Kina vad gäller landets kärnvapen- och missilpolitik
            är långsiktigt riskabel. Tystnad riskerar att sända en signal
            att omvärlden accepterar landets nukleära rustningar, att det
            är okontroversiellt för Kina att fortsätta rusta.
          </p>
          <p xml:id="i-WTMusJrBijLC6R5mjMGXpK">
            En tydlig svensk linje
          </p>
          <p xml:id="i-Tna1j3n4jbuhavG6nt9Kfh">
            Sverige måste deklarera att det inte är acceptabelt för något
            land — inte heller för Folkrepubliken Kina — att hota sina grannar,
            eller söka styra resultaten i fria och demokratiska val. Sverige
            och EU skall alltid stödja demokrati. I politisk mening påverkar
            Folkrepubliken Kinas linje gentemot Taiwan också Västeuropa. Kina
            hindrade för något år sedan fredsbevarande FN- insatser i Makedonien,
            eftersom Makedonien hade erkänt Taiwan. Sverige
          </p>
          <p xml:id="i-9o26ewxYRhPeSR34e4qsYV">
            2004/05:U205
          </p>
          <pb facs="riksdagen-motions-pdf/data/200405/mot_200405_U_205/mot_200405_U_205-0004.pdf"/>
          <p xml:id="i-7SdfHMryjdhTeQ41LZZeuY">
            2004/05:U205
          </p>
          <p xml:id="i-3sHKAAgamsQTRKji9JcAHa">
            och EU måste politiskt verka för att Folkrepubliken Kina utövar
            sitt ledamotskap och använder sin vetorätt i FN:s säkerhetsråd
            med ansvar. Den tidigare utrikesministern i Sverige signalerade
            att hon var beredd att efter oppositionens påstötningar öka tydligheten
            i Sveriges ställningstaganden gentemot Folkrepubliken Kinas rustningar,
            men än återstår det för regeringen att omsätta denna föresats
            i praktiken. Ökad tydlighet förutsätter också en ny, konsekvent
            och sammanhållen Kinapolitik.
          </p>
          <p xml:id="i-Jw45D8F7MQmuisacMX5DFj">
            Följande kan utgöra riktlinjer för en sådan politik: e Sverige
            måste alltid tala för demokrati, mot diktatur och aggression.
            e Sverige måste politiskt stödja demokratisk utveckling i Kina.
          </p>
          <p xml:id="i-ERX3UhfgXbY3rAQwh3mRUk">
            ee Sverige måste uppmärksamma de oppositionella personer som
            fängslas i Folkrepubliken Kina.
          </p>
          <p xml:id="i-AV3da5roDzLejZmBSbMuND">
            e Sverige måste begära respekt för mänskliga fri- och rättigheter
            för människor i Folkrepubliken Kina.
          </p>
          <p xml:id="i-UKEgDqJW4AFBw8wxNwExxj">
            e Sverige måste uppmärksamma Folkrepubliken Kinas konventionella
            och nukleära upprustningar, som hotar stabiliteten i regionen.
          </p>
          <p xml:id="i-5MR9hS9dgbF4DDUEdSN5Bu">
            e Sverige måste avvisa Folkrepubliken Kinas aggression mot grannar.
          </p>
          <p xml:id="i-Mqx5meAUXtv7f3shB89vMb">
            e Sverige måste inom den gemensamma utrikes- och säkerhetspolitiken
            i EU verka för ett gemensamt agerande och förhållningssätt i dessa
            avseenden.
          </p>
          <p xml:id="i-24hw2v34w63JdPBAM83pJX">
            e Sverige måste begära att Folkrepubliken Kina brukar ansvar
            i användningen av vetorätten i FN:s säkerhetsråd.
          </p>
          <p xml:id="i-M9T5x7oGt5zwJZKkn6sczR">
            + Sverige måste uppmuntra ökad handel, som skapar välstånd, underlättar
            uppbyggnaden av marknadsekonomi och öppnar Kina för kontakter
            med omvärlden.
          </p>
          <p xml:id="i-AEGjz46JLrnqAgcR9riRD6">
            e Sverige måste uppmuntra dialog mellan Folkrepubliken Kina och
            Taiwan.
          </p>
          <p xml:id="i-UdNnAxhdqnofhEuoMWYKSy" type="date">
            Stockholm den 20 september 2004
          </p>
          <div xml:id="i-WLqyKmEgfQpQp9gTaXkHEx" type="signatureBlock">
            <p who="i-Q6uWG1k3pbJio9CebNs3Cz" type="signature">
              Sten Tolgfors (m)
            </p>
          </div>
        </div>
      </div>
    </body>
  </text>
</TEI>
