<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00492">
  <teiHeader>
    <fileDesc>
      <titleStmt>
        <title>Utgiftsområde 18 Samhällsplanering, bostadsförsörjning, byggande samt konsumentpolitik</title>
        <author corresp="i-D9iCNaqxQvuHFjK2SSEFvT">av Carina Moberg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 18 Samhällsplanering, bostadsförsörjning, byggande samt konsumentpolitik</title>
          <idno type="rdwebb">GX02C492</idno>
          <rs type="number">C492</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C492/text</ref>
          <ref type="dokument_url_html">http://data.riksdagen.se/dokument/GX02C492</ref>
          <ref type="dokumentstatus_url_xml">http://data.riksdagen.se/dokumentstatus/GX02C492</ref>
          <ref type="doc">http://data.riksdagen.se/fil/0E63AA27-FF2E-4FB8-8449-EC4119A25BF1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-K5zTLSXt1UWyYngcbEuofY</idno>
            <name>Kristina Zakrisson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9rzEiT5qs2rumTNiqr6kVD</idno>
            <name>Rose-Marie Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W4UG7sFFtMbhaFd9hor6Bc" type="signed"/>
        <correspContext corresp="i-W4UG7sFFtMbhaFd9hor6Bc">
          <note type="signatory" corresp="i-D9iCNaqxQvuHFjK2SSEFvT"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-BNs9NctwwvjUQnQxyESNVd"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-K5zTLSXt1UWyYngcbEuofY"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-9rzEiT5qs2rumTNiqr6kVD"/>
        </correspContext>
        <correspAction xml:id="i-EygQrpBCnFNEit1fpC5VzF" type="numbering">
          <date when="2009-10-08"/>
        </correspAction>
        <correspAction xml:id="i-J8g1zyrstxbke29K5w1wJx" type="submission">
          <date when="2009-10-06"/>
        </correspAction>
        <correspAction xml:id="i-MgaPdVf6VN4Qh73YLXsxte" type="transfer">
          <date when="2009-10-06"/>
        </correspAction>
        <correspAction xml:id="i-XYQX997gWZZXztMh5x8Sea" type="assigned"/>
        <correspContext corresp="i-XYQX997gWZZXztMh5x8Sea">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ty7Fq7w7jZLcRYSivgEchX" type="motBody">
        <div xml:id="i-9LnMD9pyeiEcdJyBx7i9Cn" type="motProposal" subtype="förslag">
          <head xml:id="i-QEmSBtcmoPNUg5agikkUbR">
            Förslag till riksdagsbeslut
          </head>
          <list xml:id="i-S325pkgDeBceWVdZgcMwrJ" style="ol">
            <item xml:id="i-QZvLzy6RYHvD5dWA7u1dDQ">
              Riksdagen beslutar att upphäva målen för områdena Bostadsmarknad
              och Hållbart samhällsbyggande och godkänner det mål som föreslås
              i motionen.
            </item>
            <item xml:id="i-PN21iicMF1AAr8Lj4f3uga">
              Riksdagens tillkännager för regeringen som sin mening vad som
              anförs i motionen om ett investeringsstöd till byggnation av hyresbostäder.
            </item>
            <item xml:id="i-3AtuvwYoprtMv4rRACiE23">
              Riksdagen tillkännager för regeringen som sin mening vad som
              anförs i motionen om insatser för bostäderna i miljonprogrammen.
            </item>
            <item xml:id="i-9uUX9J1TX2M3vgHDRswMbM">
              Riksdagen tillkännager för regeringen som sin mening vad som
              anförs i motionen om tillsättande av en ungdomsbostadssamordnare.
            </item>
            <item xml:id="i-8Hh3wx23kESf9Gbk8F8Ssd">
              Riksdagen beslutar att upphäva målet för området Konsumentpolitik
              och godkänner det mål och delmål som föreslås i motionen.
            </item>
            <item xml:id="i-8SDmXvqRzDicpcLjwG1Wwm">
              Riksdagen tillkännager för regeringen som sin mening vad som
              anförs i motionen om behovet av utbildning i privatekonomi för
              unga.
            </item>
            <item xml:id="i-27fT8uUGZxeGB3CuYjLMVn">
              Riksdagen anvisar med följande ändringar i förhållande till regeringens
              förslag anslagen under utgiftsområde 18 Samhällsplanering, bostadsförsörjning,
              byggande samt konsumentpolitik enligt uppställning:
            </item>
          </list>
          <table xml:id="i-XQAnvahHoYSNorCTN6LDYz">
            <row xml:id="i-XGPNFQF7kdUbHaDyYF1kVk">
              <cell>
                Anslag i tkr
              </cell>
              <cell>
                Regeringens förslag
              </cell>
              <cell>
                Anslagsförändring
              </cell>
            </row>
            <row xml:id="i-YQU9RwQ3XzdE8kXKF6M7PN">
              <cell>
                3:2 Konsumentverket Utbildning i privatekonomi
              </cell>
              <cell>
                110 432
              </cell>
              <cell>
                +3 000
              </cell>
            </row>
            <row xml:id="i-7AifkGaNA4W2fMZnoH2GWc">
              <cell>
                Nytt anslag: Investeringsstöd Investeringsstöd för byggnation
                av billiga hyresrätter och studentlägenheter
              </cell>
              <cell>
                0
              </cell>
              <cell>
                +400 000
              </cell>
            </row>
            <row xml:id="i-E1WZ1m7zkA4dfrP2eHhk7S">
              <cell>
                Nytt anslag: Ungdomsbostadssamordnare Ungdomsbostadssamordnare
              </cell>
              <cell>
                0
              </cell>
              <cell>
                +1 000
              </cell>
            </row>
            <row xml:id="i-U2aTAFUpsiyZz5VNokuSzT">
              <cell>
                Nytt anslag: Investeringar i miljonprogram Handslag med byggsektorn
              </cell>
              <cell>
                0
              </cell>
              <cell>
                +10 000
              </cell>
            </row>
            <row xml:id="i-7G5ZTcw4LkZAk8eo7YSVqf">
              <cell>
                Summa
              </cell>
              <cell>
                1 545 695
              </cell>
              <cell>
                414 000
              </cell>
            </row>
          </table>
          <p xml:id="i-9LJCKF3srYHLnP4zE6hDph">
            I den socialdemokratiska bostadspolitiska kommittémotionen anger
            vi närmare hur vi vill verka för en social bostadspolitik som
            ger möjlighet för alla att bo bra på trygga och rättvisa villkor
            oavsett upplåtelseform. I de två konsumentpolitiska kommittémotionerna
            lägger Socialdemokraterna fram en rad förslag för hur konsumenternas
            makt kan öka samt förslag på skärpt regelverk vad gäller exempelvis
            snabblån. Bostadspolitiken och konsumentpolitiken måste vara såväl
            ekologiskt, socialt som ekonomiskt hållbar. Därför krävs också
            statliga insatser på området.
          </p>
        </div>
        <div xml:id="i-93gQmc2seXmNwbiqo2Ek1r" type="motContent">
          <head xml:id="i-2NzASTLrVBwZ4ZPRMmh4yu" type="h1">
            En boendepolitik för social sammanhållning och en bättre miljö
          </head>
          <p xml:id="i-9uqvUcYmuVg6j8E9REKTrs">
            Mot bakgrund av det kraftigt fallande bostadsbyggandet och den
            stigande arbetslösheten har vi socialdemokrater sedan tidigare
            föreslagit kraftfulla stimulanser för såväl nyproduktion av bostäder
            som renovering och klimatinvesteringar i befintligt bestånd. Detta
            är en politik som skapar jobb samtidigt som viktiga investeringar
            för att minska energianvändningen i bostadssektorn möjliggörs.
            Socialdemokraterna anser att sådana stimulanser är fortsatt nödvändiga
            för att klara jobben och välfärden. Därför föreslås ett kraftfullt
            investeringsstöd till byggandet av hyresrätter även för kommande
            år. Vidare fortsätter Socialdemokraterna att definiera innehållet
            i vår investering i miljonprogrammen Miljardprogrammet för miljonprogrammet.
            För att understryka vikten av att på allvar arbeta för att ungdomar
            och studenter inkluderas i bostadsmarknaden föreslår vi att en
            ungdomsbostadssamordnare tillsätts.
          </p>
          <p xml:id="i-LKPnoBfx1wkFKSfkS9eVDk">
            Därtill menar Socialdemokraterna att målet för bostadspolitiken
            behöver omformuleras för att bland annat tillföra sociala ambitioner
            och krav på hållbar boendemiljö.
          </p>
          <head xml:id="i-5AHSvyJZcABdabzChAv1Mg" type="h1">
            Nytt mål för bostadspolitiken
          </head>
          <p xml:id="i-TT6jXiBGKLi7sVnpwTzkno">
            Under den moderatledda regeringen har det bostadspolitiska målet
            omformulerats till två delmål för Bostadsmarknad och Hållbart
            samhällsbyggande. Målet för Bostadsmarknad har kommit att ersätta
            det tidigare bostadspolitiska målet. Det nu gällande målet för
            Bostadsmarknad innebär långsiktigt väl fungerande bostadsmarknader
            där konsumenternas efterfrågan möter ett utbud av bostäder som
            svarar mot behoven. Genom målformuleringen avsäger sig regeringen
            det övergripande ansvaret för bostadspolitiken. Bostadspolitiken
            har reducerats till ett område där marknaden själv ska råda utan
            politiskt och samhälleligt inflytande. Lika allvarligt är att
            det nu gällande målet för Bostadsmarknad saknar centrala formuleringar
            kring sociala ambitioner om bra bostäder till rimliga kostnader
            för alla. Likaså saknas ambitioner om långsiktigt hållbar boendemiljö.
          </p>
          <p xml:id="i-UpABjgfXFcKyBnVW1PymKq">
            Socialdemokraterna menar tillsammans med Vänsterpartiet och Miljöpartiet
            att det ska finnas ett mål för bostadspolitiken och att det ska
            vara tydligt och anpassat efter dagens verklighet. Ett bostadspolitiskt
            mål med tydliga ambitioner klargör den politiska viljeinriktningen
            och har en viktig funktion för att precisera behov av insatser
            och val av politiska verktyg. Ett tydligt mål bidrar även till
            att de politiska ambitionerna vinner större genomslag då det uppmuntrar
            och vägleder övriga samhällsaktörer att vidta åtgärder i samma
            riktning.
          </p>
          <p xml:id="i-NCrD6kYWdjoNRafccUx6wj">
            Det är helt nödvändigt att omformulera det bostadspolitiska målet.
            Vi anser att det bostadspolitiska målet i detta skede bör ha följande
            formulering:
          </p>
          <p xml:id="i-RgFDQhAsZtB2XXkXSvsKRg">
            Alla ska ges förutsättningar att leva i goda bostäder till rimliga
            kostnader och i en stimulerande och trygg miljö inom långsiktigt
            hållbara ramar. Boende- och bebyggelsemiljön ska utgå ifrån människors
            efterfrågan och behov och bidra till jämlika förhållanden och
            särskilt främja en god uppväxt för barn och ungdomar. Vid planering,
            byggande och förvaltning ska en ekologiskt, ekonomiskt och socialt
            hållbar utveckling vara grund för verksamheten.
          </p>
          <head xml:id="i-UVioDHidWarBHXbrbjUUrk" type="h1">
            Investeringsstöd för klimatsmarta hyresrätter
          </head>
          <p xml:id="i-VkhbBRobgyHbB6gofUn3FS">
            Den borgerliga regeringen har fört en politik som huvudsakligen
            inriktat sig på ett borttagande av stöd för bostadsbyggande. Nu
            konstaterar regeringen själv att bostadsbyggandet sjunkit och
            att det ser ut att ligga på fortsatt låg nivå under år 2010. Samtidigt
            redovisar regeringen att andelen hyresrätter minskat i det svenska
            bostadsbeståndet.
          </p>
          <p xml:id="i-7ooL1g989TaGy5xyPVU3QY">
            Trångboddheten är ett allvarligt problem, inte minst i storstadsområdena.
            Byggandet av hyresrätter har mer än halverats jämfört med snittet
            för åren 20042006. Det låga bostadsbyggandet åren framöver pekar
            vidare på fortsatt mycket lågt tillskott av hyreslägenheter.
          </p>
          <p xml:id="i-5KdExRwFktBPgHRoJLSivo">
            Socialdemokraterna menar att regeringens förda politik har lett
            till kraftigt minskat bostadsbyggande. Bostadsbristen är tilltagande
            och kommer att öka de kommande åren i takt med att allt fler ungdomar
            får behov av egen bostad. Situationen på bostadsmarknaden är alarmerande
            och riskerar att allvarligt hämma rörligheten på arbetsmarknaden
            och försvåra för unga att ta sig in på arbetsmarknaden eller påbörja
            en utbildning.
          </p>
          <p xml:id="i-XUvfuFjtJsFVwtg9oPnvi3">
            Statistiken över bostadsproduktionen visar med all önskvärd tydlighet
            att det krävs statliga investeringar för att stimulera byggande
            av hyresrätter. Den borgerliga politiken som reducerar bostadspolitiken
            till en jämvikt på en marknad är ett misslyckande med allvarliga
            konsekvenser som följd både för jobben och för enskildas möjlighet
            till bostad.
          </p>
          <p xml:id="i-4kkKZGPA2KMpvZZ9cBdfWY">
            Redan i samband med riksdagens behandling av budgetpropositionen
            för 2009 påtalade Socialdemokraterna behovet av investeringsstöd
            för byggande av hyresrätter. Läget på bostads- och arbetsmarknaden
            har därefter förvärrats ytterligare. Mot bakgrund av det rådande
            konjunkturläget är det mycket angeläget att stimulera bostadsbyggandet.
            Det skapar jobb samtidigt som det finns ett stort behov av fler
            bostäder, inte minst hyresrätter.
          </p>
          <p xml:id="i-KESpbZWFSbjo1Nmyqozuxo">
            Vi vill påbörja en omfattande satsning på ett investeringsstöd
            som stimulerar byggandet av billiga och miljövänliga hyresbostäder
            till låga hyror. Till investeringsstödet vill vi koppla krav på
            att produktionen och driften av nya fastigheter ska vara miljövänlig.
            Vi föreslår därför att riksdagen anvisar sammanlagt 1,2 miljarder
            kronor för de kommande tre åren, 20102012, för investeringsstöd
            till hyresrätter.
          </p>
          <head xml:id="i-CjPL6aVnXNmpZmqroEwQ6u" type="h1">
            Upprustning och renovering för fler attraktiva bostadsområden
          </head>
          <p xml:id="i-5E4LvDv1n9JicGSLXxqm4L">
            Det finns ett stort upprustnings- och renoveringsbehov i befintligt
            bostadsbestånd. Inte minst gäller detta det flerbostadsbestånd
            som byggdes inom ramen för miljonprogrammet. I ett läge då arbetslösheten
            stiger kraftigt försitter regeringen chansen att investera i våra
            mest utsatta bostadsområden, vilket skulle skapa både jobb och
            ge kraft åt nödvändiga klimatinvesteringar.
          </p>
          <p xml:id="i-48qrSWFtSwi1Coabrsra8f">
            Socialdemokraterna vill se fler attraktiva bostadsområden. Det
            finns bostadsområden där husen förvisso har bra lägenheter med
            god standard, men området eller stadsdelen i sin helhet har brister.
            Vi vill ha trygga bostadsområden där människor trivs och där företag
            vill etablera sig.
          </p>
          <p xml:id="i-8JA8JxFaD7cExRZD4r2irz">
            Vi behöver en bättre variation där bostäder, affärer, restauranger
            och arbetsplatser blandas och tillgången till kommunikationer
            är god. Upprustning, ombyggnad och förnyelse av redan befintliga
            hus och miljöer måste prioriteras i ord och handling. Vi vill
            att staten och näringslivet tar ett gemensamt ansvar med kommunsektorn
            att tillsammans med de boende utveckla miljonprogramsområdena
            och därmed skapa fler attraktiva bostadsområden.
          </p>
          <p xml:id="i-6zb9z4v4AZKPYB6H9oGuM1">
            Socialdemokraterna har sedan tidigare presenterat vårt Miljardprogram
            för miljonprogrammen. Boendemiljön är så mycket mer än bara den
            fysiska bostaden och den fysiska planeringen. Miljardprogrammet
            sträcker sig därför över flera utgiftsområden och innehåller investeringar
            riktad mot de ungas fritid, skolorna och kontaktpolisens verksamhet.
            Insatserna ska matchas av insatser av lokala myndigheter, kommuner
            eller näringsliv. Utformningen av respektive satsning kommer att
            utvecklas närmare i budgeten inför 2011 och 2012.
          </p>
          <p xml:id="i-Fn6kQdeUZ7K1wHMutgVxS9">
            Inom utgiftsområde 18 tar vi nu första steget till ett Handslag
            med byggsektorn genom att 2010 börja med investering i pilotprojekt,
            erfarenhetsutbyte och forskning om metoder och modeller för att
            renovera, rusta och utveckla miljonprogrammen. Det finns i dag
            redan goda exempel, men vi vill se många fler. Vi vill utforma
            denna investering gemensamt med företrädare för fastighets- och
            byggbranschen och kommunerna. Programmet ska tillvarata de goda
            erfarenheter vi har från att utveckla strategiska utvecklingsprogram
            tillsammans med t.ex. fordonsindustrin. Vi föreslår därför att
            riksdagen anvisar 10 miljoner årligen perioden 2010 till 2012
            detta under förutsättning att övriga parter matchar statens insatser.
          </p>
          <p xml:id="i-AmhMiM8PVUPWqZPhYLfXAW">
            Vidare föreslår Socialdemokraterna tillsammans med Vänsterpartiet
            och Miljöpartiet ett utvidgat ROT-avdrag som även kommer flerfamiljshus
            till del. Den rödgröna modellen med ett utvidgat ROT-stöd omfattar
            därmed miljonprogramsområdena och innebär att nödvändiga renoveringar
            kan tidigareläggas. Ett sådant ROT-avdrag skapar 15 000 jobb och
            innebär en unik möjlighet att påbörja omfattande renoveringar
            och klimatinvesteringar i flerfamiljshus.
          </p>
          <head xml:id="i-N1cWHfhhD1xNVyJVwwDy8T" type="h1">
            Ungdomsbostadssamordnare
          </head>
          <p xml:id="i-HsBup7QJYrYnEnqqVqXNmh">
            Bostadsbristen drabbar unga och unga studerande hårt. I takt
            med lågkonjunktur, växande arbetslöshet och stora ungdomskullar
            är tillströmningen av studenter till landets högskolor rekordstor.
            Samtidigt har byggandet av studentbostäder mer än halverats under
            de senaste åren, och antalet högskolekommuner som har brist på
            studentbostäder ökar. I närmare hälften av alla Sveriges kommuner
            råder brist på bostäder för ungdomar.
          </p>
          <p xml:id="i-UQBMrJx3s2hzZap15tgUaq">
            Regeringens bostadspolitik har havererat. De stora förlorarna
            är ungdomarna. De så kallade kommunala hyresgarantierna har inte
            kommit de unga till del. Syftet med hyresgarantin är att kommunerna
            ska kunna hjälpa fler människor att etablera sig på bostadsmarknaden
            genom att utjämna skillnaden i ekonomisk risk mellan olika presumtiva
            hyresgäster för fastighetsägaren. Hyresgarantin syftar till att
            ge hyresvärden mod att i en valsituation våga välja en person
            med lägre eller osäkrare inkomst. Staten lämnar ett bidrag för
            de garantier som kommunerna utfärdar. Under de dryga två år som
            de kommunala hyresgarantierna funnits har 34 ungdomar i åldern
            1824 år fått stöd genom en hyresgaranti. 1 BKN konstaterar att
            f ör att hyresgarantierna ska vara verkningsfulla för ungdomar
            och andra som har betalningsförmåga men ändå inte lyckas få ett
            förstahandskontrakt krävs att kommunerna tar sig an hushåll som
            de idag inte har någon kontakt med. Socialdemokraterna anser att
            hyresgarantier för ungdomar är ett viktigt stöd för unga i deras
            första kontakt med bostadsmarknaden. Det är därför mycket bekymmersamt
            att så få garantier kommit unga till del. Regeringens passiva
            inställning till de ungas bostadssituation är mycket beklaglig.
          </p>
          <p xml:id="i-Qev2QnJp8gtvGLtsXrU7CX">
            Socialdemokraterna föreslår att en ungdomsbostadssamordnare tillsätts.
            Ungdomsbostadssamordnarens arbete ska syfta till att kartlägga
            de olika hindren för ungdomar och unga studenter att skaffa sig
            ett eget boende och även belysa hur kommunerna lever upp till
            sitt ansvar för bostadsförsörjningen och hur de använder de egna
            bostadsföretagen för att stödja ungdomars inträde på bostadsmarkna
            den. Samordnaren ska även kartlägga och sprida kunskap om initiativ
            som varit framgångsrika ur de bostadssökandes perspektiv.
          </p>
          <p xml:id="i-4tqaTaRbgtTcK9zK8Thf7o">
            Samordnaren ska vidare se över behovet av nationell övergripande
            information om lediga bostäder och överväga i vilken form en sådan
            tjänst kan utföras. För att underlätta ungdomars tillträde till
            äldre och billigare bostäder i det befintliga bostadsbeståndet
            ska samordnaren se över vilka insatser som kan stimulera omflyttning
            och få i gång flyttkedjor. Även problem på andrahandsmarknaden
            bör ingå som viktiga delar i ungdomsbostadssamordnarens arbete.
            Om samordnaren så finner lämpligt bör arbetet kunna övergå i tillsättandet
            av en ungdomsboendedelegation.
          </p>
          <p xml:id="i-U7eqTha464Gfe2hjivDYMb">
            Vi vill föreslå att riksdagen anvisar 1 miljon kronor år 2010,
            därefter 1 miljon kronor år 2011 och ytterligare 1 miljon kronor
            för 2012.
          </p>
          <head xml:id="i-7sd1rdisEgV7Y5MCc5KiGQ" type="h1">
            En hållbar konsumentpolitik
          </head>
          <p xml:id="i-FDhuJvKSjzdKJXMZknAYFW">
            Under den borgerliga regeringen har det konsumentpolitiska målet
            omformulerats. Det nu gällande målet lyder Konsumenterna har makt
            och möjlighet att göra aktiva val. Något delmål som visar politiska
            ambitioner om hållbar konsumtion lyser med sin frånvaro. Trots
            att våra konsumtionsmönster är en avgörande fråga för ett hållbart
            samhälle saknas således ett hållbarhetsmål för konsumentpolitiken.
            Då den moderatstyrda regeringen aktivt tagit bort sådana formuleringar
            kan detta inte tolkas på annat sätt än att regeringen motsätter
            sig tanken att koppla samman konsumtion med miljö. Detta visar
            på både bristande kunskaper hos regeringen och ett lågt engagemang
            för en hållbar konsumtion. Det är en oansvarig politik för framtiden.
          </p>
          <p xml:id="i-Y8Sv1ERxHFCbrBbgtMbHBE">
            Vidare saknas formuleringar som belyser olika människors förutsättningar
            att göra medvetna och aktiva val. Vad de aktiva val som nämns
            i målet ska syfta till utelämnas dessutom helt från regeringens
            sida.
          </p>
          <p xml:id="i-KD6AwqsfxoihtpkiE41UYY">
            Socialdemokraterna menar att målet för konsumentpolitiken måste
            utvecklas. Ett konsumentpolitiskt mål med tydliga ambitioner klargör
            den politiska viljeinriktningen och har en viktig funktion för
            att precisera behov av insatser, lagstiftning eller andra åtgärder.
            Ett tydligt mål bidrar även till att de politiska ambitionerna
            vinner större genomslag då det uppmuntrar och vägleder övriga
            samhällsaktörer att vidta åtgärder i samma riktning.
          </p>
          <p xml:id="i-DC7buP8YCEvs6zHuoTwKTY">
            Socialdemokraterna anser att det är helt nödvändigt att utgå
            från det tidigare konsumentpolitiska målet.
          </p>
          <p xml:id="i-Xomcn8itvftiJBz1yhdw3u">
            Förslag till mål:
          </p>
          <list xml:id="i-VN4xjZVitapCBwnU7DLmtt" style="ul">
            <item xml:id="i-4PamnJYD9QfycCJeGcfeWZ">
              Trygga konsumenter som handlar hållbart.
            </item>
            <item xml:id="i-T6LDSU8tkcSZWFRcjJ93k9">
              Förslag till delmål: Konsumentskyddet är på en hög nivå och tillgängligt
              för alla.
            </item>
            <item xml:id="i-4S5Mnjj2vnQ3q9ym65kGJm">
              Medvetna och kunniga konsumenter hushållar med egna och gemensamma
              resurser.
            </item>
            <item xml:id="i-SPF3Hh7Dr3SsvVxtAVcVwh">
              Producenter och övriga näringsidkare tar sitt ansvar gentemot
              konsumenterna.
            </item>
          </list>
          <head xml:id="i-8uGCLnqsJBDXrCoiz3WB3S" type="h1">
            Investering i kunskap om privatekonomi
          </head>
          <p xml:id="i-5FMGXLyXtNyUX5vQ9gutUr">
            Problem med överskuldsättning drabbar allt fler. Speciellt utsatta
            är de unga som utsätts för stor konsumtionspåverkan samtidigt
            som den egna ekonomin vanligtvis är starkt begränsad. Snabblånen
            har ökat kraftigt under de senaste åren.
          </p>
          <p xml:id="i-9odmEe3jkkG1bGg6tAtmAR">
            Kronofogden beskriver sms-lånen som en motorväg in i skuldfällan
            för hela svenska befolkningen. Sedan 2006 har över 80 000 ärenden
            kommit in till kronofogden om obetalda skulder. Antalet ärende
            ökar kraftigt varje år och ungdomarna är fortfarande överrepresenterade
            när det gäller obetalda sms-lån, även om låneskulderna ökar kraftigare
            i andra åldersgrupper.
          </p>
          <p xml:id="i-WULZNV5YoM5s4ym1tvx6qT">
            Att dra på sig betalningsanmärkning i unga år är förödande för
            möjligheter att i framtiden hyra bostad, teckna telefonabonnemang
            eller ta angelägna lån för exempelvis bostad eller bil. Socialdemokraterna
            anser att det är nödvändigt att öka ungdomars kunskap och förståelse
            för privatekonomiska frågor. Det gäller inte minst förståelse
            för hur lån och krediter fungerar och möjligheten att kunna bilda
            sig en uppfattning om olika avtalsvillkor och dess konsekvenser
            för den egna ekonomin. För detta ändamål f öreslår vi att riksdagen
            anvisar till anslag 3:2 Konsumentverket 3 miljo ner kronor år
            2010, därefter 3 miljoner kronor år 2011 och ytterligare 3 miljoner
            kronor för 2012.
          </p>
          <p xml:id="i-CwVtGBuBNbpj8C65KLFJJZ">
            Utbildning är ett viktigt instrument för att komma till rätta
            med överskuldsättning. Det behövs resurser till detta. Men det
            behövs även skärpt lagstiftning och utökad tillsyn. Vi socialdemokrater
            lägger fram sådana förslag i vår kommittémotion om sms-lån och
            andra snabblån.
          </p>
        </div>
        <div xml:id="i-Qu3EdKhwTV2czjqQ1hu3Zk" type="motSignatures">
          <list xml:id="i-FZgYZcmbEXP8DmuYpBoGZ7">
            <item xml:id="i-5T18idRAYNsS7fw7cnoQHv" who="i-D9iCNaqxQvuHFjK2SSEFvT">
              Carina Moberg (s)
            </item>
            <item xml:id="i-LzuJDTht82Hu5QrzoCgfxQ" who="i-GDFdKPNRdaGpkLXrouuiC1">
              Johan Löfstrand (s)
            </item>
            <item xml:id="i-XKtxdLiX8tRerqtYVfyc8y" who="i-BNs9NctwwvjUQnQxyESNVd">
              Eva Sonidsson (s)
            </item>
            <item xml:id="i-6AqfKcgndk3CaHvXLUgiD1" who="i-8gcKLg8FFeh9DR71R7zcMv">
              Gunnar Sandberg (s)
            </item>
            <item xml:id="i-2xVjrcnAry7sEKU7XXTB5p" who="i-XavvkneSj1497htyNRcpv6">
              Christina Oskarsson (s)
            </item>
            <item xml:id="i-cwtehKmgTRCJyrfM7gzAE" who="i-KCyyRs9HnkQhss61gii5F7">
              Fredrik Lundh (s)
            </item>
            <item xml:id="i-YbQgHB57wRHHtvEoPztTe4" who="i-K5zTLSXt1UWyYngcbEuofY">
              Kristina Zakrisson (s)
            </item>
            <item xml:id="i-QLtG13L1mtMXYsEc4a6kqP" who="i-MVzhVeKwRGmjHjHoSrReg9">
              Börje Vestlund (s)
            </item>
            <item xml:id="i-27LZZY5a2kji8pnZyp2j8K" who="i-9rzEiT5qs2rumTNiqr6kVD">
              Rose-Marie Carlsson (s)
            </item>
          </list>
        </div>
      </div>
    </body>
  </text>
</TEI>
