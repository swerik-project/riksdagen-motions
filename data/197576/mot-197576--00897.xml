<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--00897">
  <teiHeader>
    <fileDesc>
      <titleStmt>
        <title>om inrättande av en författningsdomstol</title>
        <author>av fru Jacobsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om inrättande av en författningsdomstol</title>
          <idno type="rdwebb">FZ02897</idno>
          <rs type="number">897</rs>
          <ref type="dokument_url_text">http://data.riksdagen.se/dokument/FZ02897/text</ref>
          <ref type="dokument_url_html">http://data.riksdagen.se/dokument/FZ02897</ref>
          <ref type="dokumentstatus_url_xml">http://data.riksdagen.se/dokumentstatus/FZ02897</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B3z5KLtSxEyGCKFUSRo6dn</idno>
            <name>ULLA JACOBSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y335VM7iTH2gVg7DsHMPCC" type="signed"/>
        <correspContext corresp="i-Y335VM7iTH2gVg7DsHMPCC">
          <note type="signatory" corresp="i-B3z5KLtSxEyGCKFUSRo6dn"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__897/mot_197576__897-001.pdf"/>
      <div type="motHeader" xml:id="i-Ns8m82Bg3C3qJiaeGyb5xm">
        <div type="motTitle" xml:id="i-2sLDdLymcitm6zQuwGL1jQ"/>
        <div type="motSubmissionInfo" xml:id="i-KvwwZ1t6Xzey5vVGXfZVnD"/>
      </div>
      <div type="motBody" xml:id="i-8ZPAoMFuAGxxzS3JLKPg9g">
        <div xml:id="i-YMPPT6wyFMnyVbYkJaSx5b">
          <p xml:id="i-XxfL5SVJF5Pc87Z6NSL6r1">
            Motion 1975/76:897
          </p>
          <p xml:id="i-FAEEZyq87ZAvoFp43o1zCd">
            av fru Jacobsson om inrättande av en författningsdomstol
          </p>
          <p xml:id="i-2i6RBjuzakz47fqeJBb21g">
            Betänkandet Medborgerliga fri- och rättigheter. Regeringsformen
            lades fram 1975 och är nu föremål för remissbehandling. I betänkandet
            avvisas enhälligt förslag att inrätta författningsdomstol men
            med en ytterst kortfattad motivering. Visserligen har frågan om
            författningsdomstol behandlats i pres- sen, men man kan knappast
            vänta sig att remissinstanserna i allmänhet skall ha gått närmare
            in på frågan. Enligt min uppfattning är ett ställnings- tagande
            till inrättande i vårt land av en författningsdomstol en central
            fråga för den s.k. lagprövningsrätten, som i betänkandet föreslås
            bli inskriven i grundlagen, RF 8:20. Man borde därför omedelbart
            ge utredningsuppdrag angående författningsdomstol, så att denna
            fråga helst kan samordnas med och i vart fall behandlas i omedelbar
            anslutning till den s. k. lagprövnings- rätten. Svenska domstolar
            har i praxis tillerkänt sig en s.k. lagprövningsrätt. Denna har
            i synnerligen begränsad omfattning gått ut på prövning av grund-
            lagsenligheten av föreskrifter beslutade av riksdagen. Endast
            två fall har förekommit, NJA 1951 s. 39 angående av riksdagen
            beslutad skatteförfatt- ning och NJA 1964 s. 471 angående en samfällt
            stiftad lag. I intet av dessa fall godtogs invändningen om grundlagsstridighet.
            I övrigt har skett en viss prövning av lokala föreskrifter, beslutade
            av kommuner och länsstyrelser, och författningar, beslutade av
            regeringen. Då termen lag enligt RF endast skall användas för
            av riksdagen beslutad författning har det alltså strikt terminologiskt
            rört sig om en normprövningsrätt. Då lagprövningsrätt synes ha
            fått en allmän spridning som term, använder jag emellertid densamma
            även i fortsättningen. Lagprövningsrätten har sin stora betydelse
            beträffande medborgarnas fri- och rättigheter. Prövningen skall
            avse frågan om någon sådan rättighet, som finns inskriven i grundlagen,
            har blivit åsidosatt i lag eller förordning. För att bedöma omfånget
            av lagprövningsrätten måste man utgå från vilka fri- och rättigheter
            som skall skyddas enligt betänkandet och i vilken grad man föreslagit
            att dessa skall kunna sättas åt sidan utan att det strider mot
            grundlagen. Det grundläggande stadgandet om tillåten inskränkning
            i fri- och rät- tigheterna, den s. k. spärregeln, återfinns i
            RF 2:13. I denna stadgas att tillåtna begränsningar inte får ske
            mer än ”vad som i ett demokratiskt sam- hälle är nödvändigt för
            tillgodoseende av det ändamål som har föranlett begränsningen”.
            Vidare stadgas att en begränsning aldrig får bli ett hot
          </p>
          <pb facs="riksdagen-motions-pdf/data/197576/mot_197576__897/mot_197576__897-002.pdf"/>
          <p xml:id="i-HzNRiFBEfnHsZsXFdUd5qk">
            Mot. 1975/76:897 13
          </p>
          <p xml:id="i-PYbmXMfQKNmeysdQdubZB2">
            mot fri åsiktsbildning och inte får ske ”enbart på grund av politisk,
            religiös eller annan åskådning”. Jag vill ifrågasätta om det över
            huvud taget ör möjligt att utöva lag- prövning genom tillämpning
            av RF 2:13 utan att åtminstone i någon mån göra politiska bedömningar.
            Detta synes även ha varit utredningens upp- fattning. I betänkandet
            har frågan om vilken eller vilka organ som skulle utöva lagprövning
            setts som en fråga om lämpligt organ för politiskt färgade be-
            dömningar. Med ett exempel från den västtyska författningsdomstolens
            verksamhet, som innebar ett klart politiskt ställningstagande
            till abortfrågan, avvisar man förslaget om författningsdomstol
            för vår del. Emellertid uttalar man i betänkandet samtidigt betänkligheter
            av samma slag beträffande de allmänna domstolarnas lagprövningsrätt:
            Som utredningen tidigare har understrukit skulle en ordning som
            blandar in domstolarna i det fortgående politiska skeendet inte
            bara stå i strid med grundläggande demokratiska principer utan
            den skulle också medföra uppen-
          </p>
          <p xml:id="i-8ZpKGphzFnmbYH1ctGwZmC">
            bara risker för politisering av domarutnämningarna och därmed
            hota rätts- väsendets integritet.
          </p>
          <p xml:id="i-NxgWwcHPpfsDdKCauSrjkc">
            För att en lagprövningsrätt inte skall medföra några ”förskjutningar
            i det vanliga politiska maktsystemet” föreslår utredningen i RF
            8:20 att en motstridighet mellan en föreskrift i lag eller förordning
            å ena sidan och grundlagen å den andra endast skall beaktas om
            domstolen finner densamma uppenbar. Utredningen har sålunda, i
            medvetande om att ett utövande av lagpröv- ningsrätten kommer
            att innebära ett visst mått av politisk bedömning, vis- serligen
            anförtrott de allmänna domstolarna densamma men samtidigt starkt
            begränsat dessas möjlighet att utöva den. För att motivera denna
            starka begränsning av lagprövningsrätten har utredningen framhållit
            att densamma skulle ha mindre betydelse under normala förhållanden
            men vara desto viktigare i ett krisläge. Det heter i betänkandet
            att domstolarna kommer ”i extraordinära lägen att kunna ingripa
            till skydd för de grundläggande demokratiska fri- och rättigheterna
            med all den auktoritet som tillkommer ett opartiskt, opolitiskt
            rättsväsen”. Enligt min uppfattning ligger det en fara i detta
            synsätt. Jag ifrågasätter om det är realistiskt att räkna med
            att grundläggande fri- och rättigheter endast skulle hotas i ett
            plötsligt extraordinärt läge. Ligger inte i stället den största
            faran i en smygande utveckling mot en långsam uppluckring av fri-
            och rättigheterna? I så fall är det av största vikt att lagprövningsrätten
            utövas av ett organ på ett relativt tidigt stadium av en dylik
            utveckling. Lagprövningsrätten bör anförtros ett organ som är
            självständigt och kan förväntas handla med ett visst mått av mod
            och handlingskraft. För en sådan lagprövningsrätt synes en författningsdomstol
            vara bättre lämpad än
          </p>
          <pb facs="riksdagen-motions-pdf/data/197576/mot_197576__897/mot_197576__897-003.pdf"/>
          <p xml:id="i-VFPqYwsugtmB3tBbsZBJv2">
            Mot. 1975/76:897 14
          </p>
          <p xml:id="i-JsTGfuPNkdwoYUcdZ8LrUh">
            allmänna domstolar och förvaltningsmyndigheter. En författningsdomstol
            skulle förslagsvis kunna bestå av ett antal fram- stående domare
            och lika många av riksdagen valda ledamöter. En instans med sådan
            sammansättning skulle vara väl lämpad att göra bedömningar av
            blandad rättslig och politisk innebörd. De förslag till ändrad
            samman- sättning av riksrätten, som tidigare utarbetats av både
            författningsutred- ningen och grundlagberedningen, erbjuder fullt
            användbara modeller. Man bör inte känna sig bunden av de utländska
            förebilder som ibland med eller utan fog framhålls som avskräckande
            exempel. Sammanfattningsvis skulle åtskilligt vara att vinna genom
            att lägga lag- prövningsrätten på en särskilt härför inrättad
            författningsdomstol. Lagprövningen skulle kunna bli effektiv.
            De vanliga domstolarna skulle befrias från en obehaglig uppgift,
            och förvaltningsmyndigheterna, som ju står i ett principiellt
            lydnadsförhållande till regeringen, skulle slippa en ännu obehagligare
            uppgift. Man skulle dessutom få garantier för en enhetlig och
            konsekvent bedömning av hithörande frågor. Med hänvisning till
            det anförda föreslås att riksdagen hos regeringen begär utredning
            och förslag om in- rättande av författningsdomstol, varvid i direktiven
            till utred- ningen bör framhållas det angelägna i att behandlingen
            av frå- gan sker så snabbt att den kan samordnas med eller ske
            i ome- delbar anslutning till behandlingen av betänkandet Medbor-
            gerliga fri- och rättigheter. Regeringsformen.
          </p>
          <p xml:id="i-Stq1mimAJemb6t72EKus4z">
            Stockholm den 27 januari 1976 ULLA JACOBSSON (m)
          </p>
        </div>
      </div>
    </body>
  </text>
</TEI>
