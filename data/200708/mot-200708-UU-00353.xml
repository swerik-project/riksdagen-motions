<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00353">
  <teiHeader>
    <fileDesc>
      <titleStmt>
        <title>EU</title>
        <author corresp="i-Bmi9XXt8ni373cdiv3K6qx">av Kenneth G Forslund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU</title>
          <idno type="rdwebb">GV02U353</idno>
          <rs type="number">U353</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U353/text</ref>
          <ref type="dokument_url_html">http://data.riksdagen.se/dokument/GV02U353</ref>
          <ref type="dokumentstatus_url_xml">http://data.riksdagen.se/dokumentstatus/GV02U353</ref>
          <ref type="doc">http://data.riksdagen.se/fil/B804BC29-AE75-46AF-B4BA-E5648B095F07</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NfvJdBiSGT8TYjPv8v7fa8" type="signed"/>
        <correspContext corresp="i-NfvJdBiSGT8TYjPv8v7fa8">
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-RZNwwHohbyBgLVVG4Dy1Bj"/>
        </correspContext>
        <correspAction xml:id="i-9AyqefHm1fhzphhMwE8q9b" type="referral">
          <date when="2007-10-16"/>
        </correspAction>
        <correspAction xml:id="i-RbV8rLPtSobij6rti6xyyg" type="dismissal">
          <date when="2007-10-16"/>
        </correspAction>
        <correspAction xml:id="i-2tWGUshk5bVXYxzDtABHKj" type="numbering">
          <date when="2007-10-09"/>
        </correspAction>
        <correspAction xml:id="i-Wvdc8a6tzkpqVLLDwqx9bq" type="submission">
          <date when="2007-10-05"/>
        </correspAction>
        <correspAction xml:id="i-9Wbv3Ze3W7gYnfyH2nHHW5" type="transfer">
          <date when="2007-10-05"/>
        </correspAction>
        <correspAction xml:id="i-JKvPRt96p4UjU4x6LuZ4Mj" type="assigned"/>
        <correspContext corresp="i-JKvPRt96p4UjU4x6LuZ4Mj">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-95nMp1ryLPi3w7k61ZsFEh">
            Förslag till riksdagsbeslut
          </head>
          <list style="ol">
            <item xml:id="i-ETcVU2gzVV7yrK2bENDWw8">
              Riksdagen tillkännager för regeringen som sin mening vad som
              anförs i motionen om EU-samarbetets innehåll och inriktning.
            </item>
            <item xml:id="i-LXCpRVoKPC5pUppYJTv3Wy">
              Riksdagen tillkännager för regeringen som sin mening vad som
              anförs i motionen om att verka för en fortsatt utvidgning av EU.
            </item>
            <item xml:id="i-8WccxWuGauPa4zHRta7u3o">
              Riksdagen tillkännager för regeringen som sin mening vad som
              anförs i motionen om att verka för ökad öppenhet och insyn inom
              EU. 1
            </item>
            <item xml:id="i-2TyzNhaHvdXn2aNrQgUzcu">
              Riksdagen tillkännager för regeringen som sin mening vad som
              anförs i motionen om EU som ett föredöme för det internationella
              samarbetet.
            </item>
            <item xml:id="i-Aii1WsnFxyFkGQyDmJaJWJ">
              Riksdagen tillkännager för regeringen som sin mening vad som
              anförs i motionen om EU, kris- och konflikthantering samt fredsfrämjande
              insatser.
            </item>
            <item xml:id="i-XJoe6C7aKXdzZEVjbiME9V">
              Riksdagen tillkännager för regeringen som sin mening vad som
              anförs i motionen om EU:s budget.
            </item>
            <item xml:id="i-6Jmgipm3zFJM2jKXDjd7a9">
              Riksdagen tillkännager för regeringen som sin mening vad som
              anförs i motionen om Europaparlamentets säte. 1
            </item>
            <item xml:id="i-TBJSSp9CJdwRrEmRgSuRjp">
              Riksdagen tillkännager för regeringen som sin mening vad som
              anförs i motionen om prioriteringar under det kommande svenska
              ordförandeskapet i EU 2009. 1
            </item>
            <item xml:id="i-NwTE9qEBbsVXs2zPWvUbzb">
              Riksdagen tillkännager för regeringen som sin mening vad som
              anförs i motionen om miljö och utsläpp. 2
            </item>
            <item xml:id="i-V9haPsns8PrsQkV9gLZUUq">
              Riksdagen tillkännager för regeringen som sin mening vad som
              anförs i motionen om att inom EU arbeta mot gränsöverskridande
              brottslighet. 3
            </item>
            <item xml:id="i-KURm4D4oywQHDbMANEvbjP">
              Riksdagen tillkännager för regeringen som sin mening vad som
              anförs i motionen om att inom och tillsammans med EU motverka
              trafficking.
            </item>
            <item xml:id="i-LtCGLDpd93SDgkfYtMpqxH">
              Riksdagen tillkännager för regeringen som sin mening vad som
              anförs i motionen om EU:s gemensamma flyktingpolitik. 4
            </item>
            <item xml:id="i-9DLVSPgAHq9opS7q4gDyn">
              Riksdagen tillkännager för regeringen som sin mening vad som
              anförs i motionen om EU:s jordbrukssubventioner. 2
            </item>
            <item xml:id="i-9D4UraYsM8BM8c6KwNrEFa">
              Riksdagen tillkännager för regeringen som sin mening vad som
              anförs i motionen om utformningen av tjänstedirektivet. 5
            </item>
            <item xml:id="i-2mA51x3kDRwymcYfAWr5zb">
              Riksdagen tillkännager för regeringen som sin mening vad som
              anförs i motionen om utformningen av arbetstidsdirektivet. 6
            </item>
            <item xml:id="i-3mUuKa9wuJcHQwur7Gh3TA">
              Riksdagen tillkännager för regeringen som sin mening vad som
              anförs i motionen om alkohol och EU:s inremarknadsregler. 7
            </item>
            <item xml:id="i-YMpEcsEpg2E2bE8Tfk1VEp">
              Riksdagen tillkännager för regeringen som sin mening vad som
              anförs i motionen om allmännyttiga bostadsföretag. 8
            </item>
            <item xml:id="i-GSsatWsV8GyGTmeT8HFJiX">
              Riksdagen tillkännager för regeringen som sin mening vad som
              anförs i motionen om institutionella monopol. 9
            </item>
            <item xml:id="i-4mUJfm8MVk4B3DCVwiGmuU">
              Riksdagen tillkännager för regeringen som sin mening vad som
              anförs i motionen om harmonisering av skatter. 7
            </item>
            <item xml:id="i-NPTZR9EACJdLLQ4ybHguD6">
              Riksdagen tillkännager för regeringen som sin mening vad som
              anförs i motionen om regler och procedurer kring ansökan om EU-bidrag.
            </item>
          </list>
          <p xml:id="i-7EEHFWF4CvuRpkf4s5HyQ6">
            1 Yrkandena 3, 7 och 8 hänvisade till KU.
          </p>
          <p xml:id="i-7Mi2ff2bUYbj7sgK8PYnNY">
            2 Yrkandena 9 och 13 hänvisade till MJU.
          </p>
          <p xml:id="i-WyecDGNwcUy4fH2rdyp1xK">
            3 Yrkande 10 hänvisat till JuU.
          </p>
          <p xml:id="i-C52N1wpPHaprKHHh9DLnRq">
            4 Yrkande 12 hänvisat till SfU.
          </p>
          <p xml:id="i-LCDspuaHP2tKxyQVjpJrte">
            5 Yrkande 14 hänvisat till NU.
          </p>
          <p xml:id="i-47VTfRYo7NyGhiSQFzYTz1">
            6 Yrkande 15 hänvisat till AU.
          </p>
          <p xml:id="i-Y1cLTjGq9iDRbN1j3K1qeW">
            7 Yrkandena 16 och 19 hänvisade till SkU.
          </p>
          <p xml:id="i-STtz9yq6Wp9JVSkmppwfwk">
            8 Yrkande 17 hänvisat till CU.
          </p>
          <p xml:id="i-Dmr2TjQ6tyCm6w5xnpWUwg">
            9 Yrkande 18 hänvisat till SoU.
          </p>
        </div>
        <div type="motContent">
          <head xml:id="i-4VPytZEToEsxkHWPLGAbbu" type="h1">
            EU-samarbetets innehåll och inriktning
          </head>
          <p xml:id="i-GdMHNxTrAE2B8brCF7D7Ew">
            Framväxten av det europeiska samarbetet har varit avgörande för
            vår kontinents välstånd. I århundraden drabbades Europas befolkningar
            av blodiga krig länderna emellan. I dag präglas Europa av fred.
            Historiskt sett är denna utveckling fantastisk.
          </p>
          <p xml:id="i-US1N6db36Y7tiZXvsPyNT3">
            Socialdemokraterna vill att EU i grunden ska vara ett mellanstatligt
            samarbete, där vi tillsammans med de andra medlemsstaterna kan
            lösa problem som kräver gemensamma lösningar.
          </p>
          <p xml:id="i-HYqobQ15Dmd3aayV1TwgR">
            Dagens EU måste utvecklas på alla de områden där vi genom unionen
            bäst kan skapa gemensamma lösningar på gemensamma problem som
            hårdare gemensamma tag mot miljöförstöring, som kraftfulla insatser
            mot människohandel och annan internationell brottslighet, som
            arbetet för att skapa fler och tryggare jobb.
          </p>
          <p xml:id="i-GyBUK5n1d6kb6vuwZ2JEdA">
            Politiken och demokratin måste komma ikapp den ekonomiska globaliseringens
            försprång. Sverige och EU måste bli bättre på att inom internationella
            organisationer driva frågor om arbetstagarnas rättigheter, internationella
            miljöregler och rättvisa handelsvillkor.
          </p>
          <p xml:id="i-USWis9fgRuHg2SUvZcYB7j">
            Det handlar också om att komma åt skatteparadis, pengatvätt och
            terrorismkonton, om rätt utformade tjänstedirektiv inom EU och
            om nya vägar för att finansiera utveckling. Med en mer aktiv politik
            kan makt förflyttas från den internationella marknaden till internationella
            politiska institutioner.
          </p>
          <p xml:id="i-Fe1hzGoqVe2w3HyZ9m73xV">
            En demokratisk globalisering kräver respekt för de internationella
            regelverk och institutioner som redan finns på plats. Den internationella
            rätten, konventioner, protokoll och regelverk måste följas. Med
            gemensamma spelregler skyddas små staters rätt, och den globala
            demokratin stärks. När den internationella rätten efterlevs styrs
            utvecklingen av gemensamma överenskommelser och på lika villkor,
            inte av de stater som har störst militär eller ekonomisk styrka.
            Därför vill vi socialdemokrater värna och stärka den internationella
            rätten. EU har här en stor roll att spela.
          </p>
          <p xml:id="i-7px1tZLGrVpHrigKgj7v2P">
            Den internationella brottmålsdomstolen och andra globala institutioner
            måste respekteras. Ingångna avtal som Kyotoprotokollet och icke-spridnings-fördraget
            måste efterlevas, liksom FN:s resolutioner. Vi vill arbeta för
            en stark, effektiv och respekterad rättsordning baserad på folkrätt
            och mänskliga rättigheter. EU har en viktig roll inte minst genom
            att vara ett föredöme för det internationella samarbetet.
          </p>
          <head xml:id="i-Q9LfCN28FqZk7JJ5QV9zEC" type="h2">
            Fortsatt utvidgning av EU
          </head>
          <p xml:id="i-BD3MrX3tmcYTdvinQhDCFi">
            Socialdemokraterna och Sverige har drivit på utvecklingen så
            att EU i maj 2004 kunde få tio nya medlemmar. Efter det har ytterligare
            två nya medlemsstater tillkommit 2007. Just nu pågår förhandlingar
            med flera stater som sökt medlemskap.
          </p>
          <p xml:id="i-5Z6cb4wBC6Q7f5NpWPtV9Z">
            Den samlade erfarenheten av de två senaste utvidgningarna är
            att för flertalet av de nya medlemsländerna har själva vägen in
            i EU bidragit till utvecklingen i länderna. EU:s attraktionskraft
            har i sig skapat en vilja till förändring och utveckling i de
            länder som nyligen lämnat diktatur och akut nöd bakom sig. Möjligheten
            att delta i att forma gemensamma politiska lösningar samt tillgången
            till den gemensamma marknaden har sporrat till förändringar.
          </p>
          <p xml:id="i-L2TBwi66Z3GhbQqNNvrr5r">
            Demokrati, rättssäkerhet, mänskliga rättigheter, öppenhet och
            välstånd har utvecklats och befästs. Det har skett på samma sätt
            i de nya medlemsstaterna med nyvunnen demokrati som i de länder
            som på 1980-talet blev medlemmar och därmed definitivt skakade
            av sig diktaturen.
          </p>
          <p xml:id="i-4HiNQ3gHcwNpanZahWemYq">
            Det finns ingen absolut och given gräns för hur stort EU kan
            bli, ingen gräns vare sig numerärt eller geografiskt. Varje enskilt
            lands vilja och förmåga är avgörande för dess möjlighet att bli
            medlem i EU.
          </p>
          <p xml:id="i-J27fN3usmg1vbzjmKjMXfd">
            Dörren måste fortsätta att stå öppen för nya medlemsstater. Sverige
            måste inom EU kämpa för detta och mot de krafter och strömningar
            som från tid till annan menar att utvidgningen ska stoppas eller
            att bara vissa länder ska få komma med.
          </p>
          <p xml:id="i-HmqcMDE7r23XvbgJkYPExb">
            Samtidigt som Sverige ska vara positivt till fortsatt utvidgning
            är det viktigt att det ställs höga krav på nya medlemsstater.
            De ska till fullo uppfylla de krav och värderingar som ställs
            och de ska vara väl förberedda och redo för medlemskapet. Detta
            är avgörande för om och när länder som ansökt och förhandlat om
            medlemskap släpps in som medlemmar i EU.
          </p>
          <p xml:id="i-VTDq6Au2vPY4oz6584qgac">
            Sverige måste även i fortsättningen vara pådrivande för en fortsatt
            utvidgning av EU.
          </p>
          <head xml:id="i-TYbwqf6ZKweD7fNWgLxqMK" type="h2">
            Ökad öppenhet och insyn inom EU
          </head>
          <p xml:id="i-3FngtaBJGvAZYmSPtb9eUY">
            För allmänheten och även politiskt aktiva och förtroendevalda
            framstår EU och dess beslutsorganisation ofta som avlägsen, komplex
            och sluten.
          </p>
          <p xml:id="i-UaWSCRWs3hVH1ucuDd5MrM">
            Under de år Sverige varit medlem i EU har öppenheten ökat väsentligt
            och det finns i dag en helt annan attityd inom EU. Fortfarande
            är dock mångas känsla att EU brister när det gäller öppenhet.
            Detta beror naturligtvis på vad man jämför med, men det faktum
            att många medieredaktioner dragit ned på sin EU-bevakning bidrar
            också.
          </p>
          <p xml:id="i-Fgjcgdtn8sK1MsV9YFLKPi">
            Beslutsunderlag, förhandlingsprocesser och utvärderingar måste
            göras tillgängliga för medborgarna. Sverige har en lång tradition
            på detta område och måste bidra med erfarenheter och metoder för
            att ytterligare öppna EU för insyn.
          </p>
          <head xml:id="i-YXJqLVAu9VxjjkmB5EPAP4" type="h2">
            Ett föredöme för det internationella samarbetet
          </head>
          <p xml:id="i-6Tb9tQKdX7g9P9SWwTmH3e">
            EU står i dag modell när man i andra delar av världen bygger
            upp regionala samarbeten. EU är också en maktfaktor i olika internationella
            sammanhang och forum, inte enbart i kraft av den ekonomiska eller
            numerära styrkan utan också utifrån de resultat som uppnåtts inom
            EU.
          </p>
          <p xml:id="i-SkqSLbeLe9HnyTVAdYATwf">
            EU bygger på samarbete mellan demokratiska stater som själva
            valt att ingå i samarbetet. Hur och om vad EU samarbetar inspirerar
            andra. EU har ett stort ansvar att internationellt vara en lyhörd,
            demokratisk, progressiv och solidarisk organisation som tar ansvar,
            bidrar och inte enbart agerar utifrån egen vinning.
          </p>
          <head xml:id="i-Bw3CyFNttUcWEEg9gvfRiE" type="h2">
            Kris- och konflikthantering samt fredsfrämjande insatser
          </head>
          <p xml:id="i-45MVaZAfgzFwGkm9HbvHtC">
            Sverige är militärt alliansfritt. Socialdemokraterna vill göra
            Sverige bättre rustat för att kunna bidra med internationella
            insatser för fred. Omvandlingen av det svenska försvaret ska fortsätta.
            Vi vill se ett effektivt insatsförsvar med förmåga att verka både
            i Sverige och utomlands över hela skalan från förebyggande åtgärder
            till fredsframtvingande insatser på säkerhetsrådets uppdrag.
          </p>
          <p xml:id="i-Q33UTLYNSztiPgo2bdxxQS">
            Vi vill också ge EU ökad kapacitet för internationell krishantering
            i enlighet med FN-stadgan. Även EU och Nato måste i större utsträckning
            engageras i fredsfrämjande arbete i Afrika. Samtidigt måste fattigdomsbekämpningen
            fortsätta med kraft.
          </p>
          <p xml:id="i-YPB7ChcLLadff3eY2pXFPT">
            EU håller på att utvecklas till en aktör som innehåller just
            den bredd av instrument som krävs för att kunna möta dagens mångfacetterade
            hot. Detta är positivt. Samtidigt som Förenta nationerna har det
            övergripande ansvaret för fred och säkerhet i världen ökar kraven
            från FN på att också regionala organisationer som EU ska ta ett
            större ansvar. En region som representerar 450 miljoner människor,
            en fjärdedel av jordens rikedom och som spenderar mer än 1 500
            miljarder kronor på militärt försvar bör också ta ett större ansvar
            för fred och säkerhet. Därför är det viktigt att den säkerhets-
            och försvarspolitik som utvecklas inom EU ger ökad förmåga och
            kapacitet för krishantering. Det råder ingen motsättning mellan
            att delta i EU:s krishantering och ett fortsatt starkt engagemang
            för FN. Tvärtom kommer en fungerande krishantering i Europa att
            stärka FN och ge stabil och pålitlig säkerhet i Europa. EU:s krishantering
            ska i alla delar ske i enlighet med principerna i FN-stadgan.
            Därför bör EU förbättra sin förmåga att förebygga och hantera
            kriser, i nära samarbete med FN. EU har tillgång till ett mycket
            brett spektrum av instrument. Dessa sträcker sig över diplomati,
            handelsavtal, bistånd till rättsväsende, polis och militära insatser.
            Bredden av instrument, samt förmågan att koordinera dessa inom
            en gemensam ram, gör EU till en unik aktör för internationell
            krishantering. Redan i dag genomför EU såväl militära som civila
            krishanteringsinsatser. FN och regionala organisationer som Afrikanska
            unionen efterfrågar stöd för snabba internationella insatser.
            Här råder globalt en stor brist på kapacitet. Att tidigt kunna
            vara på plats för att förhindra att en kris växer och sprids är
            avgörande. Det är viktigt att EU etablerar civila snabbinsatsgrupper
            med bland annat räddningstjänst, sjukvård, polis och åklagare.
            Dessa ska snabbt kunna sättas in för att hjälpa offer för terrordåd,
            naturkatastrofer eller andra kriser.
          </p>
          <head xml:id="i-UCREjuYyUpJE2PjDxs2MX4" type="h2">
            EU:s budget
          </head>
          <p xml:id="i-NyzigDbq4CK4KuZp9qdc32">
            Sverige tillhör inom EU en minoritet av länder som vill hålla
            EU:s budget på en begränsad nivå på maximalt en procent av BNP.
          </p>
          <p xml:id="i-LmLGdjG5CCpq4zAZD6CFkB">
            Det är rimligt att Sverige som ett rikt land är nettobidragsgivare
            till EU. Det som inte är rimligt är hur pengarna fördelas inom
            EU. I dag erhåller vissa länder i västra delen av EU stora bidrag
            till både jordbruk och infrastruktursatsningar trots att dessa
            länder har utvecklats ekonomiskt och borde stå på egna ben.
          </p>
          <p xml:id="i-Fjef8PfMxh7ZXNnJz1RiZD">
            Fördelningen av pengar för utveckling borde i högre grad komma
            de nya och mindre ekonomiskt utvecklade medlemsstaterna i EU:s
            östra del till godo.
          </p>
          <p xml:id="i-RiibpYnxLFeLN5bE3ShAtf">
            Sverige måste i EU:s kommande revision av den innevarande långtidsbudgeten
            och i det framtida arbetet med nya långtidsbudgetar agera för
            ett bättre användande av EU:s pengar.
          </p>
          <p xml:id="i-E6BqaKM931d8XCP7E1KRLf">
            Var än EU:s pengar används är det av största vikt att pengarna
            används på ett korrekt sätt. Fusk och korruption av alla slag
            måste kraftfullt bekämpas.
          </p>
          <head xml:id="i-AArPfNzLHkqtpQaNkjczXA" type="h2">
            Europaparlamentets säte
          </head>
          <p xml:id="i-3ZZDWf7PXMGrkLuoYzhc15">
            Av historiska skäl delar Europaparlamentet upp sitt arbete mellan
            Bryssel och Strasbourg. Det här har gett en flyttcirkus av personer
            och handlingar som i dag är helt omöjlig att försvara från effektivitetssynpunkt,
            ekonomisk synpunkt eller miljösynpunkt.
          </p>
          <p xml:id="i-RGm4BJPSbVfvdKPjv2APnU">
            Hela flyttcirkusen drar ett löjes skimmer över EU och måste snarast
            upphöra. Sverige måste i alla sammanhang agera för att inom EU
            väcka opinion och nå ett beslut om att koncentrera Europaparlamentets
            verksamhet till en ort. Sveriges EU-minister bör stå fast vid
            och driva detta hennes eget krav sedan tiden som Europaparlamentariker.
          </p>
          <head xml:id="i-BnHByxKNFNAYhVkwp6W3kt" type="h2">
            Sveriges kommande ordförandeskap
          </head>
          <p xml:id="i-KeLPXw3DgLdSBdj9ErsJKL">
            Under 2009 kommer Sverige återigen att vara ordförande för EU.
            Det svenska ordförandeskapet 2001 var mycket framgångsrikt. Ska
            Sverige återigen hantera sitt ordförandeskap på ett framgångsrikt
            sätt krävs att ordförandeskapet är väl förberett och har rätt
            och tydliga prioriteringar.
          </p>
          <p xml:id="i-9YDNDrSPxGeZR1UzSyz9R6">
            Sverige är genom det ständiga arbetet inom EU förknippat med
            och har hög trovärdighet i frågor som rör arbete, klimat och miljö,
            jämställdhet och utvidgning. Dessa frågor måste vara Sveriges
            prioriteringar, och EU har ett stort behov av att fortsätta att
            utvecklas på dessa områden.
          </p>
          <head xml:id="i-V4ZfW4VvtMiV6PHWXDtxjw" type="h2">
            Miljö och utsläpp
          </head>
          <p xml:id="i-37SqGh83mTiUucBbFubvs6">
            Handeln med utsläppsrätter inom EU kommer att minska koldioxidutsläppen
            i hela Europa. Det är viktigt att införandet genomförs på överenskommet
            sätt i alla medlemsstater för att inte snedvrida konkurrensen.
          </p>
          <p xml:id="i-2D5iBZwcuZqxxp6eCMZ4mj">
            Nu när åtta av nio Östersjöländer är medlemmar i EU har vi en
            ny chans att förbättra miljösituationen i Östersjön.
          </p>
          <p xml:id="i-CQqXA5iRZpij9qzadBVzwq">
            Västerhavet med sin biologiska mångfald har en annan problematik,
            nog så viktig. Sverige ska med EU som redskap och en aktiv marin
            politik bryta trenden och skapa ekologisk balans i våra hav. Vi
            ska driva på för att öka takten i det internationella samarbetet
            med Nordsjöländerna och våra grannar kring Östersjön. EU måste
            besluta om bindande regler. Forskning och miljöövervakning ska
            utvecklas och sjösäkerheten förbättras.
          </p>
          <p xml:id="i-YHzb2qn6qMzpuMratXRfTP">
            Ett internationellt forskningscentrum för havsmiljö ska inrättas.
          </p>
          <p xml:id="i-T27WXWjQVGLdGwNXdacoAc">
            Vi vill att Sveriges ledande roll inom det europeiska och internationella
            miljösamarbetet ska befästas och utvecklas. Alla internationella
            arenor ska utnyttjas för att driva på för en global hållbar utveckling.
            Sverige ska driva på för ett nytt klimatavtal då Kyotoprotokollet
            löper ut 2012. Biståndets gröna profil ska stärkas. Vi ska använda
            biståndsmedel för att stödja miljövänlig och förnybar energiproduktion
            i utvecklingsländer. EU är en betydande arena för arbetet för
            en hållbar utveckling. Sverige ska bidra aktivt för att få till
            stånd en strikt kemikaliepolitik inom EU och för en internationell
            kemikalielagstiftning.
          </p>
          <head xml:id="i-57fDTN6AbBgGUScQKj2r2s" type="h2">
            Arbeta mot gränsöverskridande brottslighet
          </head>
          <p xml:id="i-VN4vdGFjqaPPkZTRDTGkJD">
            När allt blir mer internationellt och gränsöverskridande blir
            också brottsligheten det. Nya möjligheter för handel och utbyte
            blir tyvärr också nya möjligheter för brott. Mot den bakgrunden
            är det viktigt att också brottsbekämpningen har möjlighet att
            arbeta gränsöverskridande. Ett ökat internationellt samarbete,
            inte minst inom EU, är nödvändigt för att bekämpa den gränsöverskridande
            brottsligheten. Det arbetet måste ske på nationell basis och genom
            ömsesidigt och förtroendefullt samarbete.
          </p>
          <head xml:id="i-5u27dDaiKVnQKWud9ujtpK" type="h2">
            Inom och tillsammans med EU motverka trafficking
          </head>
          <p xml:id="i-N9y6bUSanPsfk1wnmwe6kX">
            Ett av de allra vidrigaste gränsöverskridande brotten är handel
            med människor som utnyttjas som svart arbetskraft och i prostitution.
            Sverige måste ta ett särskilt ansvar för att motverka prostitution.
            Minskas eller försvinner prostitutionen finns inte samma grund
            för att kidnappa och smuggla människor. EU är en viktig samarbetspartner
            för Sverige i arbetet mot trafficking men Sverige måste också
            bilda opinion inom EU mot människohandeln.
          </p>
          <head xml:id="i-E2krPe6jTtQhV2AXZtXzmE" type="h2">
            Gemensam flyktingpolitik
          </head>
          <p xml:id="i-LgS9YqvKpm8vfmEucsEV2r">
            EU:s demokrati och välstånd lockar på många sätt länder och människor
            i vår omvärld. Människor som lever i den allra värsta nöden frestas
            att utsätta sig för direkt livsfara för att försöka ta sig in
            i EU. Detta gör att olika medlemsstater från tid till annan upplever
            mycket stora strömmar av flyktingar och asylsökande. Det som hittills
            upplevts kan också snabbt komma att överträffas om en större natur-
            eller svältkatastrof skulle inträffa i EU:s direkta grannområde.
          </p>
          <p xml:id="i-VFwBgqxn2Nt1kyXF5PSJjR">
            EU:s medlemsstater måste samarbeta mer kring flyktingmottagandet
            och ta ett gemensamt ansvar. EU måste ha en gemensam flyktingpolitik
            som garanterar alla asylsökande en rättssäker prövning och ett
            bra mottagande inom hela unionen.
          </p>
          <head xml:id="i-BVfRT4fwErSnd89makEgsn" type="h2">
            Jordbrukssubventioner
          </head>
          <p xml:id="i-8T5TBevLXLrDDScxG67M68">
            Ungefär hälften av EU:s budget används till jordbrukssubventioner.
            Ursprungligen formades EU:s jordbrukspolitik i en tid då det fanns
            ett stort behov av att säkerställa både producenternas möjlighet
            att producera och konsumenternas möjlighet att få säker tillgång
            till mat.
          </p>
          <p xml:id="i-AzECFaxBWMHaF4Rykk9uXY">
            I dag präglas EU:s jordbruk av överproduktion, varierande kvalitet
            och orimliga subventioner. EU:s direkta jordbrukssubventioner
            motsvarar mer än världens samlade utvecklingsbistånd. Detta är
            inte en rimlig situation och i princip alla inom EU inser det;
            ändå har inga avgörande steg tagits för att förändra systemet.
          </p>
          <p xml:id="i-9EojKFYBkwbVoksyneWfbm">
            Sverige måste intensifiera arbetet med kraftigt minskade jordbrukssubventioner
            i EU.
          </p>
          <head xml:id="i-RbHs2xAecDjzzBaVpPb5pu" type="h2">
            Utformningen av tjänstedirektivet
          </head>
          <p xml:id="i-X8vkfQnPrMKCq6YhjQAWU9">
            Handel med tjänster är den näring som troligtvis har störst tillväxtpotential
            de närmaste åren. EU-länderna har en stor potential för utveckling
            på detta område både när det gäller handel inom EU och export
            ut ur EU. En grundförutsättning för att kunna konkurrera på exportmarknaden
            är att ha en stark hemmamarknad.
          </p>
          <p xml:id="i-N3JrK5XNi3HL5PjQtLPkoh">
            För att skapa en bättre inre marknad för tjänstehandel behöver
            EU:s tjänstedirektiv utvecklas. EU behöver ett bra tjänstedirektiv.
            Ett tjänstedirektiv som inte sätter arbetsrätt och lönenivåer
            på spel eller utgör ett hot mot samhälleliga tjänsters funktion
            och kvalitet.
          </p>
          <p xml:id="i-5ymnv49Xsj9zsDRnnUKMRb">
            Sverige måste ständigt arbeta för att varken tjänstedirektivet
            eller andra EU-regler ska omöjliggöra den typiska svenska karaktären
            för att reglera arbetsmarknaden genom dispositiv lagstiftning
            och avtal mellan arbetsmarknadens parter.
          </p>
          <head xml:id="i-CE8jKjtHrRrVUpcksmddeM" type="h2">
            Utformningen av arbetstidsdirektivet
          </head>
          <p xml:id="i-Xt9W4JUCHb332NZ5aaKXu4">
            De gemensamma reglerna för arbetstid inom EU är viktiga för att
            säkerställa att alla anställda i alla länder har en rimlig arbetstid
            och möjlighet till sammanhängande vila.
          </p>
          <p xml:id="i-JYi4B5cJBxExLpERHgtjJG">
            För att detta ska bli verklighet måste det verkligen vara så
            att EU:s arbetstidsdirektiv gäller fullt ut i samtliga medlemsländer.
          </p>
          <head xml:id="i-Y4yAvgfjmwXRYb6LXDySjh" type="h2">
            Alkohol och EU:s inremarknadsregler
          </head>
          <p xml:id="i-R9svXEXqghFL6eeCrB3KmB">
            Sverige ska i EU driva på för minskade införselnivåer och ökade
            minimiskatter på alkohol. Alkoholbeskattningen och Systembolagets
            försäljningsmonopol är viktiga instrument och måste försvaras.
            Alkohol är inte vilken vara som helst och ska därför inte omfattas
            på samma sätt av EU:s inremarknadsregler som andra varor.
          </p>
          <head xml:id="i-TJbg2Ge25W7vfFFPxPYTuh" type="h2">
            Allmännyttiga bostadsföretag
          </head>
          <p xml:id="i-F1Qt55mTzLkjSRZAMLYJHo">
            De svenska allmännyttiga bostadsföretagen har en stark och viktig
            roll för hela bostadssektorn i Sverige. Genom deras verksamhet
            hålls boendekvaliteten uppe och boendekostnaderna nere. Därigenom
            har alla möjlighet till en god bostad.
          </p>
          <p xml:id="i-MYchFDG9p4bEvPxSPGiLZS">
            Sverige måste i EU vara uppmärksamt på hur olika nya regler kan
            påverka förutsättningarna för den svenska allmännyttan. Regler
            som omöjliggör allmännyttiga bostadsföretag eller deras grundläggande
            och karaktäristiska arbetssätt kan inte accepteras.
          </p>
          <head xml:id="i-VJXfoPSC7ksfucw9FXCJea" type="h2">
            Institutionella monopol
          </head>
          <p xml:id="i-CMJgSj9vEhAWVxT1on2g8a">
            Apoteket och Systembolaget är exempel på svenska institutionella
            monopol som har en mycket viktig och speciell roll att fylla för
            att upprätthålla en samhällelig funktion och kvalitet.
          </p>
          <p xml:id="i-4GtZjPbj4TcPR2N4t7Aop5">
            Sverige måste i EU vara uppmärksamt på hur olika nya regler kan
            påverka förutsättningarna för institutionella monopol. Regler
            som omöjliggör dessa eller deras grundläggande och karaktäristiska
            arbetssätt kan inte accepteras.
          </p>
          <head xml:id="i-BdegrPeBMzBKyFtaANnEcp" type="h2">
            Harmonisering av skatter
          </head>
          <p xml:id="i-65zmMZCsR7WYaJj9ta6VKF">
            Skatter ska vara en angelägenhet för de enskilda medlemsstaterna.
            För att skapa förutsättningar för konkurrens på lika villkor kan
            gemensamma miniminivåer för olika skatter inom EU vara en tillgång.
          </p>
          <p xml:id="i-S5VxPFdjoTNE697xmSY6kY">
            EU ska inte ha egen beskattningsrätt.
          </p>
          <head xml:id="i-Cwkw8sPaT4cUq5K8SuwJMK" type="h2">
            Regler och procedurer kring ansökan om EU-bidrag
          </head>
          <p xml:id="i-TKz959rVLZtgVz7guNXy4L">
            Sverige är nettobidragsgivare till EU och ska rimligen fortsätta
            att vara det. Däremot måste återflödet till Sverige öka jämför
            med i dag. En väg att nå dit är att fler EU-projekt startas och
            genomförs i Sverige. Projekt som bidrar till utveckling och kompetenshöjning.
          </p>
          <p xml:id="i-3bBHzDN8S7iYp8S1uk8T3p">
            Dels behöver både de offentliga organisationerna och det civila
            samhället bli mer aktivt med att driva projekt och söka EU-medel,
            dels måste ansökningsförfarandena förenklas.
          </p>
        </div>
        <div type="motSignatures">
          <list>
            <item xml:id="i-VHu4jpPQQgvGU6ptiLmStP" who="i-Bmi9XXt8ni373cdiv3K6qx">
              Kenneth G Forslund (s)
            </item>
            <item xml:id="i-LSZ96ucxzioQBy1gjexj8n" who="i-9KG7jeGdkJDsSQQb3gKA2U">
              Urban Ahlin (s)
            </item>
            <item xml:id="i-CGZwTVDV6HzEF8YnpigoDP" who="i-DXYijt8wprzTgm7zCTJYc3">
              Veronica Palm (s)
            </item>
            <item xml:id="i-5PHm4JucNz5Lya9nidwPgp" who="i-8Nio1rUw3hSjL6pvCGw22Y">
              Carina Hägg (s)
            </item>
            <item xml:id="i-TPgrLxdkoREjPWp9tHaY1C" who="i-GsygH5UJM18UkfLBHFkVdD">
              Kent Härstedt (s)
            </item>
            <item xml:id="i-3as57PisPmCbnuhgg2eF5J" who="i-FrTJne8fam41FasSB9mLUA">
              Kerstin Engle (s)
            </item>
            <item xml:id="i-9nPJ9KDyL1Sfs2VwfxHXUV" who="i-3YAEMbZXswzuyekFnSxXSF">
              Olle Thorell (s)
            </item>
            <item xml:id="i-nUJWkoPRxao64tTBBKasd" who="i-RZNwwHohbyBgLVVG4Dy1Bj">
              Carin Runeson (s)
            </item>
          </list>
        </div>
      </div>
    </body>
  </text>
</TEI>
