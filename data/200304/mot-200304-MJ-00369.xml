<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0369/mot_200304_MJ_0369-0001.pdf"/>
      <div type="motHeader" xml:id="i-7pAfXC67vA7aGBcdHvhipv">
        <div type="motTitle" xml:id="i-W5rBbNx6JVhfFqKcnFUMuT"/>
        <div type="motSubmissionInfo" xml:id="i-WULWMNos9FL8VmF764v5YE"/>
      </div>
      <div type="motBody" xml:id="i-RXDhE1EnFxw3XA8cRRijMq">
        <div xml:id="i-VtEQuxah1f4NsLbsHBkXyN">
          <p xml:id="i-KqnKQQJTHFn7jApANyayTH">
            2003/04 mnr: MJ369 pnr: mp528
          </p>
          <p xml:id="i-NcouxA6BTS3DXcZbG7TdbA">
            Motion till riksdagen 2003/04:MJ369
          </p>
          <p xml:id="i-JZ2KFRFaHb3PNb5Acdnwxd">
            av Åsa Domeij (mp)
          </p>
          <p xml:id="i-QsebB1mBoscH1G4442NXPp">
            Antalet djurförsök
          </p>
          <p xml:id="i-JCciPLQtFys77zEWAbMWQq">
            Förslag till riksdagsbeslut
          </p>
          <p xml:id="i-8GGNHKi7JM2WVZbPy1f1p2">
            1. Riksdagen tillkännager för regeringen som sin mening vad i
            motionen anförs om att alternativa metoder till djurförsök skall
            utvecklas utifrån de fem R:ens princip: Refine, Reduce, Replace,
            Reject och Redirect resources. 2. Riksdagen tillkännager för regeringen
            som sin mening vad i motionen anförs om att prioriteringen vid
            utvecklande av alternativa metoder skall vara målsättningen att
            finna djurfria alternativ snarare än att finna alternativ som
            också innebär djurförsök. 3. Riksdagen begär att regeringen ger
            Djurskyddsmyndigheten i uppdrag att utveckla ett system för samverkan
            mellan myndigheter för att en utveckling av alternativa metoder
            utifrån de fem R:ens princip skall kunna ske.
          </p>
          <p xml:id="i-DmghstwtwGvjP2F6n7ejEA">
            Motivering
          </p>
          <p xml:id="i-7PrqeZSz8ueQ842ddEPrns">
            Redan år 1959 förde de brittiska forskarna William Russel och
            Rex Burch fram de idéer som för många har blivit vägledande för
            vad som avses med alternativ till djurförsök: Varje metod som
            innebär en förbättring av djurens situation, en minskad användning
            av försöksdjur, eller ett totalt ersättande av försöksdjursanvändningen.
            Definitionen är känd som de tre R:ens princip eftersom definitionen
            på engelska kan sammanfattas med orden refinement, reduction och
            replacement. Refine syftar till att förfina metoderna så att förhållandena
            för djuren förbättras. Reduce syftar till att utveckla metoder
            och vidta åtgärder som begränsar försöksdjursanvändningen. Replace
            innebär en strävan att ersätta djurförsöken med någon annan metod.
            Tyngdpunkten i dagens = forskning angående = alternativa metoder
            = anses av djurskyddsorganisationerna ligga på Refine och Reduce
            snarare än Replace. Ett starkare fokus på metoder som ersätter
            djurförsök snarare än främjar andra
          </p>
          <pb facs="riksdagen-motions-pdf/data/200304/mot_200304_MJ_0369/mot_200304_MJ_0369-0002.pdf"/>
          <p xml:id="i-A99EqhxwUym8pNbvsN7EyN">
            2003/04:MJ369
          </p>
          <p xml:id="i-LHuLdBKcq8oeNd997YVdBa">
            typer av djurförsök har efterlysts. För allmänheten betraktas
            också alternativ till djurförsök vara just djurfria metoder. I
            både Försöksdjursutredningen (SOU 1998:75 Djurförsök) och i delbetänkandet
            av den djurförsöksetiska utredningen (SOU 2002:86 Etisk prövning
            av djurförsök) framförs att de tre R:ns princip inte är tillräcklig
            utan borde utvecklas till de fem R:ens princip. Den nuvarande
            definitionen skulle därigenom utökas med Reject och Redirect resources.
            Reject innebär att djurförsök skall avvisas när de inte är vetenskapligt
            motiverade eller när de innebär ett otillbörligt lidande för djuret
            i fråga. Redirect resourses syftar till att det problem som adresseras
            löses på annat sätt än genom djurförsök. Det blir då frågan om
            att på ett bättre sätt ta vara på tillgänglig kunskap och annan
            typ av forskningsmetodik. En stor del av de uppnådda medicinska
            framstegen har t.ex. gjorts genom epidemiologiska studier, där
            man genom att i en stor grupp av människor studera förekomst av
            olika sjukdomsförekomster och olika typer av riskfaktorer — ärftliga,
            kost, levnadssätt, exponering för miljöföroreningar m.m. — på
            ett mycket effektivt sätt kunnat visa på orsakssamband mellan
            t.ex. kost och hjärt/kärlsjukdomar, exponering för vissa miljögifter
            och fosterskador samt bakgrunden bakom nästan alla yrkesrelaterade
            sjukdomar. En resursförstärkning av den epidemiologiska forskningen,
            och därigenom en ökad utvärdering av all den kliniska erfarenhet
            som redan idag finns ackumulerad i sjukvårdens journalsystem,
            skulle sannolikt leda till stora medicinska framsteg och därigenom
            minska behoven av djurförsök. Genom epidemiologin kan den komplexa
            verkligheten studeras och viktiga framsteg för den förebyggande
            folkhälsan göras. På liknande sätt kan ökade satsningar på kliniska
            studier, obduktioner och utveckling av datoriserade modellsystem
            ersätta en icke försumbar del av de djurförsök som görs idag,
            och kanske framför allt, medverka till att framtida djurförsök
            aldrig utförs. Inom ramen för det femte R:et ryms också politiska
            åtgärder utanför djurförsöksområdet, som t.ex. beslut för att
            minska introduktionen av nya, potentiellt toxiska kemikalier och
            olika typer av kampanjer för ökad hälsa, t.ex. för minskad rökning.
            Särskilt viktigt i detta sammanhang är EU:s förslag till ny kemikalielagstiftning,
            REACH. Förslaget, som tidigast kommer att antas under 2005, anses
            innebära en utökad användning av försöksdjur inom EU i storleksordningen
            10-20 miljoner djur. Många av försöken kommer att vara mycket
            plågsamma. Att tillämpa de fem R:ens princip skulle innebära ett
            vidgat betraktelsesätt på djurförsök, som i vissa fall, t.ex.
            då det gäller Redirect resources, innebär att avvägningar måste
            göras som ligger på en annan nivå än den som de djurförsöksetiska
            nämnderna hanterar. Detta kan t.ex. innebära att samverkan måste
            ske mellan de djurförsöksetiska nämnderna, Djurskyddsmyndigheten
            och andra myndigheter (t.ex. Socialstyrelsen, Kemikalieinspektionen
            m.fl.), för att mer effektivt nå de djurförsökspolitiska målsättningarna.
          </p>
          <p xml:id="i-E25TnHVnShUDwaqhPxtffo">
            Stockholm den 6 oktober 2003 Åsa Domeij (mp)
          </p>
          <pb facs="riksdagen-motions-pdf/data/200304/mot_200304_MJ_0369/mot_200304_MJ_0369-0003.pdf"/>
          <p xml:id="i-L7FtV2gLnW21FwguBwgrsP">
            2003/04:MJ369
          </p>
        </div>
      </div>
    </body>
  </text>
</TEI>
