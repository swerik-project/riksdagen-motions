<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__419/mot_1968__ak__419-001.pdf"/>
      <div type="motHeader" xml:id="i-HTNy72WrE8JQke3A33qzHn">
        <div type="motTitle" xml:id="i-PMinDFMSqmhKaMNFqh2Cge"/>
        <div type="motSubmissionInfo" xml:id="i-VJrmxKsFFUcWXBvMsaZGkE"/>
      </div>
      <div type="motBody" xml:id="i-XuiwYh7VcJg8PoYR9KkMWt">
        <div xml:id="i-DKJXft1FwvxuCUWiRZnGEs">
          <p xml:id="i-YZ6LhP5UMNMiGYGyfcZanM">
            8 Motioner i Andra kammaren, nr 419 år 1968
          </p>
          <p xml:id="i-U3sqeqU2rpxEMXPFTVfxyB">
            Nr 419
          </p>
          <p xml:id="i-W9L9NGyLrW6bpt8ThbLoLh">
            Av herrar Kellgren och Lindkvist, angående renoveringsarbetet
            i
          </p>
          <p xml:id="i-Qez473E6h8wcgGKuPZ98jt">
            Gamla stan i Stockholm.
          </p>
          <p xml:id="i-XJnKeL6BLtA7u4g512eQTe">
            Gamla stan utgör både genom sin storlek och särprägel vårt lands
            ojäm- förligt största och mest betydande kulturminnesmärke, som
            det glädjande nog föreligger stor enighet om att bevara — inte
            som ett museum utan som en levande stadsdel där moderna människor
            i en gammal, unik miljö kan utforma sitt liv. Stockholms stad
            liksom även staten gör betydande insatser för att mo- dernisera
            Gamla stan, förhindra förslumning och omforma stadsdelen efter
            moderna standardkrav. Det säger sig självt att detta arbete blir
            mångårigt. Om Gamla stan redan i nuvarande århundrade kan räddas
            och bevaras till framtida generationer är ovisst. Däri ligger
            det oroande. Vår tid sliter hård- are på Gamla stan än någon annan
            tid. Landhöjningen och grundvatten- nivåns sänkning ändrar radikalt
            grundförhållandena, som just i denna stads- del medför särskilt
            olyckliga konsekvenser. Byggnader som i stor omfatt- ning byggts
            på pålverk och risknippen eller utfyllnader av allsköns skräp
            och avfall från gångna tider håller på att sjunka. Sprickor och
            bristningar uppstår i väggar och grunder som gör renoveringsarbetet
            både svårt och kostsamt. Den tunga trafiken som icke ens kan undvikas
            i Gamla stan åstadkommer också sättningar och bristningar i fastigheternas
            grunder. Luftföroreningarna bidrar också till att förstöra oersättliga
            skulpturer och konstverk som smyckar en mängd av de vackraste
            och värdefullaste bygg- naderna. Allt detta samverkar till behovet
            av snabba och effektiva åtgärder för att bevara Gamla stan som
            en levande och fungerande stadsdel. Vår tid måste tillse att stadsdelen
            inom några decennier i allt väsentligt blir reno- verad och moderniserad.
            Detta behov av Gamla stans skyndsamma renovering sammanfaller
            med en period då medelåldern bland Stockholms stads byggnadsarbetare
            stiger kraftigt. De äldre byggnadsarbetarna är också inte sällan
            ur stånd att hänga med i den högt uppdrivna arbetstakten vid de
            moderna arbetsplatserna. De har svårt att finna arbete. Särskilt
            gäller detta för äldre byggnadsarbe- tare som har nedsatt hälsa
            eller eljest har svårt att anpassa sig till dagens arbetsmetoder.
            Inte sällan representerar denna äldre arbetskraft oersätt- liga
            tillgångar av yrkeserfarenhet, kunnighet och skicklighet som skulle
            kunna komma väl till pass just vid renoveringen av Gamla stan.
          </p>
          <pb facs="riksdagen-motions-pdf/data/1968/mot_1968__ak__419/mot_1968__ak__419-002.pdf"/>
          <p xml:id="i-QD95GXRq8gH7cg2skwJ69V">
            Motioner i Andra kammaren, nr 419 år 1968 9
          </p>
          <p xml:id="i-PZCUM5iwwys9u9ogfbAQQy">
            Det må anses vara en viktig uppgift för Stockholms stads myndigheter
            och arbetsmarknadsmyndigheterna att kombinera ihop behovet av
            Gamla stans renovering med behovet av lämpligt arbete för utrationaliserade,
            ofta han- dikappade äldre byggnadsarbetare. Åtgärder borde vidtas
            där renoverings- arbete i stor skala i Gamla stan igångsättes,
            varvid beredskapsarbete för svårplacerad arbetskraft kunde tjäna
            som modell. Det är tänkbart att ar- betets svårighetsgrad motiverar
            ett högre statsbidrag än som utgår för jäm- förliga arbeten på
            andra håll i landet. Det förefaller också lämpligt om detta slags
            skyddade arbete kunde kom- bineras med upprättande av en rehabiliteringscentral
            för äldre arbetskraft eller eljest svårplacerad arbetskraft som
            sysselsättes vid renoveringsarbetet i Gamla stan. Denna hälsocentral
            skulle säkert bli i stånd att rehabilitera åtskilliga arbetare
            i sådan utsträckning att de kunde fortsätta som repara- tions-
            och underhållsarbetare på andra arbetsplatser. Under hänvisning
            till ovanstående föreslår undertecknade, att riksdagen i skrivelse
            till Kungl. Maj:t hemställer om sådana åtgärder att renoveringsarbetet
            av Gamla stan kan pågå i ökad omfattning såsom beredskapsarbete
            för svår- placerad och eljest handikappad arbetskraft. Stockholm
            den 25 januari 1968
          </p>
          <p xml:id="i-VLxan6nmREMYbCKTPB2EMw">
            Nils Kellgren (s) Oskar Lindkvist (s)
          </p>
        </div>
      </div>
    </body>
  </text>
</TEI>
