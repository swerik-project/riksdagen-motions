<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1950--ak--00068">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__68/mot_1950__ak__68-001.pdf"/>
      <fw xml:id="i-StLhDaTVmgjEmV7QBE7qhe">
        Motioner i Andra kammaren, nr 68. 7
      </fw>
      <div xml:id="i-QjEj4pUyeZBE5ffpFqDJWS" type="motHeader">
        <div xml:id="i-TjptPScRq5sr68t6WBRDtF" type="motTitle"/>
        <div xml:id="i-YPeZENh83w6dxfFcuLtQJ3" type="motSubmissionInfo"/>
      </div>
      <div xml:id="i-TpBZgkbwdKkeapc3c8mz3" type="motBody">
        <div xml:id="i-RYu9RC5fJEbevxiQGnvw1E">
          <p xml:id="i-ND2RJVmFqSWVRMrj4mpVGE">
            Nr 68.
          </p>
          <p xml:id="i-K6j7HKo9qy5dgTE64MvQPG">
            Av herr Nihlfors m. fl., om förbud mot kollektiv anslutning av
            organisationers och föreningars medlemmar till poli- tiska partier.
          </p>
          <p xml:id="i-M5Howy2DrrqjnAT9fZR7LU">
            Otaliga gånger har organisationsväsendets starka frammarsch under
            de senaste decennierna framhållits som ett av de väsentligaste
            dragen i sam- hällsutvecklingen under nittonhundratalets första
            hälft. Lika ofta har man understrukit organisationernas betydelse
            för löntagarnas strävanden att uppnå en större andel av produktionsresultatet,
            för maktbalansen på arbets- marknaden, träffade avtals iakttagande
            och, under den sista tioårsperioden, kanske icke minst för samhällets
            möjligheter att under en kristid på olika områden undvika kaotiska
            förhållanden. En förändrad syn på t. ex. fackföreningars och andra
            löntagarorganisa- tioners uppgift i samhällslivet har — i många
            fall redan för rätt länge sedan — brutit igenom även bland företagarna
            och andra folkskikt, där man ur- sprungligen såg med fientlighet
            eller misstro på löntagarnas ansträngningar till solidarisk samverkan.
            Ännu när den moderna tjänstemannarörelsen för ett tjugotal år
            sedan började växa ut möttes den här och var av en kvar- dröjande
            sådan inställning. Numera synas även de sista resterna av ett
            dylikt betraktelsesätt vara i det närmaste utplånade. Strävandena
            att ge- nom organiserad samverkan tillvarataga gemensamma intressen
            anses ge- nomgående naturliga och riktiga. Den tid är förbi, då
            t. ex. en arbetare eller tjänsteman, som förblev oorganiserad,
            av arbetsgivaren betraktades som särskilt värdefull eller moraliskt
            överlägsen. En dylik inställning anses nu- mera även på företagarhåll
            med rätta verklighetsfrämmande och felaktig. Att betrakta en sådan
            utveckling i och för sig som försämrande för den enskildes möjligheter
            att hävda sin individualitet och en skadlig landvin- ning för
            kollektiva betraktelsesätt är säkerligen icke berättigat. Organisa-
            tionernas insatser ha i väsentlig utsträckning befriat deras medlemmar
            från tvångsställningar och beroendeförhållanden, som tidigare
            i icke obetydlig grad verkade bindande även på deras andliga frihet.
            Det är emellertid icke desto mindre uppenbart, att organisationernas
            till- växt och alltmera betydelsefulla medverkan i samhällslivet
            kraftigt aktua- liserar både deras förhållande till den enskilde
            individen och till den poli- tiska makten. Den i hög grad positiva
            syn på organisationernas insatser, för vilken här givits uttryck,
            måste förbindas med en ökad vaksamhet över problemet individen—organisationerna—staten,
            detta desto mera som vi sannolikt icke sett kulmen av anslutningen
            till organisationerna från inom deras respektive rekryteringsområden
            verksamma personer. Ju större och
          </p>
          <pb facs="riksdagen-motions-pdf/data/1950/mot_1950__ak__68/mot_1950__ak__68-002.pdf"/>
          <fw xml:id="i-VPzbTLWQKFxPe71o5WRKib">
            8 Motioner i Andra kammaren, nr 68.
          </fw>
          <p xml:id="i-JHwbnpwge2LzRD4sLLcrqE">
            starkare organisationerna bliva, desto angelägnare måste det
            vara, att deras inre ordning från början till slut präglas av
            en sant demokratisk anda och respekt för den enskilda människan.
            För ett demokratiskt samhälle kan organisationernas utveckling
            i detta fall minst av allt vara likgiltig. Om i detta avseende
            missförhållanden tillåtas utveckla sig och befästas kunna själva
            grundvalarna för ett demokratiskt samhällsliv luckras upp. Det
            allvarligaste missförhållande, som enligt vår mening framträder
            inom organisationsväsendet, är den omständigheten att fackföreningar
            kollektivt anslutas till ett politiskt parti. Det försvar för
            dessa organisationers ofta skeende kollektiva anslutning till
            det socialdemokratiska partiet, som mest framdrages, bygger väsentligen
            på två argument. Dels framhålles, att fack- föreningarna och det
            socialdemokratiska partiet äro att betrakta som två sidor av en
            och samma sak, arbetarrörelsen, att de alltså historiskt och tra-
            ditionellt stå i ett alldeles speciellt förhållande till varandra.
            Dels pekas på den reservationsrätt, som den enskilde fackföreningsmedlemmen
            har mot en mötesmajoritets beslut om kollektivanslutning. Det
            sistnämnda argumentet för kollektivanslutning — att individuell
            reservationsrätt medgives — är bristfälligt. Det kan utan omsvep
            sägas vara en primitiv form av demokrati, när massanslutning av
            en stor fack- förenings medlemmar till ett politiskt parti kan
            ske genom majoritetsbeslut på ett möte, där ofta endast en ringa
            del av föreningsmedlemmarna äro tillstädes. I konsekvens härmed
            skulle ju även frikyrkliga föreningar eller tjänstemannaföreningar
            kunna kollektivansluta sig till ett politiskt parti, t. ex. Folkpartiet,
            därför att de politiska åsikterna hos en majoritet inom sådana
            föreningar ofta gå i liberal riktning. Något dylikt ter sig ur
            demo- kratiska och liberala synpunkter helt oacceptabelt. Den
            enskildes frihet att själv bilda sig en uppfattning i politiska
            frågor — en frihet som är själv- klar i ett demokratiskt samhälle
            — trädes uppenbart för nära, när det av honom eller henne kräves
            en aktiv handling för att befria sig från en icke önskad politisk
            anknytning. Detta är den för det här berörda problemet centrala
            punkten. Tillämpningen av kollektivanslutningsmetoden står som
            en allvarlig motsägelse mot den kamp för frihet, som under decennier
            präg- lat de svenska arbetarnas politiska och fackliga strävanden.
            Att förhindra kollektiv anslutning av organisationers medlemmar
            till politiska partier framstår redan av dessa skäl som en självklar
            sak, när det gäller vilka åt- gärder samhället kan vidtaga för
            att leda organisationernas utveckling i sådana fåror att en demokratisk
            anda inom desamma förblir levande och om möjligt stärkes. Sådana
            åtgärder synas lämpligen böra få lagstiftnings- form. Även om
            kollektivanslutning för närvarande endast förekommer inom fackföreningsvärlden
            bör givetvis en dylik lags tillämpningsområde utsträc- kas över
            hela organisationsfältet. Det första av de anförda skälen för
            kollektivanslutningen, uppfattningen om fackföreningsrörelse och
            socialdemokrati som två sidor av samma sak, torde i sin tur bygga
            på förutsättningar som ej ha förankring i verkligheten.
          </p>
          <pb facs="riksdagen-motions-pdf/data/1950/mot_1950__ak__68/mot_1950__ak__68-003.pdf"/>
          <fw xml:id="i-L6ydP4ig9Wx8ww4K5MZvaR">
            Motioner i Andra kammaren, nr 68. 9
          </fw>
          <p xml:id="i-G8YZ8Hk54s1UhQXrGAfBZD">
            Fackföreningarnas uppkomst under förra seklet sammanföll visserligen
            del- vis i tiden med bildandet i olika länder av socialistiska
            partier på huvud- sakligen marxistisk grund. Men i varje fall
            i vårt land voro fackförening- arna från början i icke obetydlig
            utsträckning sammansatta av medlemmar med en politiskt liberal
            uppfattning, vilkas strävan att tillvarataga de fack- liga intressena
            icke därför voro mindre utpräglade. Därefter erövrade det socialistiska
            tänkandet i hög grad fackföreningsvärlden. Detta berodde sä- kerligen
            i mycket på en i och för sig dåligt grundad uppfattning, att en
            politisk maktställning för socialdemokratien skulle innebära mera
            gynnsam- ma förutsättningar för fackföreningarnas lönekamp. En
            sådan uppfatining synes ha ringa stöd i verkligheten. Sålunda
            var ju t. ex. reallönestegringen i Sverige under det i huvudsak
            av icke-socialistiska regimer karakterise- rade tjugotalet avsevärt
            större än under det av socialdemokratisk regim präglade trettiotalet.
            Tydligt är ju, att det är näringslivets produktiva styrka, som
            är den avgörande faktorn i detta sammanhang. Föreställningen om
            fackföreningsrörelsen och socialdemokratien som olika uppenbarelseformer
            av en och samma enhet synes därför icke ha någon relevans. Fackföreningsrörelsen
            måste ju nu som tidigare se som sin allt dominerande uppgift att
            kunna försäkra sina medlemmar om ett så gynn- samt utfall som
            möjligt av uppgörelserna på arbetsmarknaden. Det är nu på ett
            helt annat sätt än omkring sekelskiftet klart, även i betydande
            ut- sträckning inom fackföreningarnas egna led, att de gynnsammaste
            beting- elserna härför ingalunda förutsätta en socialistisk samhällsutveckling.
            Tiden sedan dess har bragt många tecken på motsatsen. När tjänstemännen
            längre fram under detta sekel började att fackligt organisera
            sig var det från bör- jan självklart, att deras organisationer
            måste stå på en politiskt neutral bas för att tillfredsställande
            kunna handha medlemmarnas intressen. Såväl principiellt som praktiskt
            framstå således majoritetsbeslut inom föreningar om enskilda medborgares
            kollektiva anslutning till ett politiskt parti såsom ett åsidosättande
            av den respekt för den enskildes fria åsikts- bildning, som är
            en förutsättning för all verklig demokrati. Med åberopande av
            vad som ovan anförts hemställa vi därför, att riksdagen måtte
            besluta att i skrivelse till Kungl. Maj:t anhålla, att Kungl.
            Maj:t efter utredning för riks- dagen framlägger förslag till
            lagstiftning innebärande för- bud mot kollektiv anslutning av
            organisationers och för- eningars medlemmar till politiska partier.
          </p>
          <p type="date" id="i-AG8atbQnRHUKvArgLVPxXm">
            Stockholm den 19 januari 1950.
          </p>
          <div xml:id="i-k4J2XmaXdwgr2SnUprjjy" type="signatureBlock">
            <p who="i-4N2H4JtSVXb7vKfkkSFwth" type="signature">
              Folke Nihlfors
            </p>
            <p who="i-BtszRKWKgFfiTcr2r2Ek6j" type="signature">
              Sven Wedén
            </p>
            <p who="i-7QhuQTC8jPCEX5sKzLmV8S" type="signature">
              Yngve Häckner
            </p>
          </div>
          <p xml:id="i-Tzw4LfshnF58zvyUXxVAYj">
            Ingrid Gärde Widemar. Daniel Wiklund. Helqa Sjöstrand.
          </p>
        </div>
      </div>
    </body>
  </text>
</TEI>
