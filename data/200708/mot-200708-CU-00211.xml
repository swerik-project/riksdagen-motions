<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00211">
  <teiHeader>
    <fileDesc>
      <titleStmt>
        <title>Utvecklande av den kooperativa hyresrätten</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvecklande av den kooperativa hyresrätten</title>
          <idno type="rdwebb">GV02C211</idno>
          <rs type="number">C211</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C211/text</ref>
          <ref type="dokument_url_html">http://data.riksdagen.se/dokument/GV02C211</ref>
          <ref type="dokumentstatus_url_xml">http://data.riksdagen.se/dokumentstatus/GV02C211</ref>
          <ref type="doc">http://data.riksdagen.se/fil/31797EA4-0C01-48C7-B450-EFA07D23D0E2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5qdptqUV1sDNRd3EehbBZo" type="signed"/>
        <correspContext corresp="i-5qdptqUV1sDNRd3EehbBZo">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-8TNBmtcL1epwqRucCVMTiv" type="referral">
          <date when="2007-10-16"/>
        </correspAction>
        <correspAction xml:id="i-Jv517RdrYSa3Bfk6b3s4AX" type="dismissal">
          <date when="2007-10-16"/>
        </correspAction>
        <correspAction xml:id="i-GFN1BnFvMxYzf2nfus16q2" type="numbering">
          <date when="2007-09-28"/>
        </correspAction>
        <correspAction xml:id="i-WVoUE7PtnpokqpnBQG9SJu" type="submission">
          <date when="2007-09-26"/>
        </correspAction>
        <correspAction xml:id="i-JParF3trwdQiA3mZL8cygg" type="transfer">
          <date when="2007-09-26"/>
        </correspAction>
        <correspAction xml:id="i-KtXxLN1RA7qAX1EeEzyjzp" type="assigned"/>
        <correspContext corresp="i-KtXxLN1RA7qAX1EeEzyjzp">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-F7Scpkhm8MRnaURZxH8gwY" type="motBody">
        <div xml:id="i-KsT8c1uxnL8qqjHTdQ98XX" type="TOC">
          <head xml:id="i-TjjFM8GDyKN1z4m1sGsD7X">
            1 Innehållsförteckning
          </head>
          <list xml:id="i-DzLr4vv3dY8FN6eQgkLGDt">
            <item xml:id="i-6RL7rV8qcdG62zwcPBM5ji">
              1 Innehållsförteckning 1
            </item>
            <item xml:id="i-E9C2KZ9tCDAsRTecLrwDHL">
              2 Förslag till riksdagsbeslut 2
            </item>
            <item xml:id="i-MfhRxSo5WHj4NzYZEHHunc">
              3 Bakgrund 3
            </item>
            <item xml:id="i-GkZdYQgsNYhKD7uxyDC7bt">
              4 Inledning 3
            </item>
            <item xml:id="i-S1qeycYVYWuVmZ8oBDPQQ9">
              5 Den kooperativa hyresrätten 4
            </item>
            <item xml:id="i-XQufpgLPqy4pgCsQoBmvMb">
              6 Den kooperativa hyresrätten som allmännyttig 4
            </item>
            <item xml:id="i-7neBRJDtcnp9B6cpK3cj4F">
              6.1 En spekulationsfri boendeform 4
            </item>
            <item xml:id="i-FmerLJDfbCGGXtTBNC7ciA">
              6.2 Försäljning av allmännyttiga bostadsföretag 5
            </item>
            <item xml:id="i-3RAHyohh33Z9E5pBVbuugU">
              7 Skattefrågor 6
            </item>
            <item xml:id="i-2WunrwqtqBEJX2ACnhpTVq">
              8 Nationell samordnare 6
            </item>
          </list>
        </div>
        <div xml:id="i-PE66iXg3dn914JEa17cauS" type="motProposal" subtype="förslag">
          <head xml:id="i-99JUTQcLgqK8WLPvSmGv2h">
            2 Förslag till riksdagsbeslut
          </head>
          <list xml:id="i-p6WjcfVFBQKFwpYsS76jU" style="ol">
            <item xml:id="i-Sw2SaAW8VerYhhRnGdUpVd">
              Riksdagen begär att regeringen lägger fram förslag till ändring
              i lagstiftning i enlighet med vad som anförs i motionen om att
              reglera nivån för medlemsinsats för en kooperativ hyresrätt.
            </item>
            <item xml:id="i-MpWrvWPMhMys6ugrD7oJw1">
              Riksdagen begär att regeringen lägger fram förslag till ändring
              i lagstiftning i enlighet med vad som anförs i motionen om en
              indexreglerad maximininivå för upplåtelseinsatsen för den kooperativa
              hyresrätten.
            </item>
            <item xml:id="i-SYijGkaL5JKL8bjUbegGs8">
              Riksdagen tillkännager för regeringen som sin mening vad som
              anförs i motionen om att se över hur tiden för en kooperativ hyresrättsförening
              att bli konstituerande kan förkortas.
            </item>
            <item xml:id="i-7Ek17KdqDEcJ4YpDqPgxCL">
              Riksdagen tillkännager för regeringen som sin mening vad som
              anförs i motionen om kooperativa hyresrättsföreningars rätt att
              göra en intresseanmälan vid en försäljning av ett allmännyttigt
              bostadsföretag även om hyresgästerna i det aktuella lägenhetsbeståndet
              ännu inte är medlemmar i föreningen som gör anmälan.
            </item>
            <item xml:id="i-VBtJubMrkYcpkJkyfyQ6jv">
              Riksdagen begär att regeringen lägger fram förslag till ändring
              i lagstiftning i enlighet med vad som anförs i motionen om att
              vid förvärv bör gälla att minst två tredjedelar av hyresgästerna
              i lägenheterna skriftligen måste samtycka för att ett köp ska
              bli möjligt.
            </item>
            <item xml:id="i-Zb7Lrk9XDB1ibbHm2qLmV">
              Riksdagen tillkännager för regeringen som sin mening vad som
              anförs i motionen om att göra det möjligt att låta den kooperativa
              hyresrätten bildas och vara vilande inför en försäljning av ett
              allmännyttigt bostadsföretag.
            </item>
            <item xml:id="i-6ufcbZ3Pvx29CAXNhVNff6">
              Riksdagen begär att regeringen låter genomföra en översyn av
              dagens skatteregler, med syfte att undvika att den kooperativa
              hyresrätten enligt hyresmodellen missgynnas i förhållande till
              ägarmodellen, och återkommer till riksdagen med förslag. 1
            </item>
            <item xml:id="i-A5FJceBsUoYZ9FFXXUpQsx">
              Riksdagen tillkännager för regeringen som sin mening vad som
              anförs i motionen om att inrätta en nationell samordnare kring
              frågor rörande kooperativa hyresrätter.
            </item>
          </list>
          <p xml:id="i-U1EaGiLSm9yhYS6eGk8JLP">
            1 Yrkande 7 hänvisat till SkU.
          </p>
        </div>
        <div xml:id="i-PczdmYCFS2CEBQb2E6Uhwa" type="motContent">
          <head xml:id="i-3S2KV3PXrDcWfRgMYKRPmb" type="h1">
            3 Bakgrund
          </head>
          <p xml:id="i-9yYQhLR6JiXPWqku9FuKmG">
            Kooperativ hyresrätt har funnits i olika former sedan början
            av förra seklet. År 1987 infördes en försökslagstiftning som innebar
            att kooperativa hyresrättsföreningar kunde registreras som ekonomiska
            föreningar. Nio år senare genomförde Boverket, på regeringens
            uppdrag, en utvärdering (Boverket 1996:7) där man bl.a. konstaterade
            att upplåtelseformen var missgynnad i förhållande till exempelvis
            bostadsrättsföreningar.
          </p>
          <p xml:id="i-Sn5odrtuqYRt4pDyAjfCcm">
            Boverket menade att i synnerhet ägarmodellen, som innebär att
            föreningen äger och förvaltar fastigheten, visat sig sårbar. Däremot
            hade hyresmodellen, där ett bostadsföretag äger fastigheten som
            hyrs ut till den kooperativa föreningen genom ett s.k. blockhyresavtal,
            visat sig mer robust. Man fann dock ett antal problem som hängde
            samman med den kooperativa hyresrätten som sådan. Det handlade
            bl.a. om problem med kreditgivning och hyressättningens koppling
            till bruksvärdesprincipen, vilket riksdagen genom olika beslut
            i dag har undanröjt.
          </p>
          <p xml:id="i-98ijme6uWh7H8LU8TLBRUv">
            Regeringen behandlade år 2000 ett betänkande om kooperativ hyresrätt
            (SOU 2000:95), vilket resulterade i en proposition om kooperativ
            hyresrätt (prop. 2001/02:62). I bred enighet beslutade riksdagen
            att anta lagförslagen, varvid den nya lagstiftningen om kooperativ
            hyresrätt trädde i kraft den 1 april 2002. Den nya lagen (SFS
            2002:93) reglerar de juridiska villkoren för kooperativa hyresrättsföreningar.
          </p>
          <head xml:id="i-WvwTpEiYZe3A54gnX34Yi4" type="h1">
            4 Inledning
          </head>
          <p xml:id="i-Xuhj1ABVKp3kLmueKdupyr">
            Trots att kooperativ hyresrätt varit en lagstadgad upplåtelseform
            sedan 2002 har boendeformen av olika skäl inte nått den framgång
            många hade hoppats på. Endast dryga femtontalet kooperativa hyresrättsföreningar
            har registrerats på Bolagsverket sedan lagen trädde i kraft. Ett
            skäl till detta tros vara att utredningar kring boendeformen inte
            var slutförda innan lagstiftningen var ett faktum.
          </p>
          <p xml:id="i-RMHMeoWf6TFiEJLuMsGc7R">
            Den dåvarande regeringen karakteriserade den kooperativa hyresrätten
            som en önskvärd boendeform och gav under 2003 därför Boverket
            i uppdrag att utveckla förutsättningarna för upplåtelseformen.
            Uppdraget redovisades i mars 2005 i rapporten Kooperativa hyresrätter
            Nya möjligheter för den fjärde upplåtelseformen. I huvudsak anser
            Boverket även i denna utredning att den kooperativa hyresrätten
            behandlas orättvist i förhållande till andra upplåtelseformer.
            För att förbättra situationen har man pekat på regeländringar
            som kan åstadkommas inom ramen för den stomme som lagen (2002:93)
            om kooperativ hyresrätt utgör.
          </p>
          <p xml:id="i-5buh9UJwMwKif6b1Le25iE">
            Vänsterpartiet håller till stor del med Boverket om de slutsatser
            som presenteras i rapporten. Vi föreslår nedan en rad förändringar
            som skulle kunna hjälpa till att utveckla och stärka upplåtelseformen,
            så att bildandet och ombildandet till kooperativa hyresrättsföreningar
            förenklas. Vidare föreslår vi åtgärder som syftar till att göra
            det lättare för kooperativa hyresrättsföreningar att utnyttja
            förköpsrätten enligt ombildningslagen om ett allmännyttigt bostadsföretag
            säljs.
          </p>
          <head xml:id="i-V8moDxqFNYtZAyMK14ZWFN" type="h1">
            5 Den kooperativa hyresrätten
          </head>
          <p xml:id="i-B7cuFYtDeGgmpSoTRJdpGc">
            Juridiskt finns det två olika typer av kooperativa hyresrättsföreningar.
            Dels hyresmodellen som innebär att föreningen hyr huset där man
            bor, dels ägarmodellen i vilken föreningen äger huset man bor
            i. I dag är hyresmodellen den helt dominerande formen.
          </p>
          <p xml:id="i-VK8cAEz7k48ZRxED4Y64cY">
            Kooperativ hyresrätt brukar beskrivas som en spekulationsfri
            upplåtelseform, som befinner sig i en nisch mellan den konventionella
            hyresrätten och bostadsrätten. Tanken är att boendeformen ska
            innehålla ett större inslag av boendedemokrati och självförvaltning
            än för den vanliga hyresrätten, samtidigt som den inte ska tvinga
            den enskilde till lika stora ekonomiska satsningar som en bostadsrätt
            vanligen kräver. Upplåtelseformen ger heller inte utrymme för
            sådana spekulativa inslag som ibland kan prägla bostadsrätten.
          </p>
          <p xml:id="i-ReeYoSfgEASjq5QNLy1A4R">
            I en hushållsundersökning som genomfördes av Institutet för bostads-
            och urbanforskning vid Uppsala universitet i november 2004 fick
            svenska folket ta ställning till vilken upplåtelseform man skulle
            föredra om man fritt fick välja. Rapporten visar att intresset
            för den kooperativa hyresrätten är mycket stort drygt 50 % uppgav
            att de skulle föredra att bo i någon av den kooperativa hyresrättens
            båda modeller, om man fritt fick välja. Störst var intresset hos
            hyresgäster, av vilka drygt 60 % skulle föredra detta alternativ,
            men även många boende i bostadsrätt uttryckte att de hellre skulle
            vilja bo med kooperativ hyresrätt. Särskilt viktigt att uppmärksamma
            är att den kooperativa hyresrätten uppfattas som just en spekulationsfri
            upplåtelseform som ökar boendedemokratin och ger hyresgäster större
            möjligheter att själva påverka och besluta om sitt boende och
            sina boendekostnader.
          </p>
          <head xml:id="i-KGvVEhC49wat2XGf4vhMPu" type="h1">
            6 Den kooperativa hyresrätten som allmännyttig
          </head>
          <head xml:id="i-dFm7HAH4sVs4emiwduvKt" type="h2">
            6.1 En spekulationsfri boendeform
          </head>
          <p xml:id="i-nT3TuwUZz8VMht5sdq6Zm">
            Den kooperativa hyresrätten kan efter en ansökan godkännas som
            allmännyttigt bostadsföretag. Därigenom kan boendeformen spela
            en viktig roll bl.a. vid en försäljning av fastigheter tillhörande
            kommunala bostadsföretag. För att spela denna roll måste boendeformen
            vara ekonomiskt tillgänglig för många hushåll och likaså inspirera
            till medlemmarnas engagemang i det egna boendet. Den kooperativa
            hyresrätten ska vara en spekulationsfri form av boende. Därigenom
            ska den alltid kunna kallas för allmännyttig och bl.a. kunna komma
            i fråga för kommunal marktilldelning.
          </p>
          <p xml:id="i-VyfL5T7zwEZLhV11FCjvcQ">
            I dag finns inte någon i lag reglerad maximinivå vad gäller upplåtelseinsatsen
            för den kooperativa hyresrätten. Vänsterpartiet menar att en sådan
            maximinivå bör införas om boendeformen ska vara ekonomiskt tillgänglig
            för många hushåll. En rimlig nivå för insatsen som även Boverket
            föreslagit är 100 000 kr för en normallägenhet, vilket är den
            övre gränsen för ett blancolån som en vanlig löntagare kan behöva
            för insatsen. Regeringen bör återkomma med ett förslag till ändring
            i lagstiftning som syftar till att enligt Vänsterpartiets förslag
            reglera nivån för medlemsinsats för en kooperativ hyresrätt. Detta
            bör riksdagen som sin mening ge regeringen till känna.
          </p>
          <p xml:id="i-TG2HUpT2ewN4mCWsWNGb9C">
            Upplåtelseinsatsen för den kooperativa hyresrätten bör även årligen
            kunna indexregleras efter den faktiska inflationen. I betänkande
            2006/07:CU10 menar utskottet att en indexuppräkning skulle gynna
            den avgående medlemmen snarare än de som bor kvar med kooperativ
            hyresrätt. Vi menar att en indexuppräkning av insatserna i stället
            skulle gynna boendeformen kooperativ hyresrätt som sådan. Inte
            heller anser vi det troligt att en sådan uppräkning av insatserna
            skulle påverka hyresnivåerna i någon nämnvärd utsträckning, såsom
            utskottet gjorde gällande i samma betänkande. En indexreglerad
            maximinivå efter den faktiska inflationen för upplåtelseinsatsen
            för den kooperativa hyresrätten bör därför införas. Regeringen
            bör återkomma med ett förslag till ändring i lagstiftning som
            avser denna fråga. Detta bör riksdagen som sin mening ge regeringen
            till känna.
          </p>
          <head xml:id="i-9QZwEtXERnZn2JZnhzPq1C" type="h2">
            6.2 Försäljning av allmännyttiga bostadsföretag
          </head>
          <p xml:id="i-FpdYNk3edM8fwrwAJoqHLw">
            Det måste bli enklare för boende i allmännyttiga bostadsföretag
            att förvärva sina hus för ombildning till kooperativ hyresrätt
            om en försäljning är aktuell. För att bättre utnyttja det alltför
            korta rådrum om tre månader som lagen stadgar vid en försäljning
            av ett allmännyttigt bostadsföretag ska den kooperativa hyresrätten
            bättre kunna utnyttja företrädesrätten enligt ombildningslagen.
            Regeringen bör se över hur den tid det tar för en kooperativ hyresrättsförening
            att bli konstituerande kan förkortas. Detta bör riksdagen som
            sin mening ge regeringen till känna.
          </p>
          <p xml:id="i-TwVaN3XXn4rK5rHyx2zPLe">
            Det skall inte vara avgörande för en hyresgästs möjlighet att
            stödja en intresseanmälan avseende ombildning att hyresgästen
            är medlem i föreningen. En existerande kooperativ hyresrättsförening
            som godkänts som allmännyttig ska ha rätt att göra en intresseanmälan
            vid en försäljning av ett allmännyttigt bostadsföretags fastigheter
            även om hyresgästerna i det aktuella lägenhetsbeståndet ännu inte
            är medlemmar i föreningen som gör anmälan. Detta bör riksdagen
            som sin mening ge regeringen till känna.
          </p>
          <p xml:id="i-Gqwig4d7a5Lj1amFFKVtGj">
            För att förvärv av en fastighet sedan ska bli möjligt bör gälla
            att minst två tredjedelar av hyresgästerna i lägenheterna skriftligen
            samtycker till detta. Genom kravet på skriftligt samtycke kommer
            hyresgästerna tydligt att bli uppmärksammade på den förestående
            ombildningen, vilket säkerställer att en tillräckligt stor andel
            av hyresgästerna är med på ombildningsplanerna. Regeringen bör
            återkomma till riksdagen med de förslag till ändring i lagstiftning
            som vi anser ska genomföras. Detta bör riksdagen som sin mening
            ge regeringen till känna.
          </p>
          <p xml:id="i-M9Zf9BLq8Yaf9VvYmCFnoZ">
            Vidare ska en kooperativ hyresrättsförening kunna bildas, och
            ligga vilande, av hyresgästerna hos ett allmännyttigt bostadsföretag
            på samma villkor som i dag är möjligt för en bostadsrättsförening
            detta för att möjliggöra ett snabbt agerande vid en eventuell
            utförsäljning av det allmännyttiga företaget. Detta bör riksdagen
            som sin mening ge regeringen till känna.
          </p>
          <head xml:id="i-LozwsBu9hkRbxXd9kSFwk4" type="h1">
            7 Skattefrågor
          </head>
          <p xml:id="i-TDofCbZMhYQTzB1XGV8AXH">
            En kooperativ hyresrättsförening som äger huset vars lägenheter
            den hyr ut till sina medlemmar enligt den s.k. ägarmodellen beskattas
            enligt schablonbeskattningsprincipen (39 kap. 25 § Inkomstskattelagen).
            Om föreningen blockhyr lägenheterna från ett bostadsföretag för
            vidare uthyrning till medlemmarna i föreningen, saknas i dag särskilda
            beskattningsregler.
          </p>
          <p xml:id="i-D8PA2z4jD9wTS4PXQmtUEE">
            Hyresmodellen måste ha ett hållbart och enkelt utformat system
            som är avpassat för föreningens grundläggande ändamål. Vänsterpartiet
            har tidigare föreslagit ett system där inkomstskattelagen ändras
            så att kooperativa hyresrättsföreningar som blockhyr minst tre
            lägenheter beskattas på motsvarande sätt som privatbostadsföretag,
            dvs. såsom bostadsrättsföreningar och kooperativa hyresrättsföreningar
            enligt ägarmodell, med den skillnaden att föreningen som intäkt
            tar upp motsvarande andel av fastighetens taxeringsvärde som blockhyresavtalets
            omfattning av fastigheten utgör. På detta sätt skulle en kooperativ
            hyresrättsförening enligt hyresmodellen inte missgynnas i förhållande
            till ägarmodellen eller bostadsrättsföreningen.
          </p>
          <p xml:id="i-3wuZPsM8odAndJRK1M4x3g">
            En översyn av dagens skatteregler bör genomföras med syfte att
            undvika att den kooperativa hyresrätten enligt hyresmodellen missgynnas
            i förhållande till ägarmodellen. Detta bör riksdagen som sin mening
            ge regeringen till känna.
          </p>
          <head xml:id="i-4WhGSSPR5maUhEpbJwXcMr" type="h1">
            8 Nationell samordnare
          </head>
          <p xml:id="i-8BuUwBnHYHKjohnyAzaXEu">
            Regeringen pekade i direktivet till Boverkets uppdrag på behovet
            av organiserad spridning av kunskap och information om upplåtelseformen.
            Under uppdragets genomförande har Boverket, i samordning med Byggkostnadsforum,
            därför även tagit fram diverse underlag som kan underlätta för
            hyresgäster att bilda kooperativa hyresrättsföreningar och för
            kommuner och fastighetsägare att medverka till ombildning till
            kooperativ hyresrätt. Arbetet med ett mera långsiktigt informations-
            och kunskapsutvecklingsarbete samt rådgivning på nationell nivå
            måste dock fortgå. Boverkets förslag är att den nyligen bildade
            organisationen Sveriges Kooperativa Hyresrättsföreningar (SKH)
            blir en nationell samordnare på området. Förslaget innebär att
            man på nationell nivå, genom SKH, kan utveckla, stödja och främja
            tillkomsten av fler kooperativa hyresrättsföreningar.
          </p>
          <p xml:id="i-8NvjsE8VNYk7gvtZpvatwD">
            Med hänvisning till ovanstående föreslår Vänsterpartiet att regeringen
            inrättar en ny anslagspost för en nationell samordnare kring frågor
            rörande kooperativa hyresrätter (se Vänsterpartiets motion utgiftsområde
            18). Detta bör riksdagen som sin mening ge regeringen till känna.
          </p>
        </div>
        <div xml:id="i-Gf7VZii2PPBuftUa1Uorde" type="signatureBlock">
          <list xml:id="i-JwGxZfY6ULCTBHUrQ2FRAs">
            <item xml:id="i-CRJswuoKHsjTadTC6SfeGb" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
            <item xml:id="i-T4wJZjAmGBTGJig4GHLFAM" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-SysZJPj1p8KCpdgN5Ki9Mk" who="i-5CH7vHLGXLfDB5Tn7xx95V" type="signature">
              Siv Holma (v)
            </item>
            <item xml:id="i-Z5j7PzDA3rXPsTq1FAv79" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-5MCUEdD6KqVkydTUtdJ9ur" who="i-du5LHNwBWrCH1am94GCk1" type="signature">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
