<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-FiU-03790">
  <teiHeader>
    <fileDesc>
      <titleStmt>
        <title>En svensk digitaliserad offentlig förvaltning i framkant</title>
        <author corresp="i-9Rr7JqtzHpZv84evqPH4D8">av Karin Enström m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3790 av Karin Enström m.fl. (M)</title>
          <idno type="rdwebb">H9023790</idno>
          <rs type="number">3790</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H9023790/text</ref>
          <ref type="dokument_url_html">http://data.riksdagen.se/dokument/H9023790</ref>
          <ref type="dokumentstatus_url_xml">http://data.riksdagen.se/dokumentstatus/H9023790</ref>
          <ref type="docx">http://data.riksdagen.se/fil/03441BBF-9BC1-4118-8B61-46C2C8F363EA</ref>
          <ref type="pdf">http://data.riksdagen.se/fil/C0B148BD-8D06-487E-8133-3155BBE3CD5E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KGa34znP4SNkFTbwiVao8N</idno>
            <name>Erik Ottoson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-JVJBMZFMJK5YHSMqRKfcrP</idno>
            <name>Lars Jilmstad</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-FzqNKJAYX1gZB38iYUpmLL" type="signed"/>
        <correspContext corresp="i-FzqNKJAYX1gZB38iYUpmLL">
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-NDXytJ2sEVrtLhDNxEoc8A"/>
          <note type="signatory" corresp="i-KGa34znP4SNkFTbwiVao8N"/>
          <note type="signatory" corresp="i-JVJBMZFMJK5YHSMqRKfcrP"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-PMWVyQ2U65niddDGnyf3yX" type="submitted">
          <date when="2021-10-05"/>
          <time when="13:22:41"/>
        </correspAction>
        <correspAction xml:id="i-SFHNBa2qB89EqQggHDihg2" type="reviewed">
          <date when="2021-10-05"/>
          <time when="16:44:24"/>
        </correspAction>
        <correspAction xml:id="i-DjLePVJc5hci6QQsKyJH1q" type="referred">
          <date when="2021-10-14"/>
        </correspAction>
        <correspAction xml:id="i-A4Zz3dGx4zuHc1v1uxeUpi" type="assigned">
          <date when="2022-05-19"/>
          <time when="16:14:24"/>
        </correspAction>
        <correspContext corresp="i-A4Zz3dGx4zuHc1v1uxeUpi">
          <ref type="assignedTo">Finansutskottet</ref>
        </correspContext>
        <correspAction xml:id="i-EXCG8oCJDepDwLfnehaWPT" type="behandlas_i"/>
        <correspContext corresp="i-EXCG8oCJDepDwLfnehaWPT">
          <ref type="uppgift">2021/22:TU6</ref>
          <ref type="ref_dok_id">H901TU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU6</ref>
          <ref type="ref_dok_titel">Digitaliserings- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RpMwq6539RmMr4qLJurEaf" type="behandlas_i"/>
        <correspContext corresp="i-RpMwq6539RmMr4qLJurEaf">
          <ref type="uppgift">2021/22:FiU25</ref>
          <ref type="ref_dok_id">H901FiU25</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-L6Vzg2NvN6j1tH1p3egFYf" type="behandlas_i"/>
        <correspContext corresp="i-L6Vzg2NvN6j1tH1p3egFYf">
          <ref type="uppgift">2021/22:FiU34</ref>
          <ref type="ref_dok_id">H901FiU34</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FiU34</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8uYMzAF341vnXMHEzHDG5W" type="behandlas_i"/>
        <correspContext corresp="i-8uYMzAF341vnXMHEzHDG5W">
          <ref type="uppgift">2021/22:KU34</ref>
          <ref type="ref_dok_id">H901KU34</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU34</ref>
          <ref type="ref_dok_titel">Kommunala och regionala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TcMKNVtpBFE2FMzfaX5LuH" type="motHeader">
        <div xml:id="i-Qtma2sb5ZWF2MnXsStUaB" type="motTitle">
          Motion till riksdagen 2021/22:3790 av Karin Enström m.fl. (M)
          En svensk digitaliserad offentlig förvaltning i framkant
        </div>
      </div>
      <div xml:id="i-7WvsoVRfcviAXC2bvMhQBY" type="motBody">
        <div xml:id="i-R1GvzJLNwDFx6cybePHHr8" type="motProposal" subtype="förslag">
          <head xml:id="i-31a1b6jVa44Ka25hZ1znt7">
            Förslag till riksdagsbeslut
          </head>
          <list xml:id="i-DBwt9JV3ZZsrM7oNA1Bfa9" style="ol">
            <item xml:id="i-PmV87YWeqn65jgyGbrpbBV">
              Riksdagen ställer sig bakom det som anförs i motionen om att
              ge alla myndigheter i uppdrag att strategiskt arbeta för att öka
              utbudet av och tillgängligheten till öppna data, med beaktande
              av såväl informationssäkerhet som den personliga integriteten,
              och tillkännager detta för regeringen.
            </item>
            <item xml:id="i-MDueisTpj7bfFrfBfHGn5T">
              Riksdagen ställer sig bakom det som anförs i motionen om att
              inleda ett omfattande standardiseringsarbete kring dataformat
              och interoperabilitet för öppna data i syfte att främja en ökad
              digitalisering, samverkan mellan myndigheter och bättre service
              till medborgare och företag och tillkännager detta för regeringen.
            </item>
            <item xml:id="i-GHTP7ekZByxrbjTq1WgdSh">
              Riksdagen ställer sig bakom det som anförs i motionen om att
              en utredning bör se över möjligheten att skapa en kategori av
              allmänna handlingar som är öppna data i utgångsläget (open by
              default) och tillkännager detta för regeringen.
            </item>
            <item xml:id="i-EKHigMy9y1WKMh2cFJykFi">
              Riksdagen ställer sig bakom det som anförs i motionen om att
              en utredning bör se över möjligheten att införa en nationell digital
              plattform för säker överföring av information där medborgare och
              företag kan koppla upp sig mot en gemensam portal för kontakt
              med kommuner, regioner och myndigheter och tillkännager detta
              för regeringen.
            </item>
            <item xml:id="i-Y4gV8QTW85Qj5an2rjsiZ8">
              Riksdagen ställer sig bakom det som anförs i motionen om kommunallagen
              och deltagande på distans vid sammanträden och tillkännager detta
              för regeringen.
            </item>
            <item xml:id="i-NZ2ypWs8fZxT5SWrZGMeBM">
              Riksdagen ställer sig bakom det som anförs i motionen om att
              en utredning bör se över hur en svensk motsvarighet till ”once
              only” kan implementeras i Sverige så att medborgare endast ska
              behöva överlämna information till myndigheter vid ett enda tillfälle,
              och detta tillkännager riksdagen för regeringen.
            </item>
            <item xml:id="i-EyoYN5kxasWzUkVjvAykBv">
              Riksdagen ställer sig bakom det som anförs i motionen om att
              se över möjligheten att göra centrala upphandlingar med möjlighet
              till avrop av standardiserade it-system och it-verktyg för statliga
              myndigheter, regioner och kommuner och tillkännager detta för
              regeringen.
            </item>
            <item xml:id="i-B8tL851yffYk8YZKHZXrDD">
              Riksdagen ställer sig bakom det som anförs i motionen om att
              ge Statskontoret i uppdrag att göra en genomlysning av de statliga
              myndigheterna för att se vilken effektiviseringspotential som
              finns kopplad till digitalisering och artificiell intelligens
              och tillkännager detta för regeringen.
            </item>
          </list>
        </div>
        <div xml:id="i-5nYqErf2Lu95gGiRpCHkLr" type="motContent">
          <head xml:id="i-KfXD89dAMLSKyyskc6CVoQ" type="h1">
            Motivering
          </head>
          <p xml:id="i-3k1YakQmtZEsRg6MtFvJaX">
            Digitaliseringen av samhällen har tagit fart och de länder som
            inte aktivt verkar för att ligga i framkant faller efter i utvecklingen.
            Tyvärr finns tecken på att Sverige har svårt att behålla sin tidigare
            position i digitaliseringens framkant när den internationella
            konkurrensen hårdnar. Därför krävs nu breda och kraftfulla åtgärder
            från såväl staten som kommuner och näringslivet för att Sverige
            ska kunna hävda sin konkurrenskraft långsiktigt i digitaliseringens
            tidevarv.
          </p>
          <p xml:id="i-Ue7GWKLpi9iTSXKS5ZcswV">
            Den pandemi som i skrivande stund fortfarande kraftigt påverkar
            vårt samhälle har lett till att vi lärt oss nya sätt att träffas,
            hålla möten och utnyttja digitaliseringens möjligheter. Pandemin
            har gjort att vi som samhälle tagit ett stort språng i mognad
            att hantera teknikens möjligheter och arbetslivet kommer sannolikt
            aldrig att bli sig likt igen. Företag såväl som myndigheter överväger
            på goda grunder behovet av stora dyra kontor när distansarbete
            visat sig fungera över förväntan på många arbetsplatser. Samtidigt
            riskerar andra värdefulla företeelser gå förlorade om fysiska
            möten och fysiska arbetsplatser inte återkommer i tillräckligt
            hög grad. Framtiden får utvisa hur dessa förändringar kommer att
            prägla företag och myndigheters arbetsmiljö och förutsättningar
            men vi kan redan nu konstatera att de som inte tar sig an digitaliseringens
            fördelar kommer att hamna på efterkälken. För en svensk regering
            måste det vara prioriterat att Sverige ska ligga i digitaliseringens
            framkant även när hela världens länder nu tar stora steg framåt
            på grund.
          </p>
          <p xml:id="i-PzjHCQyRJMscLnBWi7Hd2L">
            Digitaliseringen handlar till stor del om att hantera stora mängder
            information och genom att göra informationen begriplig, kombinera
            den med annan data och erbjuda smarta lösningar på komplicerade
            problem skapa ett värde för användaren. Våra statliga och kommunala
            myndigheter behandlar i dagsläget oerhörda mängder värdefull information
            som är tillgänglig enligt offentlighetsprincipen men inte på ett
            sätt som är lätt att hantera för en dator. Arbetet med öppna data
            är ett sätt att råda bot på detta där information i form av statistik,
            geografiska data, ekonomi och mycket mer kan tillhandahållas i
            ett maskinavläsbart format. Detta gör att informationen lättare
            kan avvändas av såväl andra myndigheter som näringsliv, journalister
            och även privatpersoner. Möjligheten att snabbt komma åt stora,
            systematiserade datamängder och även att kunna kombinera dessa
            med annan data kan skapa stora effektiviseringsvinster och värden
            för såväl offentlig förvaltning som privat sektor. Exempel på
            detta är de nyttor som uppstått när Lantmäteriet har lämnat ut
            fler och fler geografiska data i form av öppna data.
          </p>
          <p xml:id="i-BeZz2MNAwVgi1XQZ8sKGQu">
            I arbetet med att göra allt mer information hos våra myndigheter
            till öppna data måste avvägningar mellan intresset att tillgängliggöra
            informationen och risker som denna form av större informationssammanställningar
            innebär. Det kan påverka såväl den personliga integriteten som
            myndigheternas egna informationssäkerhet på ett negativt sätt
            om flera tillsynes okänsliga data kombineras om de tillsammans
            exempelvis skapar förutsättningar att kartlägga enskilda personers
            förehavanden i allt för stor utsträckning. Det kan också underlätta
            för främmande makt att kartlägga Sveriges styrkor och svagheter
            om känslig information lämnas ut som öppna data. Därför måste
            alltid en intresseavvägning göras ur ett bredare perspektiv än
            endast rörande den enskilda datamängden när ny information lämnas
            ut som öppna data.
          </p>
          <p xml:id="i-47wCqgY9sxXMRAaVXR7rda">
            Moderaterna vill därför att alla myndigheter ska få i uppdrag
            att arbeta strategiskt för att öka utbudet och tillgängligheten
            till öppna data med beaktande av såväl informationssäkerhet som
            den personliga integriteten.
          </p>
          <p xml:id="i-BXEVNNAvtT8G91eYbPctxE">
            Sverige har en lång tradition av kommunalt självstyre som vi
            moderater vill slå vakt om. Det är ett viktigt inslag i vår demokrati
            som skapar närhet till de fattade besluten och som möjliggör ett
            ansvarsutkrävande från de lokala företrädarna samt även ger uttryck
            för de lokala variationerna i opinionen. Samtidigt innebär detta
            att Sveriges kommuner och regioner behandlar samma sorts data
            som om de ska lämnas ut i form av öppna data kan komma att bli
            allt för olika i hur data formateras vilket skapar problem när
            data ska sammanställas över kommungränserna. Detta gäller även
            statliga myndigheter som kan ha information som överlappar eller
            liknar data som andra myndigheter/kommuner har och lämnar ut.
            Därför behövs ett omfattande standardiseringsarbete som innebär
            att kommuner och myndigheter ska lämna ut sina öppna data i standardiserade
            format varför en statlig samordning av detta bör finnas.
          </p>
          <p xml:id="i-14DVJJTyc5pGpnVbodve4v">
            Dagens regelverk för allmänna handlingar innebär bland annat
            att alla handlingar som upprättats på eller inkommit till en myndighet
            kan komma att lämnas ut efter en sekretessprövning av handlingens
            innehåll. Detta tillvägagångssätt innebär vissa svårigheter när
            en eller flera handlingar ska tillhandahållas som öppna data.
            Dels innebär det att varje enskild handling som ingår i en större
            datamängd ska sekretessprövas och dels innebär det att olika offentliga
            aktörer kan göra olika tolkningar eller prioriteringar av vad
            som ska offentliggöras som öppna data. Därför bör en utredning
            se över möjligheten att skapa en kategori av öppna data i utgångsläget
            (s.k. open by default) där en samordnande myndighet kan besluta
            att alla data av en viss sort ska offentliggöras som öppna data
            av de myndigheter som handhar denna sorts information. På så vis
            blir utlämnanden av öppna data enhetligt och omotiverade lokala
            variationer i vilken information som tillgängliggörs som öppna
            data kan minska. Detta möjliggör dels relevanta jämförelser på
            ett helt nytt sätt mellan myndigheter, kommuner och regioner men
            även journalistisk granskning då stora mängder information kan
            bearbetas på ett överblickbart sätt. När tillgången till data
            ökar för såväl privatpersoner som journalister utökas även transparensen
            i statlig och kommunal förvaltning till gagn för vår demokrati.
          </p>
          <p xml:id="i-Nb3pnokAsrxaJoxQTiH5u4">
            Under den pågående pandemin så har arbetet inom våra kommuner
            och statliga myndigheter förändrats på många sätt för att minska
            smittspridningen. En stor förändring är att allt fler sammanträden
            har hållits med deltagare på distans, något som i många organisationer
            inte hade skett innan pandemins utbrott. Detta har inneburit ett
            stort steg framåt för inte minst många kommuner som hållit såväl
            fullmäktige- som nämndsammanträden med flera eller alla ledamöter
            på distans. Den stora omställningen har lett till flera överklaganden
            av beslut och i många avseenden så verkar kommunerna ha klarat
            förändringen bra. Det fick dock några områden där regeringen bör
            agera för att förbättra förutsättningarna för våra kommuner att
            hantera situationer som den som infunnit sig under pandemin. Kommunallagen
            har en, i förhållande till exempelvis riksdagsordningens reglering
            av utskottssammanträden på distans, skarp reglering av vilka krav
            som ställs för att deltagande på distans ska vara möjligt där
            kravet på ”likvärdiga villkor” är centralt. På marknaden idag
            finns väldigt få om ens några mjukvaruplattformar för videokonferenser
            som uppfyller dels den krav som ställs i kommunallagen och som
            samtidigt möter kraven om hantering av personuppgifter som ställs
            inom ramen för den Europeiska unionen. GDPR och domen Schrems
            II gör att många av de mjukvaror som kommunerna idag använder
            för att uppfylla kommunallagens krav om ”likvärdiga villkor” vid
            deltagande på distans leder till att kommunerna istället riskerar
            att inte leva upp till kraven i GDPR och riskerar att inte följa
            EU-domstolens avgörande i Schrems II. Regeringen bör, bland annat
            därför, skyndsamt agera för att dels förändra kommunallagen så
            att en mer ändamålsenlig reglering av deltagande på distans vid
            politiska sammanträden kommer till stånd samt agera inom EU för
            att de negativa konsekvenserna för svenska företag och myndigheter
            av Schrems II-domen i möjligaste mån ska kunna undvikas framgent.
          </p>
          <p xml:id="i-4MQd6waCF2BGt8UFjrDpNE">
            Den digitala utvecklingen har förändrat hur vi kommunicerar med
            varandra. Det fysiska brevet blir mer och mer undantag när ett
            meddelande ska skickas mellan två personer, företag eller myndigheter.
            Sverige har kommit långt men andra länder, exempelvis Estland,
            har kommit avsevärt mycket längre när det gäller att skapa standardiserade
            kontakter mellan myndigheter och enskilda. I Estland kallas systemet
            X-road och möjliggör att man som enskild kan genomföra alla sina
            myndighetsärenden digitalt förutom att gifta sig, skilja sig och
            köpa/sälja fastigheter. Information man som enskild lämnar behöver
            endast lämnas vid ett tillfälle varefter samtliga myndigheter
            kan ta del av den efter behov, så kallat ”once only”. Detta göra
            det enklare för såväl medborgare som för myndigheter att hantera
            kontakterna sinsemellan och det skapar även stora effektiviseringar
            i hur myndigheterna arbetar. Vi moderater vill se att Sverige
            tar samma eller liknande steg i hur man arbetar med att effektivisera
            myndigheternas medborgarkontakter, inte nödvändigtvis genom att
            implementera just systemet som Estland har valt även om syftet
            är detsamma. Samtliga myndigheters tjänster som erbjuds medborgarna
            bör också så snart det är möjligt tillhandahållas så digitaliserat
            som är möjligt och lämpligt med tanke på myndighetstjänstens natur
            och vilken målgrupp den riktar sig emot. Det är för oss moderater
            viktigt att säkerställa att digitaliseringens framgångar inte
            får bli enskildas motgångar varför enskildas begränsade möjligheter
            att nyttja digitala verktyg måste respekteras och andra lösningar
            erbjudas. Mot bakgrund av detta vill vi moderater att en utredning
            tillsätts i syfte att införa en nationell digital plattform för
            säker överföring av information där medborgare och företag kan
            koppla upp sig mot en gemensam portal för kontakt med kommuner,
            landsting och myndigheter. Det bör även utredas hur en svensk
            motsvarighet till ”once only” kan implementeras i Sverige.
          </p>
          <p xml:id="i-J7QRkaiY1PQWHmGWBRxA5a">
            Målet för den offentliga förvaltningens kommunikation med medborgare
            och företag bör på sikt vara att kommunikationen som huvudregel
            sker digitalt. Alla offentliga tjänster så långt det är möjligt
            och lämpligt ska kunna erbjudas digitalt.
          </p>
          <p xml:id="i-WyYgegZgNfZLLGXZ1fUjkq">
            Inom svensk offentlig förvaltning görs varje år stora inköp av
            datasystem för att stödja och utveckla verksamheten. Det krävs
            stor kunskap för att upphandla denna sorts system och många liknande
            system med samma eller snarlika uppgifter upphandlas av flera
            olika aktörer med försämrade samverkansförutsättningar som följd.
            Staten som stor inköpare har goda möjligheter att genom sin samlade
            storlek skapa god kostnadseffektivitet och möjliggöra standardiserade
            lösningar som gör det enkelt för myndigheters olika IT-miljöer
            att kommunicera med varandra. Detta är en samordningsvinst som
            behöver belysas mer och om möjligt utnyttjas till fördel för såväl
            statliga som kommunala myndigheter. Därför bör regeringen ta initiativ
            till att se över möjligheten att göra fler centrala upphandlingar
            med möjlighet till avrop av standardiserade IT-system och verktyg
            för statliga myndigheter och kommuner.
          </p>
          <p xml:id="i-HLSVCj4TwraFMK76dk6XXx">
            I digitaliseringen av våra myndigheter är ledarskapet avgörande
            för utfallet och det är därför avgörande att myndigheternas ledningar
            är kunniga om och villiga att arbeta med dessa frågor. Moderaterna
            anser därför att det ska vara en viktig komponent i rekryteringen
            av generaldirektörer att kandidaterna har vilja och förmåga att
            leda det digitala omställningsarbetet på den aktuella myndigheten.
            Vi anser också att det är av vikt att styrningen av samtliga myndigheter
            inkluderar tydliga direktiv om digitalisering för att takten i
            digitaliseringsarbetet ska öka.
          </p>
          <p xml:id="i-41FUDnwV7eSX4p2mo2RYqr">
            AI (Artificiell intelligens) är ett teknikområde på frammarsch
            med ett flertal tillämpningsområden inom den offentliga verksamheten.
            Det är därför i det allmännas intresse att noga bevaka utvecklingen
            inom AI för att kartlägga möjligheter och risker med tekniken
            dels för att Sverige ska kunna ligga i framkant men också för
            att säkerställa att regering och riksdag vidtar de regulatoriska
            åtgärder som krävs för att AI-tekniken inte ska få oönskade konsekvenser
            för samhället eller enskilda. Moderaterna har tidigare föreslaget
            flera åtgärder inom området så som ett nationellt forskningscentrum
            för AI, men anser därutöver att Statskontoret bör få i uppdrag
            att göra en genomlysning av de statliga myndigheterna för att
            se vilken effektiviseringspotential som finns kopplat till digitalisering
            och AI.
          </p>
        </div>
        <div xml:id="i-MdogbszvBEp3PGK9rcvcPr" type="signatureBlock">
          <list xml:id="i-JBMZ9wzeLG5EiR3yZSywZY">
            <item xml:id="i-Lc21sgKZ5n1ELhTwRC2oxP" who="i-9Rr7JqtzHpZv84evqPH4D8" type="signature">
              Karin Enström (M)
            </item>
            <item xml:id="i-AbeY3rBqLoGvUNM1RSRZ1V" who="i-NDXytJ2sEVrtLhDNxEoc8A" type="signature">
              Ida Drougge (M)
            </item>
            <item xml:id="i-Wecs8jXaVxAfywDE2R4ACu" who="i-KGa34znP4SNkFTbwiVao8N" type="signature">
              Erik Ottoson (M)
            </item>
            <item xml:id="i-GeyKyR9L79PxeaZueiF7jT" who="i-JVJBMZFMJK5YHSMqRKfcrP" type="signature">
              Lars Jilmstad (M)
            </item>
            <item xml:id="i-KSLRbFWweFnM8PuFPzdsUa" who="i-Pu4JFuoHUq5W6JaAtvinyz" type="signature">
              Annicka Engblom (M)
            </item>
            <item xml:id="i-MouWJL4xX5gVyZ3ixNJLTB" who="i-LmthhHLPxzMMpEiXSys13u" type="signature">
              Ulrika Karlsson (M)
            </item>
          </list>
        </div>
      </div>
    </body>
  </text>
</TEI>
