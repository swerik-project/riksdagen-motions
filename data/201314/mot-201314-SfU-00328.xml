<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00328">
  <teiHeader>
    <fileDesc>
      <titleStmt>
        <title>Migranter utnyttjas på svensk arbetsmarknad</title>
        <author corresp="i-QpWVRM55tMRcHYZCMDFcHW">av Isak From m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Migranter utnyttjas på svensk arbetsmarknad</title>
          <idno type="rdwebb">H102Sf328</idno>
          <rs type="number">Sf328</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf328/text</ref>
          <ref type="dokument_url_html">http://data.riksdagen.se/dokument/H102Sf328</ref>
          <ref type="dokumentstatus_url_xml">http://data.riksdagen.se/dokumentstatus/H102Sf328</ref>
          <ref type="doc">http://data.riksdagen.se/fil/219F0DA0-FE39-485C-9922-9EAC387F5F05</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SA8UxFhjAuPobYWN8Y2Qep</idno>
            <name>Annelie Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AL1z9woUn69erbUoQ2x8Ce</idno>
            <name>Tomas Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-6DUjgAy3EMiPSCDgTnkpXL</idno>
            <name>Sven-Erik Bucht</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-yQdqtqPwcsX438ERPboio" type="signed"/>
        <correspContext corresp="i-yQdqtqPwcsX438ERPboio">
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-SA8UxFhjAuPobYWN8Y2Qep"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-AL1z9woUn69erbUoQ2x8Ce"/>
          <note type="signatory" corresp="i-6DUjgAy3EMiPSCDgTnkpXL"/>
        </correspContext>
        <correspAction xml:id="i-715579yGGFBiH6z4L3ohbL" type="numbering">
          <date when="2013-10-07"/>
        </correspAction>
        <correspAction xml:id="i-RnWQN7qRRDaUkVZ1iAjsmE" type="submission">
          <date when="2013-10-04"/>
        </correspAction>
        <correspAction xml:id="i-TnCj85qfpC5XqQhLVZGfFP" type="transfer">
          <date when="2013-10-02"/>
        </correspAction>
        <correspAction xml:id="i-GhF2d6tdmUGgceSjeWAYfm" type="assigned"/>
        <correspContext corresp="i-GhF2d6tdmUGgceSjeWAYfm">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EU1qZZPer1Fn4DYGEH5aHS" type="motHeader"/>
      <div xml:id="i-SWVA5ZhuWezZJR4bDeFxEy" type="motBody">
        <div xml:id="i-UomuWz7bVopqjQJmdtgfEX" type="motProposal" subtype="förslag">
          <head xml:id="i-Pjfujezz6NB8K3hQVexRXL">
            Förslag till riksdagsbeslut
          </head>
          <p xml:id="i-14q5SuWvF7eEcfYGJDv49x">
            Riksdagen tillkännager för regeringen som sin mening vad som
            anförs i motionen om hur män och kvinnor ska sluta att utnyttjas
            på svensk arbetsmarknad.
          </p>
        </div>
        <div xml:id="i-HL6bv2TJCej67PR9McHWpX" type="motContent">
          <head xml:id="i-CxmRAHvodomaije1acQwuk" type="h1">
            Motivering
          </head>
          <p xml:id="i-XikDTwn7ta4touRN41N9ru">
            Att människor från Sverige åker utomlands för att finna arbete
            och försörjning är inget konstigt. Det är heller inget märkligt
            med att människor vill komma till vårt land för att arbeta och
            skapa sig ett gott liv. Det är ingen tvekan om att arbetskraftsinvandringen
            ställer stora krav på Sverige som mottagarland. Det ställer också
            stora krav på näringslivet och enskilda företagare. Det etiska
            och mänskliga perspektivet med arbetskraftsinvandring har också
            debatterats flitigt. Det finns gott om exempel som förskräcker,
            bärplockare som får bo i skogen, byggnadsarbetare som inte får
            rätt lön, restauranganställda som jobbar nästan dygnet runt för
            en ringa slant och utan reglerade villkor. Det är inte värdigt,
            inte acceptabelt. Samtidigt finns det många goda exempel där människor
            blivit väl omhändertagna, funnit sig tillrätta och utgjort en
            del av den arbetskraft som är nödvändig för att Sverige ska vara
            ett välståndsland.
          </p>
          <p xml:id="i-VRk8bW1qDoBGX33Q7abjk9">
            Det är självklart att missförhållanden på arbetsmarknaden också
            har stor betydelse för landets näringsliv. När det sker utnyttjande
            av illegal arbetskraft, oseriösa entreprenörer, tveksamt användande
            av F-skattsedlar och skattefiffel diskuteras alltför sällan konkurrensaspekten.
            Efter en rad fall av fusk och utnyttjande av arbetskraftsinvandrare
            tvingas nu regeringen att strama åt reglerna. Men ändringsförslagen
            är långt ifrån tillräckliga.
          </p>
          <p xml:id="i-Fcz48ZkGUmUVYC9NmoxtvX">
            Regeringen ändrar reglerna för arbetskraftsinvandring för att
            bättre se till att den som kommer till Sverige för att arbeta
            får kollektivavtalsenliga villkor. I en rad avslöjanden i media
            liksom av TCO och LO har det visat sig att arbetskraftsinvandrare
            i olika branscher utnyttjats av fuskande arbetsgivare.
          </p>
          <p xml:id="i-HpQyvnwLQQcTTxvshvh3GN">
            Det finns flera exempel på arbetsgivare som först erbjuder lön
            enligt kollektivavtal för att sedan ändra lön och villkor när
            arbetskraftinvandrarna väl är på plats. Ett känt exempel är Uppdrag
            gransknings reportage i SVT som visar hur trädplanterare från
            Kamerun får sin lön halverad mot vad som överenskommits. Exemplen
            på löntagare som inte fått lön och/eller tvingats arbeta långt
            mer än heltid, och med hot om att annars bli av med jobbet och
            tvingas lämna landet, är många från framför allt service- och
            byggsektorn. I den utsatta situation som många arbetskraftsinvandrare
            befinner sig i – med både dåliga språkkunskaper och låg kunskap
            om våra arbetsmarknadslagar – tvingas de acceptera lägre lön och
            utdragna arbetsdagar när de väl är här.
          </p>
          <p xml:id="i-HANJouHWTqogxYPrNFHe9R">
            De nuvarande reglerna för arbetskraftsinvandring är en överenskommelse
            som regeringen gjorde med Miljöpartiet 2008. Trots att fackförbund
            med flera redan innan reformen sjösattes kritiserade densamma
            för att just öppna upp för fusk och missbruk har den ansvarige
            migrationsministern Tobias Billström varit ovillig att förändra
            uppgörelsens villkor. Regeringen och Miljöpartiet säger sig nu
            vilja införa kraftfullare åtgärder för att upptäcka och stoppa
            missbruk av arbetskraftsinvandringsreglerna.
          </p>
          <p xml:id="i-Q3aXLH1WfNeerfk4xh2bd">
            Även om regeringen nu skärper regelverket för att komma åt fusk
            och missbruk och därmed förbättra arbetskraftsinvandrarens situation
            på arbetsmarknaden är åtgärderna tandlösa. Visserligen finns det
            åtgärder som bland annat TCO krävt. Till exempel sanktioner mot
            arbetsgivare, efterhandskontroller och att Migrationsverket får
            tillgång till andra myndigheters databaser. På kontrollsidan finns
            några bra åtgärder, och det är bra att man inför sanktioner mot
            arbetsgivaren. Men den stora bristen är att migranterna som kommit
            hit för att arbeta inte fått någon garanti. Migranterna borde
            få en lönegaranti eller rätt till ett skadestånd som motsvarar
            mellanskillnaden på den lön som utlovats. Det enda man får i regeringens
            åtgärdspaket är en månad till att söka jobb på. Det räcker inte
            alls, med regeringens åtgärder finns fortsatt inget rättsligt
            skydd att få det man enligt avtal blivit lovad.
          </p>
          <p xml:id="i-QtunLXbrfY5p462p3tHjhj">
            Om arbetsgivaren bryter mot reglerna riskerar han/hon att få
            böter eller fängelse, men det hela resulterar ofta i en långdragen
            rättsprocess där migranten torde få svårigheter att stå upp för
            sin sak. Visserligen innebär det att arbetsgivaren blir mindre
            benägen att lura folk. Men arbetstagaren får inte någonting om
            inte arbetsgivaren har kollektivavtal. På så vis är arbetstagaren
            fortsatt rättslös. Beroendeställningen mellan arbetstagare och
            arbetsgivare påverkar troligen migrantens benägenhet att anmäla.
            Den minskar ju om man inte får något ut av det, utan istället
            förlorar sitt arbete samtidigt som man kanske har lånat pengar
            för att kunna komma till Sverige och arbeta.
          </p>
          <p xml:id="i-AzWS4Y5jUXKAcypSfcQDJr">
            Migrationsverket kommer att få nya befogenheter. Det ska till
            exempel göra systematiska och återkommande kontroller riktade
            mot riskbranscher, och genom stickprov. Verket ska också samköra
            uppgifter mot andra myndigheters databaser. I regeringens förslag
            sägs heller ingenting om behovet av nya resurser för de arbetsuppgifter
            som Migrationsverket nu åläggs. Då måste det komma utökade resurser
            om det ska få någon effekt, eftersom det krävs folk för att göra
            kontrollerna.
          </p>
          <p xml:id="i-KjxQWr6UYeK9EMFkUJJsnX">
            Det är viktigt med ordning och reda på arbetsmarknaden. De villkor
            som förhandlas fram mellan arbetsmarknadens parter ska följas,
            annars skapas osund konkurrens mellan människor och företag. Att
            konkurrensen ska ske på samma villkor för alla har stort stöd
            bland Sveriges små och medelstora företag. En rad olika undersökningar
            visar att osund konkurrens i form av skattefusk, utnyttjande av
            svart arbetskraft och annat som snedvrider konkurrensen är bland
            de värsta hoten mot seriösa företag.
          </p>
          <p xml:id="i-4cP9uetvFErgqrVu59wLsQ">
            Därför krävs nu ett nytt helhetsgrepp där Skattemyndigheten,
            Migrationsverket, Arbetsmiljöverket, näringslivsorganisationer
            och berörda fack bör samarbeta i större utsträckning.
          </p>
        </div>
        <div xml:id="i-M1suHQATeJTL81uCiXmmh1" type="motSignatures">
          <list xml:id="i-WQtJKTUMegYmof7Khgkuip">
            <item xml:id="i-Agx2uX6BV2p9Sv6WuYVbQr">
              Isak From (S)
            </item>
            <item xml:id="i-HMhqNRXnzCuAHQngkcgQ1R">
              Krister Örnfjäder (S)
            </item>
            <item xml:id="i-NmZxWnXEfAmQWCjXhCTqVd">
              Annelie Karlsson (S)
            </item>
            <item xml:id="i-F1UmKUYjzXiQHLpo3KS5di">
              Jonas Gunnarsson (S)
            </item>
            <item xml:id="i-Fby9LShSxEWUkPTyoDNc2p">
              Tomas Nilsson (S)
            </item>
            <item xml:id="i-WxQ6jdYJzDyNozKXkyvRqS">
              Sven-Erik Bucht (S)
            </item>
          </list>
        </div>
      </div>
    </body>
  </text>
</TEI>
