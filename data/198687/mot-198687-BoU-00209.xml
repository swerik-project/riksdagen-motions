<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-BoU-00209">
  <teiHeader>
    <fileDesc>
      <titleStmt>
        <title>Bostadsmässan 1988</title>
        <author corresp="i-FhdnsbdSgKWks7yKVAW7kg">Rolf Dahlberg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostadsmässan 1988</title>
          <idno type="rdwebb">GA02Bo209</idno>
          <rs type="number">Bo209</rs>
          <orgName type="comitteeAbbreviation">BoU</orgName>
          <ref type="dokument_url_text">http://data.riksdagen.se/dokument/GA02Bo209/text</ref>
          <ref type="dokument_url_html">http://data.riksdagen.se/dokument/GA02Bo209</ref>
          <ref type="dokumentstatus_url_xml">http://data.riksdagen.se/dokumentstatus/GA02Bo209</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FhdnsbdSgKWks7yKVAW7kg</idno>
            <name>Rolf Dahlberg</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VNHHLjbzwh2632vvoUyNxV" type="signed"/>
        <correspContext corresp="i-VNHHLjbzwh2632vvoUyNxV">
          <note type="signatory" corresp="i-FhdnsbdSgKWks7yKVAW7kg"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_bo_209/mot_198687_bo_209-001.pdf"/>
      <div xml:id="i-7nEGBmuWmBKTgSL3eNLX6k" type="motHeader">
        <div xml:id="i-RvHz3F9BN3mGCFapir4xXn" type="motTitle"/>
        <div xml:id="i-ChG2mzrRmjrypjvJiwQb77" type="motSubmissionInfo"/>
      </div>
      <div xml:id="i-SgXgu6TtafXNjDxbFgfi2Q" type="motBody">
        <div xml:id="i-TJ5RcHHa9bdtSDm1BmqHhb">
          <p xml:id="i-QFkQTnahv1DSLy66XgjMSG">
            Motion till riksdagen
          </p>
          <p xml:id="i-EujpNuyw8LjsvYkxPVbpqu">
            1986/87:B0209
          </p>
          <p xml:id="i-LiwwfRjoZGz9CEdwqrs3gd">
            Rolf Dahlberg (m) Bostadsmässan 1988
          </p>
          <p xml:id="i-Q4zCStm9jTzymcAZiwEnEh">
            Sommaren 1988 anordnas en stor bostadsmässa i Gävle. Denna är
            en fortsättning på mässorna i Upplands Väsby, Malmö och Umeå.
            Tanken bakom dessa mässor är att alla som är engagerade i byggandet
            av bostäder i vårt land skall få inspiration och nya idéer till
            morgondagens byggande. Den som besökte mässan i Upplands Väsby
            fick se många högkvalitativa hus på såväl flerbostads- som småhussidan.
            Däremot var husen i allmänhet av traditionell typ. Knappast i
            något fall kunde man upptäcka försök till nytänkande för att pressa
            priser och därmed boendekostnaderna. Tvärtom måste staten gå in
            och medge förhöjda belåningsvärden för att vissa projekt skulle
            kunna genomföras. Den aktuella bostadsdebatten i vårt land kretsar
            i dag i stor utsträckning kring möjligheten att få fram mindre,
            enklare och därmed billigare bostäder. Inte minst ungdomarna efterlyser
            denna typ av bostäder. Tyvärr har många sådana lägenheter försvunnit
            från marknaden genom rivning och lägenhets- sammanslagningar utan
            att det tillkommit några nya. Anledningarna till detta är flera.
            Kategorihus har ansetts vara mindre lämpliga. Detaljerade normer,
            regelkrav liksom lånebestämmelser har omöjliggjort ett ”fritt”
            byggande. Men på alla dessa punkter har en ny syn börjat växa
            fram. Detta har klart visat sig när ungdomar diskuterar sina bostadsproblem.
            Många yngre vill bo i samma hus som andra i sin egen ålder. Vi
            politiker bör naturligtvis inte hindra detta. Vad gäller storlek,
            standard, utrustning, service m. m. finns det naturligt mycket
            delade meningar om vad man vill ha. En vanlig uppfattning bland
            unga är dock att de vill använda mera av sina pengar på andra
            saker och aktiviteter än att ha en i alla stycken komplett och
            dyr bostad. Går det då att pressa priserna? Självklart är detta
            möjligt, men då måste byggherren få bli befriad från de byggnormer
            och lånebestämmelser som i dag gäller. Besparingar kan uppnås
            om t. ex. krav på rumsytor, takhöjder, hissar, sopnedkast m. m.
            slopas. Likaså kan olika materialval, förenklad ventilation och
            lägre utrustningsstandard utgöra en betydande kostnadspress. Men
            detta är naturligtvis frågor som skall avgöras av byggherren.
            En undersökning om önskemålen hos de bostadsköande ungdomarna
            kan ge en god vägledning, om man samtidigt har kalkyler framme
            som visar vilka ändringar av boendekostnaden som man uppnår med
            olika förenklingsförslag. Jag är medveten om att det av olika
            skäl tar lång tid att få ändringar i alla de regler och förordningar
            som gäller vid bostadsbyggandet. Däremot har bostadsministern
            möjlighet att omgående bevilja undantag från de statliga
          </p>
          <pb facs="riksdagen-motions-pdf/data/198687/mot_198687_bo_209/mot_198687_bo_209-002.pdf"/>
          <p xml:id="i-TDGJdA6SJvWMKSwMjTs2CB">
            bestämmelserna för något enstaka projekt. Inför den kommande
            bostads- mässan i Gävle 1988 skulle det vara ett lämpligt tillfälle
            för bostadsministern att få pröva ett ”fritt” byggande av t.ex.
            ungdomsbostäder. Man skulle kunna uppdra åt två byggföretag —
            ett allmännyttigt eller kooperativt och ett privat — att projektera
            var sin fastighet med ca 30 smålägenheter i varje. Gävle kommun
            kommer säkert att vara positiv till ett sådant projekt och ställa
            lämplig mark till förfogande. Byggherren får sedan avgöra om upplåtelseformen
            skall vara hyres- eller bostadsrätt.
          </p>
          <p xml:id="i-CQ86NdRrGWeyfTZK6E3wZq">
            Hemställan
          </p>
          <p xml:id="i-PUGWxAhodReYZkcL9n4kbx">
            Med hänvisning till vad ovan anförts hemställs att riksdagen
            som sin mening ger regeringen till känna vad i motionen anförts
            om försök med byggande av bostäder för ungdomar till bostadsmässan
            1988.
          </p>
          <p xml:id="i-FxVTvmqX4GG38miVBQV1ap" type="date">
            Stockholm den 21 januari 1987
          </p>
          <div xml:id="i-7Q2azs2br6aUaxwfDDX4k9" type="signatureBlock">
            <list xml:id="i-MbNdJbWjevRZqizLTCFc5J">
              <item xml:id="i-AF3vT63CYjCc7GLrVR2PBF" who="i-FhdnsbdSgKWks7yKVAW7kg" type="signature">
                Rolf Dahlberg (m)
              </item>
            </list>
          </div>
          <p xml:id="i-8PpDMcue1grBRTuwLDJNCS">
            Mot. 1986/87 Bo209
          </p>
        </div>
      </div>
    </body>
  </text>
</TEI>
