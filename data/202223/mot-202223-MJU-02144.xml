<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-MJU-02144">
  <teiHeader>
    <fileDesc>
      <titleStmt>
        <title>Satsningar på Stockholms skärgård</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2144 av Markus Wiechel m.fl. (SD)</title>
          <idno type="rdwebb">HA022144</idno>
          <rs type="number">2144</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HA022144/text</ref>
          <ref type="dokument_url_html">https://data.riksdagen.se/dokument/HA022144</ref>
          <ref type="dokumentstatus_url_xml">https://data.riksdagen.se/dokumentstatus/HA022144</ref>
          <ref type="pdf">https://data.riksdagen.se/fil/022E055A-7D1B-43DB-8B80-24879873AAAC</ref>
          <ref type="docx">https://data.riksdagen.se/fil/4A0F05A0-E3BC-40EF-A584-58651317B720</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EE6FRts3Vi6U8EPsiGPPgm</idno>
            <name>Leonid Yurkovskiy</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-KUF4FkauEZJFRehwwwUsgF</idno>
            <name>Fredrik Lindahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-4ZkLHMg6vPcEX3Frt3eS97</idno>
            <name>Beatrice Timgren</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7VcjnNfA4SuN1ePepjozg5" type="signed"/>
        <correspContext corresp="i-7VcjnNfA4SuN1ePepjozg5">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-EE6FRts3Vi6U8EPsiGPPgm"/>
          <note type="signatory" corresp="i-KUF4FkauEZJFRehwwwUsgF"/>
          <note type="signatory" corresp="i-4ZkLHMg6vPcEX3Frt3eS97"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-45Ku79yUMEXGE2zwpUReMK"/>
        </correspContext>
        <correspAction xml:id="i-QRiNZaofuD85uDhUjmjEtL" type="submitted">
          <date when="2022-11-23"/>
          <time when="15:19:03"/>
        </correspAction>
        <correspAction xml:id="i-77vstZ4hZci7gxzmTjrtHi" type="reviewed">
          <date when="2022-11-23"/>
          <time when="19:03:01"/>
        </correspAction>
        <correspAction xml:id="i-QLrkvw31wwZwkw6zicesgB" type="referred">
          <date when="2022-12-01"/>
        </correspAction>
        <correspAction xml:id="i-EoMr3MGhZzdXZZFTL6rpMy" type="assigned">
          <date when="2023-11-03"/>
          <time when="11:56:29"/>
        </correspAction>
        <correspContext corresp="i-EoMr3MGhZzdXZZFTL6rpMy">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-XYnaWpZHibCxiNvS8Y6t94" type="behandlas_i"/>
        <correspContext corresp="i-XYnaWpZHibCxiNvS8Y6t94">
          <ref type="uppgift">2022/23:KrU10</ref>
          <ref type="ref_dok_id">HA01KrU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU10</ref>
          <ref type="ref_dok_titel">Folkbildningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HdM5qYAWogdYvJtNuAVXLc" type="behandlas_i"/>
        <correspContext corresp="i-HdM5qYAWogdYvJtNuAVXLc">
          <ref type="uppgift">2022/23:MJU10</ref>
          <ref type="ref_dok_id">HA01MJU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU10</ref>
          <ref type="ref_dok_titel">Cirkulär ekonomi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TyRpFygqFfkuBkuzc7TE78" type="behandlas_i"/>
        <correspContext corresp="i-TyRpFygqFfkuBkuzc7TE78">
          <ref type="uppgift">2022/23:MJU13</ref>
          <ref type="ref_dok_id">HA01MJU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU13</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2QikqxaftNPD2sQTuL3tWs" type="behandlas_i"/>
        <correspContext corresp="i-2QikqxaftNPD2sQTuL3tWs">
          <ref type="uppgift">2022/23:MJU14</ref>
          <ref type="ref_dok_id">HA01MJU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU14</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-D5GTcK7JoACEHb4upD6WhY" type="behandlas_i"/>
        <correspContext corresp="i-D5GTcK7JoACEHb4upD6WhY">
          <ref type="uppgift">2022/23:MJU17</ref>
          <ref type="ref_dok_id">HA01MJU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU17</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9wj6K7VPBKWsn6msPUBEyB" type="behandlas_i"/>
        <correspContext corresp="i-9wj6K7VPBKWsn6msPUBEyB">
          <ref type="uppgift">2022/23:MJU18</ref>
          <ref type="ref_dok_id">HA01MJU18</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU18</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EeQF38EcTeVXo1aCqqbKyj" type="behandlas_i"/>
        <correspContext corresp="i-EeQF38EcTeVXo1aCqqbKyj">
          <ref type="uppgift">2022/23:NU12</ref>
          <ref type="ref_dok_id">HA01NU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU12</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CHtNCJUA56WoVwqyTukduz" type="behandlas_i"/>
        <correspContext corresp="i-CHtNCJUA56WoVwqyTukduz">
          <ref type="uppgift">2022/23:SoU19</ref>
          <ref type="ref_dok_id">HA01SoU19</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU19</ref>
          <ref type="ref_dok_titel">Alkohol, narkotika, dopning, tobak och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GsWJYkp8bdfbcjitwGWbJd" type="behandlas_i"/>
        <correspContext corresp="i-GsWJYkp8bdfbcjitwGWbJd">
          <ref type="uppgift">2022/23:TU4</ref>
          <ref type="ref_dok_id">HA01TU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU4</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LZAEifJRETi1zwFtU9qVKD" type="behandlas_i"/>
        <correspContext corresp="i-LZAEifJRETi1zwFtU9qVKD">
          <ref type="uppgift">2022/23:TU7</ref>
          <ref type="ref_dok_id">HA01TU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU7</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2144 av Markus Wiechel m.fl. (SD)
          Satsningar på Stockholms skärgård
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-9bnDbGe2Czyx5cNhbscHjC">
            Förslag till riksdagsbeslut
          </head>
          <list>
            <item xml:id="i-6sp884UBoAH4Ly85nWvLi4" sortKey="Yrkande 1">
              Riksdagen ställer sig bakom det som anförs i motionen om att
              se över nya åtgärder för att få till stånd en effektiv bekämpning
              av skarvbeståndet och tillkännager detta för regeringen.
            </item>
          </list>
          <list>
            <item xml:id="i-WQeq4bejegBovp49va632y" sortKey="Yrkande 2">
              Riksdagen ställer sig bakom det som anförs i motionen om att
              regeringen ska utreda möjligheten att öka jakten på säl och tillkännager
              detta för regeringen.
            </item>
          </list>
          <list>
            <item xml:id="i-4WzD7DgBXt623u1QqPD7Mw" sortKey="Yrkande 3">
              Riksdagen ställer sig bakom det som anförs i motionen om att
              utreda möjligheten till undantag inom EU för att möjliggöra försäljning
              av sälprodukter och tillkännager detta för regeringen.
            </item>
          </list>
          <list>
            <item xml:id="i-GnpghiEMM36DkoiRJE5dQL" sortKey="Yrkande 4">
              Riksdagen ställer sig bakom det som anförs i motionen om att
              se över möjligheten att öka trålgränsen och tillkännager detta
              för regeringen.
            </item>
          </list>
          <list>
            <item xml:id="i-MEYxcF9DbWn5D7wKDrpNms" sortKey="Yrkande 5">
              Riksdagen ställer sig bakom det som anförs i motionen om att
              utreda möjligheten att förebygga marin nedskräpning och tillkännager
              detta för regeringen.
            </item>
          </list>
          <list>
            <item xml:id="i-8Dtx7qopoAHLPDd5AVj7Uq" sortKey="Yrkande 6">
              Riksdagen ställer sig bakom det som anförs i motionen om att
              se över möjligheten för jägare som genomgått en särskild utbildning
              att sälja vildsvinskött från ett obegränsat antal djur och tillkännager
              detta för regeringen.
            </item>
          </list>
          <list>
            <item xml:id="i-X2xAavM4igGepLwWgnBi2B" sortKey="Yrkande 7">
              Riksdagen ställer sig bakom det som anförs i motionen om en översyn
              med syftet att främja offentlig upphandling av närproducerat viltkött
              och tillkännager detta för regeringen.
            </item>
          </list>
          <list>
            <item xml:id="i-Dsdu8wJYf4QJnjJ3SMhmhN" sortKey="Yrkande 8">
              Riksdagen ställer sig bakom det som anförs i motionen om en översyn
              för att öka möjligheten för kommuner att godkänna strandnära byggnation
              och tillkännager detta för regeringen.
            </item>
          </list>
          <list>
            <item xml:id="i-Q9a9QEtU7S6w9oxTKSdPAw" sortKey="Yrkande 9">
              Riksdagen ställer sig bakom det som anförs i motionen om att
              utreda möjligheten att snarast tillåta gårdsförsäljning av alkohol
              och tillkännager detta för regeringen.
            </item>
          </list>
          <list>
            <item xml:id="i-9E5TF6LyF3Uov4FrzBvWR4" sortKey="Yrkande 10">
              Riksdagen ställer sig bakom det som anförs i motionen om att
              aktivt undvika framtida byggande av Horsstensleden och tillkännager
              detta för regeringen.
            </item>
          </list>
          <list>
            <item xml:id="i-TnQqjdshiZN62YZomGZ33" sortKey="Yrkande 11">
              Riksdagen ställer sig bakom det som anförs i motionen om förslag
              som syftar till att stimulera elektrifieringen av pendelbåts-
              och skärgårdsflottan och tillkännager detta för regeringen.
            </item>
          </list>
          <list>
            <item xml:id="i-SGg6u7NMwtG4KizjPViNfJ" sortKey="Yrkande 12">
              Riksdagen ställer sig bakom det som anförs i motionen om riktlinjer
              som särskilt betonar betydelsen av hembygdsgårdar och lokala museer
              för folkbildningen, och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-QKwiMX1yy1ojhJ87vD5hVQ" type="h1">
            Bakgrund
          </head>
          <p xml:id="i-LamkK7PtFm89e32Vg6xkWf">
            Stockholms skärgård kan vara bland det vackraste naturen har
            att erbjuda i vårt avlånga land och den skapar fantastiska förutsättningar
            till en lång rad olika fritidsintressen och bidrar till att skapa
            livsglädje i vardagen för samtliga invånare. Dessa möjligheter
            måste tillvaratas. Livet i Stockholms skärgård är nämligen inte
            helt självklart till följd av långa avstånd, en stundtals bristfällig
            kollektivtrafik, en ineffektiv sjukvård och dåliga förutsättningar
            för lokalt näringsliv. Alla dessa hinder försvårar skärgårdens
            tillväxt och därmed också för människor att tillvarata den potential
            som faktiskt finns.
          </p>
          <p xml:id="i-TFXz3Y4meNiCYM1LxGpxJB">
            Skärgårdsborna måste likt andra smidigt kunna ta sig till och
            från jobbet, ha tillgång till en god sjukvård och erbjudas en
            äldreomsorg utan att behöva flytta från skärgården. Skärgården
            måste kunna vara en plats också för nya generationer att bo på
            och bilda familj. Den måste möjliggöra för vanligt folk att låta
            idéerna flöda genom att stimuleras till att öppna företag eller
            engagera sig i civilsamhälle och näringsliv. Det ska vara en självklarhet
            att ha en bra bredbandsuppkoppling och en lokal infrastruktur
            som gynnar det lokala näringslivet. Framförallt ska skärgården
            bruka sin unika naturmiljö till sin fördel genom att förvalta
            naturen och fiskbestånden för framtida generationer samtidigt
            som turismen och nya skärgårdsbor ska kunna ta del av dessa. För
            att möjliggöra allt detta har Sverigedemokraterna i Region Stockholm
            återkommande lagt en rad förslag, vilka i kombination med förändringar
            av befintliga lagar kan göra Stockholms skärgård till en svårslagen
            region för alla svenskar.
          </p>
          <p xml:id="i-GqooBjhUUo1k7eNALZzmwG">
            För samtliga skärgårdsbor finns det ett intresse av att värna
            om och förvalta Stockholms skärgård. För att det ska vara möjligt
            måste dock förutsättningarna finnas för att kunna gå vidare med
            effektiva miljöåtgärder samt skydda natur och öka fiskbeståndet.
            Vi menar att en särskild prioritet bör ges till åtgärder för att
            minska övergödningen och skadliga utsläpp i vår skärgård men också
            bekämpa vissa djurarter samt förekomsten av industritrålning som
            i allt större utsträckning kommit att skapa en osund obalans i
            naturen eller som orsakat en drastisk minskning av det sköra fiskbeståndet.
          </p>
          <head xml:id="i-DfytsHJTxpshQtPfhMm53E" type="h1">
            Skarv
          </head>
          <p xml:id="i-KAEDsSi48r1vbT94Jkubid">
            Skarven har stora negativa konsekvenser för såväl miljön och
            olika näringar som fiskbeståndet. Öar där skarven etablerar sig
            skadas mycket svårt då den grönska och de träd som finns på öarna
            dör samtidigt som de orsakar sanitära olägenheter för friluftslivet.
            När stora skarvkolonier tar över begränsas den biologiska mångfalden
            varför utbredningen innebär att annan sjöfågel trängs undan. Därtill
            konsumerar detta skadedjur enorma mängder fisk och det finns exempel
            på hur de angriper såväl fiskefångst som redskap. I Stockholms
            skärgård finns omkring 6 700 skarvbon som används av cirka 35
            000 skarvar. Det är länsstyrelserna som ansvarar för att utfärda
            skyddsjakt på skarv, vars bon enligt förvaltningsplanen också
            ska halveras. Idag används inte heller så många andra metoder
            än just skyddsjakt för att minska bestånden, trots att det finns
            andra sätt. Oljering och prickning är två metoder som kan användas,
            varav den första av de två är att föredra dels då det är en mer
            tilltalande metod, dels då den är mer effektiv. Oljering innebär
            att skarväggen doppas i paraffinolja och genom att lämna ett ägg
            per bo obehandlat undviker man att skarvarna lägger nya ägg. Regeringen
            bör återkomma med tydliga åtgärder för att få till stånd en effektiv
            bekämpning av skarvbeståndet.
          </p>
          <head xml:id="i-SK5GY8mWdYcSDAhK4SUnBa" type="h1">
            Gråsäl och försäljning av sälprodukter
          </head>
          <p xml:id="i-5edBNriPxbE5awK9d1MCjt">
            Likt skarven har gråsälarna kommit att slå hårt mot den småskaliga
            fiskenäringen och därmed bidragit till det minskade fiskbeståndet.
            Gråsälspopulationen i Östersjön har som bekant haft en mycket
            stark tillväxt de senaste åren. Naturvårdsverket fattade vidare
            ett beslut om att tillåta licensjakt av två tusen gråsälar i hela
            Östersjön under perioden 20 april 2020 till 31 januari 2021. Under
            denna period fälldes ungefär hälften av sälarna som det fanns
            tillåtelse att fälla, trots förenklade regler sedan föregående
            års licensjakt. Det stora antalet gråsälar är således fortfarande
            ett problem, och det finns därför skäl att utöka möjligheten till
            skyddsjakt på dessa. Säljakt är tidskrävande och dessutom förenat
            med kostnader för enskilda jägare. Till följd av EU-förbudet mot
            handel med sälprodukter är det dessutom inte möjligt för jägare
            att sälja exempelvis sälskinn eller sälkött, vilket gör det än
            mer olönsamt att syssla med denna skyddsjakt. Regeringen bör återkomma
            med förslag som syftar till att fler kan skjutas samt verka för
            ett undantag inom EU så att skjutna sälar tillvaratas genom att
            tillåta försäljning av sälprodukter.
          </p>
          <head xml:id="i-GwCrSNRuHPchsxpk1QiMyu" type="h1">
            Ökad trålgräns
          </head>
          <p xml:id="i-TRkAwrtgiveuZfSchrJe8Q">
            Även människor kan vara ett hot mot den biologiska mångfalden
            och fiskbestånden även utan att förorena eller förstöra vattendrag,
            hav och sjöar. En av de stora orsakerna till obalansen i Östersjön
            och rubbningen i ekosystemet är förekomsten av storskaligt fiske
            med industritrålare som inte bara dammsuger skärgården på fisk
            utan även riskerar bidra till att botten förstörs, trots att det
            finns en införd trålgräns i Östersjön vid fyra nautiska mil från
            kusten (i syfte att särskilt ta hänsyn till det kustnära fisket).
            I Stockholms skärgård har vi bland annat sett hur de stora trålarna
            fiskat flera hundra gånger mer strömming än vad Stockholms kustfiskare
            lyckats fiska. Därtill exporteras fångsten, som ofta består av
            småfisk, i stor utsträckning till andra länder för att slutligen
            användas som fiskmjöl i fiskodlingar. Det råder ingen tvekan om
            att det skulle behövas begränsningar av industrifisket, inte minst
            i Stockholms skärgård. Stockholms skärgård erbjuder en vacker
            miljö med såväl sötvattens- som saltvattensarter tack vare sitt
            bräckta vatten. Fiskebesöksnäringen växer dessutom i hela Sverige
            och omfattar inte bara själva fisket utan även stugbyar, båtuthyrningsfirmor
            och fiskekurser vilka alla bidrar till den regionala tillväxten.
            Det finns en stor potential för sportfisket att bidra till en
            levande skärgård med ökad sysselsättning och en växande besöksnäring.
            Regeringen bör se över möjligheten att öka trålgränsen i Stockholms
            skärgård i syfte att skydda det strandnära och småskaliga fisket.
          </p>
          <head xml:id="i-FDT2dPQr3CMEmsPLU3fhqy" type="h1">
            Förebygga marin nedskräpning
          </head>
          <p xml:id="i-CMXbem6VmqYaMohPcijz41">
            År 2017 fastställde forskare vid Stockholms universitet att Stockholms
            skärgård lider av vatten med en hög mikroplastkoncentration. Plast
            utgör majoriteten av den marina nedskräpningen i Östersjön och
            bidrar till försämrade levnadsförhållanden för vatten­levande
            djur samt en förgiftning av vattnet över tid. Därför bör det utredas
            om berörda kommuner kan erbjudas ett långsiktigt stöd för strandstädning
            och hantering av avfall. Emellertid hålls inte marin nedskräpning
            inom nationella gränser, därför bör även ett internationellt politiskt
            samarbete stärkas med framförallt kustnära regioner i Baltikum,
            Norden samt Polen och Tyskland.
          </p>
          <head xml:id="i-9nw1mRHZkuCXcopmApSek2" type="h1">
            Vildsvinsjakt och viltkonsumtion
          </head>
          <p xml:id="i-hmY9Yp6LEKPSWCGcNjG1Q">
            Vildsvinsstammen har länge vuxit kraftigt och den har kommit
            att orsaka kostsamma skador för samhället på olika sätt. Det finns
            därför goda skäl till att underlätta och förenkla jakten på de
            nattaktiva och skygga djuren (med exempelvis viltkameror, mörkersikt
            och fler godkända vildsvinsfällor). Vildsvinen rör sig vidare,
            varför skyddsjakt borde kunna bedrivas även i områden som inte
            anses ha tagit skada av djurens utbredning. Konsumtion av viltkött
            är dessutom positivt ur miljö- och hälso­synpunkt samtidigt som
            det har många fördelar för den lokala produktionen. Viltköttet
            är som bekant närproducerat vilket innebär korta transporter och
            utgör därför ett klimatsmart alternativ som dessutom till följd
            av att djuren levt sina liv i det fria kan anses rankas högt ur
            en djurvälfärdssynpunkt. Det är även proteinrikt och magert och
            saknar rester av antibiotika. Tyvärr är dock regelverket för komplext
            och långtgående för att konsumtionen av vildsvinskött ska öka.
            Jägare bör därför, efter att ha genomgått en särskild utbildning,
            kunna sälja kött från ett obegränsat antal djur. På så sätt kan
            vild­svinsjakten öka och bli mer lönsam samtidigt som mer hälsosamt
            kött når marknaden. Vidare krävs en översyn med syftet att främja
            offentlig upphandling av närproducerat viltkött inom exempelvis
            äldreomsorgen, slutenvården och skolan.
          </p>
          <head xml:id="i-PoKgmjATJDppJRGwA4v6x" type="h1">
            Strandskydd
          </head>
          <p xml:id="i-RE27FbQ4Sgb26qv1FbL5TW">
            Skärgårdens stränder är av stor betydelse för ett rikt växt-
            och djurliv, som i sin tur är beroende av vattenmiljöer. I många
            fall är strandskyddet en viktig del som hindrar exploatering av
            värdefulla stränder, men strandskyddsbestämmelserna appliceras
            ändå ofta för hårt. Att det är så grundar sig ofta på regionala
            och kommunala tjänstemäns subjektiva bedömningar och vi har sett
            hur länsstyrelsens långtgående befogenheter att förhindra och
            överpröva byggnation inom 300 meter från strandkant slår mot främjandet
            av nya positiva livsmiljöer. Det finns därför ett stort skäl till
            att frågan i högre grad ska beslutas lokalt på kommunal nivå.
            Strandskyddsbestämmelsen om 100 meter bör utgöra det maximala
            avståndet för strandskydd, men i många fall kan ett avstånd på
            ett tiotal meter från vatten tillsammans med allemansrätten och
            övriga skyddsformer vara godtagbart för bygglov. Regeringen bör
            återkomma med förslag som ökar möjligheten för kommuner att besluta
            om strandnära byggnation.
          </p>
          <head xml:id="i-DxmBusb5DaNt7Z31LBANK2" type="h1">
            Gårdsförsäljning av alkohol
          </head>
          <p xml:id="i-KGofACxQwkx5cD3nptd3Ro">
            Befolkningen i skärgården, inte minst öbor, drabbas idag negativt
            av reglerna kring Systembolagets alkoholmonopol till följd av
            långa och i många fall svåra resor för att kunna köpa en flaska
            vin till middagen eller en öl till sillen. Att tillåta gårdsförsäljning
            i skärgården samt licensierad försäljning av alkoholhaltiga drycker
            kan minska den negativa miljöpåverkan samtidigt som vardagen för
            skärgårdsbor underlättas. Därtill möjliggör det för fler lokala
            näringsidkare i skärgården att utöka sin verksamhet genom att
            öppna upp för mindre destillerier. Regeringen bör därför möjliggöra
            gårdsförsäljning av alkohol.
          </p>
          <head xml:id="i-CSX7Qvj6mnmEhDSRNTyC7X" type="h1">
            Horsstensleden
          </head>
          <p xml:id="i-3mKNP79edeDoQd6j7C9kEq">
            Horsstensleden beskrevs som en egen motorväg i skärgården för
            stora internationella godsfartyg och passagerarkryssare. Byggandet
            av leden skulle innebära stora ingrepp i Stockholms unika ytterskärgård
            med miljoner ton bortsprängda kobbar och skär som resultat. Efter
            ett stort folkligt engagemang lades dock planerna på is under
            2018 men risken finns att leden byggs i framtiden. För att trygga
            alla de som varit involverade i att skydda skärgården från detta
            projekt bör bygget av Horsstensleden slopas helt.
          </p>
          <head xml:id="i-8DEKpYLwFq5YkQ9H7fDoU3" type="h1">
            Elektrifiering av pendelbåts- och skärgårdsflottan
          </head>
          <p xml:id="i-SHmN73CLBWPLqj3Jp3VawB">
            Inom så gott som varje samhällsområde finns idag en ambition
            om att modernisera, förenkla och ta tillvara den tekniska utvecklingen.
            Det är inte minst aktuellt ur miljöhänsyn, varför elektrifieringen
            av offentliga fordon anses vara en prioriterad åtgärd. Trots detta
            och trots regionala ambitioner, så drivs fortfarande en stor del
            av transportfärjorna med fossila bränslen, vilket är skadligt
            både ur ett lokalt miljö­perspektiv och globalt. För att i snabb
            takt bistå i arbetet med att elektrifiera färjeflottan krävs det
            tydliga incitament att faktiskt snabba på omställningen. Mot bakgrund
            av detta bör regeringen återkomma med förslag som syftar till
            att stimulera elektrifieringen av pendelbåts- och skärgårdsflottan,
            exempelvis genom övergångsbidrag för mindre rederier i behov av
            att investera i en elektrifierad båtflotta.
          </p>
          <head xml:id="i-3dvMxLNWoj2HGtAqmcHJwA" type="h1">
            Folkbildningsstöd till lokalmuseer och hembygdsgårdar
          </head>
          <p xml:id="i-PA8LWuuBRTxfbV9m8wgjDQ">
            Det finns många viktiga lokala kulturvärden som är värda att
            bevara och som gör att ett visst område sticker ut. Finansieringen
            är dock inte alltid en självklarhet, trots att exempelvis lokala
            museer ute i skärgården är av stort kulturhistoriskt intresse
            för såväl nuvarande som kommande generationer. Hembygdsgårdar
            och andra kulturarv är oerhört viktiga både för invånarna och
            för nya besökare, varför de också är att betrakta som en viktig
            del av folkbildningen. Ansvaret för fördelning av statsbidrag
            till folk­bildning i Sverige (och utvärdering av verksamheten)
            har Folkbildningsrådet. Staten har vidare gett Folkbildningsrådet
            i uppdrag att fördela miljardstora statsanslag och ha myndighetsansvar
            för hela folkbildningen i Sverige. I idédokumentet Vägval och
            vilja definieras fem kännetecken för folkbildning:
          </p>
          <list style="ul">
            <item xml:id="i-Ag19kwv4VDUU5DXegJkZKB">
              Lärandet relateras till människans hela livssituation
            </item>
            <item xml:id="i-BsdqjRHwaYy7LekpMLdyWw">
              Kunskap och bildning har ett egenvärde
            </item>
            <item xml:id="i-QaCTdKaTyqcomw4PDqrduD">
              Folkbildningen är fri och frivillig
            </item>
            <item xml:id="i-FafcJxiPN7ZbWBkEMDAZhP">
              Deltagaren är aktiv medskapare
            </item>
            <item xml:id="i-Moi5Bd9BPh1bj8GC3Ao6zw">
              Samhällsengagemang stimuleras och kanaliseras genom folkbildningens
              förankring i folkrörelse och föreningsliv
            </item>
          </list>
          <p xml:id="i-PY3HhYxHTGTMG7uUVWhVtB">
            Det bör således inte råda något tvivel om att hembygdsgårdar
            och lokala museer fyller de krav som ställs för att kunna anses
            bidra till folkbildningen. Prioriteringarna av hur resurser fördelas
            skiljer sig dock och regeringen kan mot bakgrund av detta till
            viss del styra medel mot vissa verksamheter efter att ha delgivit
            önskemål i riktlinjer för vad bidraget ska användas till. I riktlinjerna
            anges bland annat syftet med statsbidraget liksom gällande återrapporteringskrav.
            För att säkerställa hög prioritet för hembygds­gårdar och lokala
            museer när resurser delas ut för att främja folkbildningen bör
            därför regeringen utfärda riktlinjer som särskilt betonar betydelsen
            av dessa.
          </p>
        </div>
        <div type="motSignatures">
          <list>
            <item xml:id="i-6UAjzkJfUSXt3SHXKxXaR5" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-4Mm5Ch6kBCwHXPyKdo12gu" who="i-VFaAexqzCaq9JmKCfc1WJ9">
              Julia Kronlid (SD)
            </item>
            <item xml:id="i-Kc7m5D53zeuU8KLQcmhBf7" who="i-EE6FRts3Vi6U8EPsiGPPgm">
              Leonid Yurkovskiy (SD)
            </item>
            <item xml:id="i-EXikrpuPfGTePjpmyWCTho" who="i-KUF4FkauEZJFRehwwwUsgF">
              Fredrik Lindahl (SD)
            </item>
            <item xml:id="i-PyiQoGZiN3zLnVi8GJj4Xt" who="i-4ZkLHMg6vPcEX3Frt3eS97">
              Beatrice Timgren (SD)
            </item>
            <item xml:id="i-E1koLoEE7xSWYhh7sDrRzU" who="i-EDRJhBHzVgQtpo6Ksyzirg">
              Robert Stenkvist (SD)
            </item>
            <item xml:id="i-2RLT1kZBG34Fo5FWdqGJ85" who="i-Eacy3hoeNxvqq2LX6QNV8u">
              Martin Kinnunen (SD)
            </item>
            <item xml:id="i-SGSSD7xaBsxtH1n8GfNsz5" who="i-4wsP6LwQoWWj732ozhmgSc">
              Ludvig Aspling (SD)
            </item>
            <item xml:id="i-AwPMTyMBkUgvhZhhMQi1to" who="i-45Ku79yUMEXGE2zwpUReMK">
              David Lång (SD)
            </item>
          </list>
        </div>
      </div>
    </body>
  </text>
</TEI>
