<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--fk--00820">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__820/mot_1964__fk__820-001.pdf"/>
      <fw xml:id="i-BtRSTZqqVovPANZasFWLuh">
        10 Motioner i Första kammaren, nr 820 år 1964
      </fw>
      <div xml:id="i-6JZ9X3zL4vwiABhrY1bqzt" type="motHeader">
        <div xml:id="i-TVuCGNCE8RiGfb3xjisGA4" type="motTitle"/>
        <div xml:id="i-LGTSqeE7cDhgMMh7RprCnB" type="motSubmissionInfo"/>
      </div>
      <div xml:id="i-LJCmXFU6aRAVehSSdfotwF" type="motBody">
        <div xml:id="i-J1m1qwoRufrQdMdrtf3q6P">
          <p xml:id="i-5rqAZR5UwZ6Scu8yA6MBWd">
            Nr 820
          </p>
          <p xml:id="i-Q9jFwpRYnCpCA4pwowaD9x">
            Av fröken Stenberg och herr Arvidson, i anledning av Kungl. Maj:ts
            proposition nr 141, angående ändrad organisa- tion av postverket,
            m. m.
          </p>
          <p xml:id="i-S3bsD1N4AFp1sy9ShSsRSG">
            (Lika lydande med motion nr 1009 i Andra kammaren)
          </p>
          <p xml:id="i-RRpY9rYN5MpMySLdu5yPbS">
            Sedan gammalt förekommer inom tätorterna två former av postutdelning,
            nämligen lokalbrevbäring och lådbrevbäring eller — med nutida
            terminologi — höghusbrevbäring och villabrevbäring. Höghusbrevbäring
            innebär att posten avlämnas inomhus i postlåda eller postinlägg
            vid adressatens bostad, i postlåda eller postinlägg i husets bottenplan,
            på kontor eller i affärer e. d. Vid villabrevbäring avlämnas posten
            i postlåda uppsatt utomhus på av post- verket anvisad plats, i
            allmänhet vid tomtgränsen. Villabrevbäring anordnas i princip
            till villor och andra friliggande hus med högst tre avlämningsställen.
            Såsom villor räknas även s. k. rad- och kedjehus. Tillämpningen
            av reglerna för höghus- och villabrevbäring har på många håll
            väckt missnöje, särskilt hos de villa- och radhusägare som tidigare
            har fått sin post avlämnad i bostaden men som sedan ålagts att
            sätta upp post- lådor vid tomtgränsen. Missnöjet med dessa förändringar
            liksom med att villa- och radhusägare över huvud taget fått sämre
            brevbäringsservice än den som ges i de flesta hyresfastigheter
            har medfört klagomål hos postmyndig- heterna, besvär hos Kungl.
            Maj:t och motioner m. m. i riksdagen. Postverket har beräknat
            att dess utgifter skulle stiga med 4,5—5,3 milj. kr. om villabrevbäringen
            helt slopades i samtliga tätorter och all post utdelades i form
            av höghusbrevbäring. Enligt samma beräkningar skulle verkets personalbehov
            behöva ökas med mellan 400 och 700 man. | Postutredningen 1956
            uttalade, att den ifrågavarande utgiftsökningen syntes »i och
            för sig ej avskräckande för att åstadkomma en serviceförbätt-
            ring som många postkunder finner önskvärd&gt;. Enligt utredningen
            hörde postutdelningen visserligen till de servicespörsmål som
            det i princip borde ankomma på poststyrelsen att avgöra i överensstämmelse
            med statsmakter- nas allmänna direktiv för postverksamheten. Med
            hänsyn till den vikt som allmänheten lagt vid frågan om höghus-
            kontra villabrevbäring och den liv- liga diskussion som förts
            kring denna kunde det enligt utredningen dock ifrågasättas, om
            det icke — med avsteg från den nomala ordningen — vore lämpligt,
            att statsmakterna preciserade riktlinjerna för denna service.
            Utredningens uppfattning på denna punkt delades eller lämnades
            utan
          </p>
          <pb facs="riksdagen-motions-pdf/data/1964/mot_1964__fk__820/mot_1964__fk__820-002.pdf"/>
          <fw xml:id="i-2Gx4n5i5q7QeKw4A4vqpdx">
            Motioner i Första kammaren, nr 820 år 1964 11
          </fw>
          <p xml:id="i-AJ4J1LvLkjqD1wEMy6fqsc">
            erinran av ett 10-tal remissinstanser. Av dessa uttalade sig
            hälften positivt för tillämpning av höghusbrevbäring även i radhus-
            och villaområden. Flera av dem hänvisade till den förhållandevis
            begränsade kostnad en så- dan ordning skulle innebära. Endast
            två remissinstanser avstyrkte, att riktlinjer för tillämpning
            av höghus- resp. villabrevbäring i tätorterna skulle fastställas
            av statsmakterna. I proposition nr 141 angående ändrad organisation
            av postverket, m. m. uttalar departementschefen som sin uppfattning,
            att det liksom hittills principiellt bör ankomma på postverket
            att handlägga servicefrågor i över- ensstämmelse med statsmakternas
            allmänna direktiv för postverksamheten. Han anser, särskilt med
            hänvisning till den lekmannastyrelse som skall in- rättas i postverket
            och den servicekommitté som nyligen tillsatts inom ver- ket, det
            icke vara lämpligt att statsmakterna föregriper generalpoststyrelsens
            prövning av serviceområdet genom bindande ställningstaganden till
            enstaka serviceformer. Med hänsyn till den betydelse som allmänheten
            tillmäter frågan om hög- husbrevbäring kontra villabrevbäring
            vill vi i motsats till departements- chefen men i likhet med postutredningen
            1956 förorda, att riksdagen — med avsteg från den normala ordningen
            — närmare fastställer riktlinjerna för tillämpningen av denna
            service. Enligt vår uppfattning måste de från olika håll framförda
            kraven på en återgång till höghusbrevbäring betraktas som rimliga.
            Den kostnadsökning som skulle krävas vid en fullt utbyggd höghusbrevbäring
            i tätorterna ter sig relativt måttlig vid en jämförelse med den
            standardökning som en förbättrad postservice på detta område skulle
            medföra. De arbetskraftsproblem som är förenade med en återgång
            till höghusbrevbäring bör enligt vår mening kunna bemästras, om
            postverket är berett att pröva nya vägar för att lösa sin personalfråga.
            En möjlighet synes vara att i större utsträckning än hittills
            anlita den arbetskraft som representeras av de s. k. hemmakvinnorna.
            Få sysselsättningar förefaller vara så väl lämpade för deltidsarbete
            som postutbäring i städer och tätorter. Inte minst den omständigheten,
            att en växande andel av landets befolk- ning kommer att utgöras
            av äldre människor — och därför inte sällan rö- relsehämmade människor
            — gör det angeläget att riksdagen uttalar sig för en återgång
            till höghusbrevbäring. Slutligen måste det ur rent allmänna synpunkter
            anses olämpligt att formen av bostad skall vara avgörande för
            vilken grad av service postverket skall bereda sina kunder. Under
            åberopande av vad som ovan anförts hemställer vi, att riksdagen
            vid behandling av proposition nr 141 måtte uttala, att postutdelning
            i städer och tätorter bör i största möj- liga utsträckning ske
            i form av höghusbrevbäring.
          </p>
          <p xml:id="i-TUycT2jtyqw64B89EBiG22" type="date">
            Stockholm den 27 april 1964
          </p>
          <div xml:id="i-3LSoMrLwkpn38ZigUnDjfJ" type="signatureBlock">
            <p xml:id="i-5UZsXgGjzh4fPGhidVcPJw" who="unknown" type="signature">
              Gunvor Stenberg John-Arvid Arvidson
            </p>
          </div>
        </div>
      </div>
    </body>
  </text>
</TEI>
