<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-KrU-00359">
  <teiHeader>
    <fileDesc>
      <titleStmt>
        <title>Mediepolitik</title>
        <author corresp="i-JuBXXY8rg7e17ax8wgpWHG">av Dan Kihlström m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mediepolitik</title>
          <idno type="rdwebb">GS02Kr359</idno>
          <rs type="number">Kr359</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GS02Kr359/text</ref>
          <ref type="dokument_url_html">http://data.riksdagen.se/dokument/GS02Kr359</ref>
          <ref type="dokumentstatus_url_xml">http://data.riksdagen.se/dokumentstatus/GS02Kr359</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-839FvTzHpvrdX4J7ckfWSt</idno>
            <name>Sven Brus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-h1aVBzexdmWPt4dFvXiYA</idno>
            <name>Inger Davidson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-D6pTBvn9TaGwrvt4eGjtdS</idno>
            <name>Kenneth Lantz</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-XSoE59R8vSeGm31iRSvpAz</idno>
            <name>Ulrik Lindgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-BUsYTbnmyQrtHXSA2gEp9T</idno>
            <name>Torsten Lindström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Cndwseqc83uGA5s7vUEPqB</idno>
            <name>Olle Sandahl</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-4htYS85JpBwxyYZ32aVtBc</idno>
            <name>Gunilla Tjernberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CesJJuzJ2v9jo24qakT5u4" type="signed"/>
        <correspContext corresp="i-CesJJuzJ2v9jo24qakT5u4">
          <note type="signatory" corresp="i-JuBXXY8rg7e17ax8wgpWHG"/>
          <note type="signatory" corresp="i-839FvTzHpvrdX4J7ckfWSt"/>
          <note type="signatory" corresp="i-h1aVBzexdmWPt4dFvXiYA"/>
          <note type="signatory" corresp="i-D6pTBvn9TaGwrvt4eGjtdS"/>
          <note type="signatory" corresp="i-XSoE59R8vSeGm31iRSvpAz"/>
          <note type="signatory" corresp="i-BUsYTbnmyQrtHXSA2gEp9T"/>
          <note type="signatory" corresp="i-WJM6edqhGfBK1ijhNxfgoj"/>
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-Cndwseqc83uGA5s7vUEPqB"/>
          <note type="signatory" corresp="i-4htYS85JpBwxyYZ32aVtBc"/>
        </correspContext>
        <correspAction xml:id="i-FFpa1UYYkpStU9egfMbgXb" type="referral">
          <date when="2004-10-14"/>
        </correspAction>
        <correspAction xml:id="i-4A6H1NzSx1oExFygxCGTFv" type="dismissal">
          <date when="2004-10-14"/>
        </correspAction>
        <correspAction xml:id="i-5aQBmryP3DEHaA9kyJWEsi" type="submission">
          <date when="2004-10-05"/>
        </correspAction>
        <correspAction xml:id="i-B7sqJt4CPLiQc48WShyey3" type="assigned"/>
        <correspContext corresp="i-B7sqJt4CPLiQc48WShyey3">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Kr_359/mot_200405_Kr_359-0001.pdf"/>
      <pb facs="riksdagen-motions-pdf/data/200405/mot_200405_Kr_359/mot_200405_Kr_359-0001.pdf"/>
      <div xml:id="i-E2x6V7safXV1SrLMRLb31C" type="motHeader">
        <div xml:id="i-YNpvhT9tnkgfbWtRniaNay" type="motTitle"/>
        <div xml:id="i-LNWiZbnRABRpKUMKH5TD1w" type="motSubmissionInfo"/>
      </div>
      <div xml:id="i-C6WP8ksyc6ab3eFYQtjtsQ" type="motBody">
        <div xml:id="i-PZMRTbUGT23mvjKGKpgtta">
          <p xml:id="i-56BagDxoTLipYCEFjDiqsz">
            2004/05 mnr: Kr359 pnr: kd373
          </p>
          <p xml:id="i-YLHWDvk4xupS3GnijMwwnA">
            Motion till riksdagen 2004/05:Kr359
          </p>
          <p xml:id="i-CHRPLY1FFCqFqnZtTje3Pb">
            av Dan Kihlström m.fl. (kd)
          </p>
          <p xml:id="i-56xX4pbakHCAv8bX5wws8Y">
            Mediepolitik
          </p>
          <p xml:id="i-AtgUpUsAN4aHsyJK7PTXGt">
            Motionen delad mellan flera utskott
          </p>
          <p xml:id="i-62bhpeoxH5dgrmcUSvMF9S">
            1 Förslag till riksdagsbeslut
          </p>
          <p xml:id="i-DNk2th5deGNPhz3MRwFX2g">
            1. Riksdagen begär av regeringen en översyn av den idéburna organisationspressens
            villkor och möjligheter att genom ett särskilt statligt stöd säkerställa
            en kvalitativ utveckling av denna press. 2. Riksdagen tillkännager
            för regeringen som sin mening vad i motionen anförs om närradions
            ideella och lokala inriktning.' 3. Riksdagen tillkännager för
            regeringen som sin mening vad i motionen anförs om att regeringen
            skall återkomma till riksdagen med förslag om hur lokal-TV kan
            stärkas och utvecklas.'
          </p>
          <p xml:id="i-9gZwis56TzwcyBjBBxXKjn">
            "Yrkandena 2 och 3 hänvisade till KU.
          </p>
          <pb facs="riksdagen-motions-pdf/data/200405/mot_200405_Kr_359/mot_200405_Kr_359-0002.pdf"/>
          <p xml:id="i-WriPgecW25qEpfjatjKJ66">
            2004/05:Kr359
          </p>
          <pb facs="riksdagen-motions-pdf/data/200405/mot_200405_Kr_359/mot_200405_Kr_359-0003.pdf"/>
          <p xml:id="i-4s2x46UcgYcmHHhA3QT35u">
            2 Mediernas snabba förändring
          </p>
          <p xml:id="i-Rcdt3BZ3F6A4kQi8MumdcB">
            Det blåser kraftiga vindar över det svenska medielandskapet.
            Från att ha dominerats av några få aktörer vars verksamhet har
            varit överblickbar och kontrollerbar, formligen exploderar mångfalden
            av aktörer och tekniker på medieområdet. Den troligtvis huvudsakliga
            faktorn till detta är tekniken. Digitaliseringen av radio och
            TV ställer mediepolitiken inför nya utmaningar, och detta gör
            att nuvarande lagar inte är anpassade till verkligheten. Även
            om tekniken står i fokus är det viktigt att vi inte glömmer människan
            bakom. Vi måste noggrant följa vilka effekter den nya tekniken
            får för människors medievanor. Teknikens behov får inte leda människan
            utan människans behov ska styra teknikens utveckling. Radio- och
            TV-branschen har fått känna av en svikande annonsmarknad med sämre
            ekonomi som följd. Tendensen både i radio och TV är att kommersiellt
            finansierade kanaler vinner mark. SVT och TV 4 möter konkurrensen
            om TV-tittarna genom att starta nya nischade TV-kanaler i det
            digitala marknätet. Antalet hushåll med bredband har ökat och
            fiberkabelnätet växer. Det innebär att webbaserade medier ökar
            allteftersom bredbandsutbyggnaden går framåt. Förändringen i medielandskapet
            går snabbt. Det är mediepolitikens uppgift att styra den på rätt
            väg.
          </p>
          <p xml:id="i-4X46isZtTDQDEw4VtCk1PQ">
            3 Medierna och det demokratiska samhället
          </p>
          <p xml:id="i-JJDa3h3EPcS77WXyKyZ578">
            I en politisk demokrati har den fria åsiktsbildningen en avgörande
            betydelse. Den politiska kommunikationen och åsiktsbildningen
            kan ske på olika sätt - till exempel inom ramen för personliga
            samtal och genom organisationer och föreningsliv. Det är dock
            genom medierna som skilda åsikter och opinioner når den stora
            allmänheten. Staten har ett ansvar för att yttrandefriheten i
            praktiken kan utnyttjas. Det övergripande målet för statsmakternas
            agerande gentemot medierna måste vara att demokratin stärks och
            fördjupas. Tillsammans kan medierna genom debatt, nyhetsförmedling
            och annan information ge underlag för medborgarnas fria och självständiga
            ställningstaganden. Följande tre uppgifter brukar framhållas som
            särskilt viktiga för den fria åsiktsbildningen:
          </p>
          <p xml:id="i-59eUzVhUgTU9kgxJX5PPbP">
            Information. Uppgiften att förse medborgarna med information
            så att de kan ta ställning i samhällsfrågor.
          </p>
          <p xml:id="i-LL3WCccYy831XUrmiEQ7vW">
            Granskning. Uppgiften att verka som självständiga aktörer och
            att granska institutioner, organisationer och företeelser. Genom
            en granskning genomförd av mångfacetterade medier motverkas maktmissbruk
            och en mer rättvisande
          </p>
          <p xml:id="i-2dqebdqPaHQYKdD5xe2Mz8">
            2004/05:Kr359
          </p>
          <pb facs="riksdagen-motions-pdf/data/200405/mot_200405_Kr_359/mot_200405_Kr_359-0004.pdf"/>
          <p xml:id="i-GnYF5wrCKxdLvfXxcHKtTA">
            2004/05:Kr359
          </p>
          <p xml:id="i-kfrkAGbkbqxXoEpnMewGG">
            och nyanserad bild av de styrande i samhället kan därmed framträda.
            Viktiga strömningar och företeelser kan avslöjas.
          </p>
          <p xml:id="i-K3JggmgbvKWDV3AntY4EoN">
            Forum. Uppgiften att låta olika åsikter och kulturyttringar komma
            till uttryck. Medborgarnas möjligheter att komma till tals i medierna
            är en så viktig del av mediernas uppgifter i fråga om den fria
            åsiktsbildningen att den bör betraktas som en mer självständig
            uppgift för massmedierna, jämställd med informationsuppgiften
            och granskningsuppgiften. Det är viktigt med en mångfald av oberoende
            medieföretag så att många röster kan komma till tals. Mångfald
            i medierna är snarare ett medel för att främja demokratin och
            därmed den fria åsiktsbildningen än ett mål i sig. Begreppet mångfald
            kan ha flera betydelser. Ofta skiljer man på begreppen inre och
            yttre mångfald. Med inre mångfald menas den mångfald som finns
            inom ett enskilt medium medan med yttre mångfald avses den mångfald
            som består i förekomsten av skilda medier. Den yttre mångfalden
            innebär att medierna kan spegla den mångfald och de olikheter
            som existerar i samhället. Genom den inre mångfalden kan medierna
            också ge plats för olika åsiktsriktningar och idéer som finns
            i samhället inom ramen för det enskilda mediet. Den yttre mångfalden
            inom massmedieområdet är ett mycket viktigt medel att nå målet
            att genom den fria åsiktsbildningen bidra till att främja demokratin
            i Sverige. Det finns en klar risk för att en minskad yttre mångfald
            också kan medföra en minskning av utbudet av åsikter. En statlig
            massmediepolitik måste därför inriktas på att främja den yttre
            mångfalden inom massmedierna. Respekten för människovärdet är
            grunden för ett gott samhälle, och demokratin undergrävs om inte
            människovärdet är en levande del i människors tänkande och handlande.
            Människovärdet hotas om kränkning av människovärdet ses som underhållning.
          </p>
          <p xml:id="i-MfPWHS9PH8awCBUP32caqy">
            4 Press
          </p>
          <p xml:id="i-CpBMSMDQ2UsJ7rF6oasajs">
            Dagspressen har en central betydelse i det allmänna medvetandet
            och når en stor del av befolkningen. Det tryckta ordet ger särskilda
            möjligheter till en innehållsrik och varierad information, och
            dagspressen kan förmedla denna information på ett överskådligt
            och lättillgängligt sätt med stora möjligheter till fördjupning.
            Dagspressen kan sägas ge en vidareutveckling, kontinuitet och
            bredd när det gäller de kunskaper och den allmänbildning som skolan
            lagt grunden till. Under överskådlig tid kan vi räkna med att
            dagstidningarna kommer att behålla sin starka ställning. Målet
            med presspolitiken är att dagstidningarna ska medverka till att
            främja demokratin genom en allsidig, vital och fri åsikts- och
            opinionsbildning. Utan en stark, mångsidig och differentierad
            dagspress går mycket av den totala mångfalden förlorad, och det
            kan inte kompenseras av utvecklingen inom radio/TV. De konkreta
            förslagen till riksdagsbeslut på detta område preciseras i en
            särskild kristdemokratisk medielagstiftningsmotion.
          </p>
          <pb facs="riksdagen-motions-pdf/data/200405/mot_200405_Kr_359/mot_200405_Kr_359-0005.pdf"/>
          <p xml:id="i-VDnyuFiM6zCDwEJRr2PFhZ">
            4.1 - Idéburen organisationspress
          </p>
          <p xml:id="i-7P5QhSLXmbnYVXTMDcvFgr">
            Demokratiutredningen har i sin omfattande genomlysning av demokratins
            villkor i dagens samhälle lyft fram en rad aspekter, däribland
            demokratins grundvärden, de förändrade förutsättningarna, behovet
            av det offentliga samtalet och dess problem och medborgarsammanslutningarnas
            betydelse. Resultatet av de många forskningsrapporterna och utredningens
            egna analyser och slutsatser sammanfattas i slutrapporten En uthållig
            demokrati. I utredningen konstateras att i dagens alltmer kommersialiserade
            medievärld är det allt svårare för ekonomiskt resurssvaga grupper
            att göra sig gällande. När framgång i fråga om massmedial uppmärksamhet
            i hög grad blir avgörande för möjligheterna att påverka samhällsutvecklingen,
            riskerar debatten att bli dominerad av utspel, dramatiska aktioner
            eller vinklade undersökningar och förenklingar. Det långsiktiga,
            nyanserade och problematiserande samtalet råkar då i kläm och
            får allt svårare att nå offentlighetens rum. Viktiga röster och
            avvikande perspektiv riskerar därigenom att hamna utanför den
            process som leder fram till politiska beslut. Därmed hotas även
            den ”upplysta förståelse” utredningen pekar på som en förutsättning
            för en balanserad demokratisk utveckling. I sin analys av medborgarsammanslutningars
            demokrativärde pekar utredningen på värdet av såväl föreningslivets
            horisontella kapacitet, dess demokratiska fostran till gemensamt
            ansvar, som dess vertikala roll, dess möjlighet att vara en mobiliserande
            kraft i samhället: ”Ett starkt och fungerande föreningsliv utgör
            en grundbult i ett demokratiskt samhälle, som uttryckligen främjar
            medborgarnas möjligheter till deltagande, inflytande och delaktighet.”
            Utredningen visar visserligen att medborgarna i högre grad än
            tidigare analyser gjort gällande ägnar sig åt frivilliga insatser
            och att folkrörelsernas medlemsras dessutom är mindre omfattande
            än vad som tidigare påståtts. Situationen är dock på många sätt
            bekymmersam, främst genom att medelåldern bland de förtroendevalda
            stiger. Utan att förringa de idéburna organisationernas Övriga
            svårigheter hör deras problem att komma till tals i det offentliga
            samtalet till deras absolut största bekymmer, allra helst som
            deras möjligheter att nå en yngre generation torde vara mer medieberoende
            än tidigare. Utredningen konstaterar: Värdet av allsidiga nyhetsmedier
            .. blir ofta påtalat. Mera sällan framhålls vikten av att det
            finns utrymme för lidelsefullt engagerade medier, sådana som genomsyras
            av ett ärende och som aktivt förespråkar en bestämd hållning,
            tro eller åsiktsriktning. Demokrati förutsätter att subjektiva
            meningar och agitation till fördel också för andra uppfattningar
            än de som uppfattas vara självklart riktiga kan göra sig hörda.
            Medier som kan uppfattas som smala, ensidiga och
          </p>
          <p xml:id="i-7DQfqAXomR6RYGt3Rxmayn">
            propagandistiska kan samtidigt vara ytterst betydelsefulla i
            det offentliga samtalet.
          </p>
          <p xml:id="i-8o5kZWY2N56cP96DGWcm9C">
            För att säkra mångfalden i medierna finns som bekant ett omfattande
            statligt presstöd. Vid sidan om detta finns även ett strategiskt
            betydelsefullt om än litet statligt stöd till ett antal smala
            kulturtidskrifter med begränsad spridning.
          </p>
          <p xml:id="i-S6RBBHC1EWCMckF7XiyfL3">
            2004/05:Kr359
          </p>
          <pb facs="riksdagen-motions-pdf/data/200405/mot_200405_Kr_359/mot_200405_Kr_359-0006.pdf"/>
          <p xml:id="i-HEKxPsRohSbzf9KGPP55hi">
            2004/05:Kr359
          </p>
          <p xml:id="i-DZxKmtqDn2YFG7ycwgSPgK">
            Mellan dessa kategorier finns ett betydande antal tidningar och
            tidskrifter som utan offentligt stöd ges ut av idéburna rörelser.
            En hel del av dessa har ambitionen att inte enbart vara interna
            medlemsorgan utan söker ett samtal med andra röster och organ
            i det offentliga rummet. I dagens kommersialiserade mediekonkurrens
            undergräver emellertid bristande resurser deras möjligheter att
            hävda och utveckla sin kvalitet. Dock har — som utredningen påpekar
            — ”den roll organisationstidskrifter ... spelar i samhället försummats
            såväl inom forskningen som i mediepolitiken”. Det är viktigt att
            denna försummelse snarast rättas till. Detta bör kunna ske genom
            att en snabb översyn görs av den idéburna organisationspressens
            villkor och möjligheterna att genom ett särskilt statligt stöd
            säkerställa en kvalitativ utveckling av denna press.
          </p>
          <p xml:id="i-KdavikoTtijkmhsthe1t66">
            5 Radio 5.1 Närradio
          </p>
          <p xml:id="i-CUk3HSKbwsM8HhmQMr5yux">
            Sedan mitten av 1980-talet har det varit möjligt för i första
            hand föreningslivet att sända närradio. Närradion har en stor
            betydelse för föreningar och organisationer, och hundratusentals
            människor lyssnar aktivt. Närradion har en stor andel föreningar
            som sänder på annat språk än svenska. Närradion gör det möjligt
            för ideella föreningar att utan större kostnader sända radioprogram
            i ett begränsat geografiskt område. Under de första åren ökade
            antalet tillståndshavare kontinuerligt. Därefter har utvecklingen
            gått i motsatt riktning, och under de åtta senaste åren har det
            totala antalet tillståndshavare halverats. Från början var närradion
            enbart ett språkrör för de lokala ideella föreningarna, men sedan
            1998 har det varit tillåtet att starta en förening enbart med
            syftet att sända närradio. Denna förändring har visserligen öppnat
            möjligheten för nya grupper att via radion nå ut lokalt, men förändringen
            har även medfört att det ursprungliga syftet till viss del ändrats.
            I dag startas föreningar med syftet att sända radio professionellt.
            Genom att begära sändningstillstånd i kommuner där det saknas
            närradio och närradioförening eller där närradio sänds i ringa
            omfattning får de möjlighet att sända reklamfinansierade program
            dygnet runt i kommersiellt syfte. De kan på detta sätt driva en
            vinstdrivande radiokanal utan att behöva ansöka om att få sända
            en kommersiell lokalradiokanal. Kristdemokraterna anser att närradions
            syfte på detta sätt är på väg att förfelas. Det är därför positivt
            att regeringen i dagarna har lämnat en proposition till riksdagen
            som innebär en skärpning av lagen på detta område. Även det så
            kallade riksförbudets nuvarande utformning är olyckligt, där lagen
            anger att tio timmar per månad får sändas utan att vara lokalt
            producerat. Detta har inneburit att vissa aktörer, med Radio-
            och TV-verkets goda minne, skaffat ett flertal licenser för att
            kunna sända mer än tio timmar centralt producerat material, samtidigt
            som de inte producerar något lokal
          </p>
          <pb facs="riksdagen-motions-pdf/data/200405/mot_200405_Kr_359/mot_200405_Kr_359-0007.pdf"/>
          <p xml:id="i-58vEfDeWK3e5ELA3VUqqB3">
            material. Utredningen förelår att lagen förändras så att det
            är möjligt att söka dispens från riksförbudet, dock maximalt 14
            sändningsdagar per kalenderår. Kristdemokraterna anser att detta
            är fel väg att gå. Lagen bör i stället utformas så att den anger
            att en viss andel måste vara lokalt producerat, vilket i realiteten
            skulle innebära att lokal produktion alltid förekommer. Om andel
            anges till exempelvis 60 procent innebär det att oavsett hur många
            timmar en sändare sänder radio kommer alltid merparten vara lokalt
            producerad samtidigt som det ger möjlighet till nätverkssamarbete
            och samutnyttjande av visst material. Vi kristdemokrater uppfattar
            inte nätverkssändningar som ett hot, tvärtom går mycket i samhällsutvecklingen
            idag mot nätverkstänkande och samarbete över tidigare gränser.
            Och närradio behöver inte alltid handla om geografisk närhet,
            det kan även handla om ideologisk närhet. Invandrarföreningar
            kan till exempel finnas på olika platser och ha gemensamma intressen
            att göra program. Genom att höja kraven på vilka föreningar som
            sänder närradio och på så sätt försvåra för rent kommersiella
            aktörer, samtidigt som utrymmet för ökad samverkan ges åt föreningarna,
            ges bättre förutsättningar för att utveckla närradions styrka
            och särart. Annars riskerar närradion på sikt att dö ut, vilket
            skulle innebära en demokratisk förlust, något som skulle gynna
            etablerade aktörer med gott om resurser som redan idag får genomslag
            på andra sätt.
          </p>
          <p xml:id="i-BcJxNiYz6XpqSUdBzRGUtS">
            5.2 Digitalradio
          </p>
          <p xml:id="i-NniTjyNJq8AKdz3C8p3gbk">
            I februari 2004 lämnade den = parlamentariska så kallade Digitalradiokommittén
            (Ku 2001:03) sitt slutbetänkande till kulturministern. Kristdemokraterna
            har deltagit i arbetet med kommittén och stöder det nu liggande
            betänkandet. I betänkandet konstateras att digitaliseringen av
            ljudradion i Sverige bör fortsätta. Kommittén anser att det bör
            skapas förutsättningar för att programföretagen på sikt skall
            kunna distribuera ljudradio via digitala plattformar som åtminstone
            har motsvarande täckning som FM-näten. Det finns dock inte enligt
            kommittén tillräckligt med underlag för att i detta läge sätta
            ett datum för när de analoga radiosändningarna ska upphöra. Kommittén
            anser vidare att utvecklingen av DAB-sändningarna bör ske etappvis
            samt att tillstånd för att bedriva digitala ljudradiosändningar
            ska ges av regeringen. Slutligen konstaterar kommittén att en
            utvärdering av verksamheten ska göras 2008. Först då är det möjligt
            att besluta om den fortsatta utvecklingen.
          </p>
          <p xml:id="i-4VQA1SSZguDVPP7fiVj9tB">
            6 TV 6.1 Lokal-TV
          </p>
          <p xml:id="i-X7bKTRMRhYekNvGASDnM7k">
            Det krävs ansenliga resurser för att producera och sända TV,
            vilket i realiteten har inneburit att det är ett fåtal aktörer,
            statliga och privata, som står bakom
          </p>
          <p xml:id="i-UhZEDYcGzhA7EHaKAR5K3W">
            2004/05:Kr359
          </p>
          <pb facs="riksdagen-motions-pdf/data/200405/mot_200405_Kr_359/mot_200405_Kr_359-0008.pdf"/>
          <p xml:id="i-FG5vBaF32vLovYtEaiWwEW">
            2004/05:Kr359
          </p>
          <p xml:id="i-LENKRP6WPNR4DbaVJ5f1xB">
            hela kanal- och programutbudet. Ur ett demokratiskt perspektiv
            är detta ett problem, eftersom risken är att mindre och resurssvaga
            grupper och organisationer utestängs från debatten. Via kabel-TV
            finns flera ”Public Access”-kanaler, eller ”Öppna kanalen” som
            den ofta heter. I dessa kanaler har föreningar och organisationer
            möjlighet att göra TV till en låg kostnad. I Stockholms Öppna
            kanalen sänder bland annat flera invandrarföreningar och Miljöpartiet
            de gröna. Vi uppfattar dessa kanaler som en måhända liten men
            dock ur ett demokratiskt perspektiv viktig plattform. I olika
            länder finns olika regler för den här typen av verksamhet. I USA
            har till exempel kommuner rätt att ta upp till 5 procent av kabelbolagens
            intäkter för satsningar på PEG (public, educational, governmental)
            access TV. I andra länder, som till exempel Tyskland, går staten
            in och finansierar viss del av verksamheten. De här kanalerna
            är viktiga
          </p>
          <p xml:id="i-LnsqWpqoogvnYUJA2UfKEY">
            även ur ett integrationsperspektiv. Under de senaste tjugo åren
            har en miljon människor kommit till Sverige som flyktingar och
            invandrare. Hela 20 procent av barnen i grundskolan har utländskt
            påbrå. Samtidigt är den här gruppen underrepresenterad i medier,
            något som konstaterats nyligen i flera tidningsartiklar. Lokal-TV
            och närradion är idag två kanaler där det faktiskt finns en stor
            andel invandrare som driver egna kanaler. Detta är mycket viktigt,
            inte minst ur ett demokratiskt perspektiv. Kristdemokraterna anser
            att lokal-TV behöver utvecklas, inte avvecklas.
          </p>
          <p xml:id="i-UV3gTzNKrL5L32DY9eXuXL">
            6.2 Digital-TV
          </p>
          <p xml:id="i-HN9FHBVu3cafs9G2kk6eSP">
            Kristdemokraterna har varit och är positiva till att fortsätta
            utbyggnaden av digital-TV i hela Sverige. Vi menar att utbyggnaden
            visserligen påbörjades alldeles för tidigt, Sverige borde ha väntat
            in andra och större marknader innan beslutet fattades, men att
            satsningen nu när den är till stor del genomförd bör slutföras.
            Digitaliseringen av TV-nätet är en angelägen och nödvändig infrastruktursatsning.
            Nu finns ett datum för nedsläckningen av de analoga TV-sändningarna,
            den 1 februari 2008. Det är bra eftersom det skapar en tydlighet
            för både branscherna och allmänheten. Det som nu återstår är det
            praktiska arbetet med själva övergången från analogt till digitalt.
            I det arbetet är det mycket viktigt att konsumenterna får komma
            till tals och att övergången görs på deras villkor.
          </p>
          <p xml:id="i-PkbdPkC34hDNHLq8LMhDba">
            7 Public service — med tanke på framtiden
          </p>
          <p xml:id="i-VrEjdRuFgiVYNVURwKJWe8">
            Vi kristdemokrater anser att public service, eller radio och
            TV i allmänhetens tjänst som det också kallas, inte bara har haft
            utan också inför framtiden har en mycket viktig uppgift att fylla.
            I ett demokratiskt samhälle måste det fria ordet värnas och vårdas.
            I den stora förändringsprocess som pågår inom medieområdet är
            det viktigt att det finns kanaler med ett brett utbud av kvalitetsprogram
            inom alla genrer, inklusive underhållning. Public service ska
          </p>
          <pb facs="riksdagen-motions-pdf/data/200405/mot_200405_Kr_359/mot_200405_Kr_359-0009.pdf"/>
          <p xml:id="i-5ce46XJdoVqYixVkpLWqrs">
            också vara en röst för de grupper, till exempel språkliga och
            etniska minoritetsgrupper eller funktionshindrade, som inte är
            tillräckligt intressanta för en kommersiell marknad. Dessutom
            ska public service-kanalerna vara en garant för att det finns
            sändningar som alla har möjlighet att ta del av och som människor
            oavsett var de bor i landet kan identifiera sig med. Ska public
            service kunna vara en garant för allt detta krävs att bolagen
            ligger långt framme när det gäller tekniken så att produktionen
            och sändningen är av hög teknisk kvalitet. Mediebranschen förändras
            i en snabb takt i dag, både tekniskt och ägarmässigt. Det gör
            att landskapet public service-företagen befinner sig i ser helt
            annorlunda ut än bara för några år sedan. Just nu arbetar en parlamentarisk
            kommitté med att utifrån en bred omvärldsanalys ta fram ett underlag
            om de villkor som ska gälla för radio och TV i allmänhetens tjänst
            och utifrån det ta fram riktlinjer för de tre programföretagen
            Sveriges Television AB (SVT), Sveriges Radio AB (SR) och Sveriges
            Utbildningsradio AB (UR). Det är viktigt att tillståndet under
            nästa tillståndsperiod ger sådana villkor till public service-företagen
            att de kan konkurrera med de kommersiella aktörerna samtidigt
            som kraven på objektivitet, mångfald och saklighet är fortsatt
            tydliga.
          </p>
          <p xml:id="i-LB2KfHg1uSwiSchLTUHEk6">
            7.1 Public service i hela landet
          </p>
          <p xml:id="i-Puqsvdgi3aLsFXPnRnTBpt">
            Kristdemokraterna anser att för att public service-kanalerna
            ska fullgöra sitt uppdrag krävs att organisationen är decentraliserad
            och utformad på ett sådant sätt att programverksamhet och produktion
            finns i hela landet. Den proposition som ligger till grund för
            nuvarande sändningstillstånd och som framförhandlats med bred
            majoritet i riksdagen är tydlig när det gäller en decentraliserad
            organisation: Programföretagen skall ha en decentraliserad organisation
            som skapar goda förutsättningar för mångfald och självständigt
            beslutsfattande även på regional och lokal nivå. Den regionala
            och lokala organisationen skall utformas och ges tillräckliga
            resurser så att förhållanden i hela landet kan speglas och representeras
            i programutbudet och att människor från hela landet i stor utsträckning
            kan delta i programverksamheten. — — — Den andel av resurserna
            för allmänproduktion som förbrukas av enheterna utanför Stockholm
            skall behållas på minst nuvarande nivå.
          </p>
          <p xml:id="i-JHM45dyS1WJoA2RbQfjsQ2">
            Det är viktigt att både Sveriges Radio och Sveriges Television
            tar kravet på decentraliserad organisation på allvar. Idag förefaller
            det som om de lokala kanalerna och sändningarna inom SR och SVT
            ofta har fått fungera som ventil vid ekonomiska neddragningar.
            Kristdemokraterna menar att regeringen nu måste tillse att public
            service-bolagen lever upp till de krav som ställs på dem om produktion
            och sändning av lokala program. Eftersom vår motion från föregående
            år ännu inte behandlats av kulturutskottet ligger vår hemställan
            på detta område kvar sedan förra året. Därför har vi inte någon
            hemställanspunkt i denna motion.
          </p>
          <p xml:id="i-RkhU34S8B4AEUwjF1QQ5Wy">
            2004/05:Kr359
          </p>
          <pb facs="riksdagen-motions-pdf/data/200405/mot_200405_Kr_359/mot_200405_Kr_359-0010.pdf"/>
          <p xml:id="i-TfEBnacnCVfatT1CvDPGAi">
            2004/05:Kr359
          </p>
          <p xml:id="i-Bk4MG2pFPN9gFoEKN9d37a">
            10
          </p>
          <p xml:id="i-WT4rB6PP6h8djCZuVw3cTz">
            7.2. SVT:s programtextning
          </p>
          <p xml:id="i-KrhEUYXabbLBL6PkX4ANSw">
            I SVT:s sändningstillstånd för åren 2002-2005 finns ett villkor
            som innebär att minst 50 procent av sändningstiden för förstagångssändningarna
            med svenskt ursprung bör vara textad vid slutet av tillståndsperioden.
            SVT har godkänt detta villkor. I årsredovisningen för 2002 framgår
            att cirka 27 procent av förstagångssändningarna med svenskt ursprung
            var textade. Detta är en ökning, men SVT borde kunna höja ambitionen
            när det gäller att nå målet. Många hörselskadade utestängs fortfarande
            från SVT:s sändningar. Med tanke på SVT:s särskilda ansvar för
            att göra programutbudet i sin helhet mer tillgängligt för människor
            med olika slag av funktionshinder är detta av största vikt. Särskilt
            viktigt är att alla kan ta del av nyhets- och samhällsprogram.
            Regeringen bör se till att utvecklingen av programtextningen säkerställs.
            Eftersom vår motion från föregående år ännu inte behandlats av
            kulturutskottet ligger vår hemställan på detta område kvar sedan
            förra året. Därför har vi inte någon hemställanspunkt i denna
            motion.
          </p>
          <p xml:id="i-BDm4AwY96VV5nNAbHhkJN">
            7.3 SVT:s TV-gudstjänster
          </p>
          <p xml:id="i-Xq6MKDPS1uXdDAY2MnPwbN">
            SVT har ett ansvar att spegla och förmedla olika former av kultur
            i hela landet. En del av denna kultur är gudstjänster i olika
            kyrkor. Minst lika många människor besöker gudstjänster och arrangemang
            i kyrkor som idrottsevenemang. Studiogudstjänster fyller sin roll
            och behövs, men det är oroande att SVT sänder allt färre TV-gudstjänster
            från kyrkor. Dessa gudstjänster ses av många äldre, sjuka, funktionshindrade
            och andra som av olika orsaker är förhindrade att besöka en kyrka.
            De TV-sända gudstjänsterna ger tittarna en kulturell upplevelse
            genom att kyrkobyggnader från olika tidsepoker visas. Men viktigare
            är att lika lite som ett idrottsevenemang kan speglas i en studio
            kan en studiogudstjänst spegla och förmedla atmosfären i en kyrka.
            För att ge tittarna en adekvat upplevelse bör inriktningen vara
            att TV-gudstjänsterna sänds från kyrkor. Eftersom vår motion från
            föregående år ännu inte behandlats av kulturutskottet ligger vår
            hemställan på detta område kvar sedan förra året. Därför har vi
            inte någon hemställanspunkt i denna motion.
          </p>
          <p xml:id="i-E1toPzYtpnTcPVyy7eEiHv">
            8 Skadligt medieinnehåll
          </p>
          <p xml:id="i-VcWbdGGNXKB2M9GdYQaLYZ">
            Många svenskar är oroade av medievåldet. De flesta rön tyder
            på att tittaren på ett eller annat sätt omedvetet eller medvetet
            påverkas av underhållningsvåld i medier. För att få ännu större
            kännedom om effekterna av medievåldet är allsidig forskning nödvändig.
            Kunskaper om bildvåldets effekter har ökat under senare tid. Man
            har bland annat kunnat konstatera att våldsinslagen i medierna
            kan leda till aggressioner hos barn. Medievåldet ger
          </p>
          <pb facs="riksdagen-motions-pdf/data/200405/mot_200405_Kr_359/mot_200405_Kr_359-0011.pdf"/>
          <p xml:id="i-SpxJSaW711FH32Jdr5q3Y5">
            också upphov till rädsla hos många barn och ungdomar. Vissa typer
            av våld upplevs som mindre skrämmande om man ser det gång på gång.
            Det finns en avtrubbningseffekt. I arbetet med att motverka skadligt
            medieinnehåll finns flera viktiga verksamheter. Granskningsnämnden
            för radio och TV övervakar att innehållet överensstämmer med bestämmelserna
            om våldsskildringar och pornografi i radio- och TV-lagen. Statens
            biografbyrå granskar alla filmer som visas på biograferna samt
            en hel del videofilmer som säljs eller hyrs ut i videobutiker.
            Det är viktigt att censorerna som granskar film inte sitter för
            länge eftersom det finns en stor risk att de avtrubbas av allt
            våld de granskar. Genom kontakt med =: mediebranscherna, forskning
            samt = informationsspridning = till allmänheten bidrar Våldsskildringsrådet
            till att skydda barn från skadligt medieinnehåll. Nordicom, ett
            forskningscentrum vid Göteborgs universitet, deltar i internationell
            forskning om medievåldets effekter, en forskning som rönt stor
            uppmärksamhet. Det har riktats kritik mot Granskningsnämnden med
            hänvisning till att nämnden rutinmässigt och utan närmare analys
            tycks avfärda en del anmälningar om kränkningar. Det är viktigt
            att statliga myndigheter seriöst ägnar sig åt det som de är tillsatta
            att sköta. Det finns alltid en risk för att granskningen över
            en längre tidsperiod blir rutinmässig. Vi utvecklar vår politik
            om skadligt medieinnehåll i en särskild motion.
          </p>
          <p xml:id="i-GLHunwr2A2gErLW7DYANgA" type="date">
            Stockholm den 5 oktober 2004
          </p>
          <div xml:id="i-Pv1mev46BgQJoTcYruvRvN" type="signatureBlock">
            <list xml:id="i-Wp65RHyhd4tndnc8hLUHny">
              <item xml:id="i-367rXAstfXDADSJixG97TN" who="i-JuBXXY8rg7e17ax8wgpWHG" type="signature">
                Dan Kihlström (kd)
              </item>
              <item xml:id="i-DdYxwKj4kTEKkGcyAFQYih" who="i-h1aVBzexdmWPt4dFvXiYA" type="signature">
                Inger Davidson (kd)
              </item>
              <item xml:id="i-EkzmLZ7eevRxWMg3JNNbHk" who="i-839FvTzHpvrdX4J7ckfWSt" type="signature">
                Sven Brus (kd)
              </item>
              <item xml:id="i-Qt1g8mpFoaAhX1ovzy3kaU" who="i-D6pTBvn9TaGwrvt4eGjtdS" type="signature">
                Kenneth Lantz (kd)
              </item>
              <item xml:id="i-SvfEyeXzWBue1M76qVi86d" who="i-XSoE59R8vSeGm31iRSvpAz" type="signature">
                Ulrik Lindgren (kd)
              </item>
              <item xml:id="i-8eYeyFjRtshmX4A6vbNbmo" who="i-BUsYTbnmyQrtHXSA2gEp9T" type="signature">
                Torsten Lindström (kd)
              </item>
              <item xml:id="i-2KH1NjD5oqpgKq2kDHFNhy" who="i-WJM6edqhGfBK1ijhNxfgoj" type="signature">
                Chatrine Pålsson (kd)
              </item>
              <item xml:id="i-Sz2RWDR2w8VGBgTRw5g7Uh" who="i-43NmWWYd8vEgZrkoXWWCXx" type="signature">
                Rosita Runegrund (kd)
              </item>
              <item xml:id="i-RNsfviGgsZGRnFcRxXpBPE" who="i-Cndwseqc83uGA5s7vUEPqB" type="signature">
                Olle Sandahl (kd)
              </item>
            </list>
          </div>
          <p xml:id="i-KmU9wLGZhAZzVyRQFFaKnQ">
            Gunilla Tjernberg (kd)
          </p>
          <p xml:id="i-Y9BBA2DfMWWupH8DoECa2u">
            2004/05:Kr359
          </p>
          <p xml:id="i-6iEmcafrmhrx5GQSMnugPN">
            21
          </p>
        </div>
      </div>
    </body>
  </text>
</TEI>
