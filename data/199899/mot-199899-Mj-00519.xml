<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_Mj_0519/mot_199899_Mj_0519-0001.pdf"/>
      <div type="motHeader" xml:id="i-F6hKzXPLBBvLXeZS8uZ7Z">
        <div type="motTitle" xml:id="i-JnT8kf7we7rnuis7vS3eZv"/>
        <div type="motSubmissionInfo" xml:id="i-GTxJGvkRUTYMtaHFdnB3vd"/>
      </div>
      <div type="motBody" xml:id="i-7E1Mohw5iJDHRrC76YYyq7">
        <div xml:id="i-MaLmBEPYdTrgSBcHcQVc93">
          <p xml:id="i-TWyN9B54qEdZbSg6SCFVu7">
            1998/99 MJ519 MJ519
          </p>
          <p xml:id="i-E3AZMaLT3CktcgFUM125mH">
            Motion till riksdagen
          </p>
          <p xml:id="i-WJrvn8mxeq9xUC8VEUdAVM">
            1998/99:MJ519
          </p>
          <p xml:id="i-PTz4xNq19L1YgVK94rMs3i">
            av Gudrun Lindvall (mp) Vanvård av djur
          </p>
          <p xml:id="i-43jtxL3Tx3wn2ZVUesKcmL">
            Stundtals kan man läsa reportage i pressen om djur som far illa.
            Djur som lämnats utan mat och vatten utomhus eller som står till
            knäna i träck i trånga ladugårdar. Lyckligtvis är fall som dessa
            inte speciellt vanliga och ofta finns ett tragiskt människoöde
            i bakgrunden. Det kan vara någon som av ålder eller ohälsa helt
            plötsligt inte klarar av omsorgen om djuren längre. I de flesta
            fall löses situationen på för alla bra sätt. Men ibland blir det
            konflikt.
          </p>
          <p xml:id="i-4XUTQSNbh88pETUecqmxmo">
            2 Om djur skall omhändertas
          </p>
          <p xml:id="i-16VLUSexjRWkLLn5vgEJk6">
            Ibland har den djurskyddsinspektör som finner missförhållandena
            inte samma uppfattning som djurägaren. Det blir konflikt med förelägganden,
            omhändertagande av djuren och i en del fall åtal. Det här är naturligtvis
            alltid uppslitande och att det går så långt beror ofta på att
            det går prestige i frågan och man kan inte tala med varandra.
            Djurägaren förstår ofta inte vad konse- kvensen blir av att nonchalera
            djurskyddsinspektörens råd, som i sin tur tar detta för givet.
            Att djur omhändertas och i många fall avlivas är ett misslyckande
            för båda parter.
          </p>
          <p xml:id="i-2eGu52Ni47dEQ5d5ygsHNU">
            2.1 Veterinärens roll
          </p>
          <p xml:id="i-StRpwv5Mrb1P425rfZvTQY">
            För att kunna omhänderta krävs medverkan av veterinär och handräckning
            av polis. Veterinären skall konfirmera vanvården. Redan här har
            det funnits fall där det gått snett. I många fall har kommunen
            anlitat en annan veterinär än den som djurägaren brukar anlita
            och har förtroende för. Det finns till och med fall där djurägarens
            veterinär inte anser att djuren är vanvårdade medan den av kommunen
            anlitade anser det. I vissa fall har det gällt sådana till synes
            enkla saker som att bedöma om en hund eller häst är i tillräckligt
            hull. Vad som är normalt hull är tydligen ingen sanning utan växlar
            från veterinär till veterinär. I andra fall har det handlat om
            utevistelse och hur sådan ska ske. I åter andra om hur det måste
            se ut i ladugård eller stall. Det här är olyckligt.
          </p>
          <pb facs="riksdagen-motions-pdf/data/199899/mot_199899_Mj_0519/mot_199899_Mj_0519-0002.pdf"/>
          <p xml:id="i-TUDfji2j1pWQX3S4vYjMgw">
            2.2 Svåra ärenden att hantera
          </p>
          <p xml:id="i-3q7H7uSXsXR15fzgqWW1h6">
            Det är inte lätt att driva ett djurskyddsärende till åtgärd och
            fällande dom. Det blir naturligtvis ändå svårare om djurskyddsinspektörer
            och olika veterinärer tycker olika. Ett exempel på detta är fall
            där djurskyddsinspektör och veterinär gör olika bedömning i domstol.
            Naturligtvis blir det mycket svårt att döma en djurägare för vanvård
            om veterinären motsäger djurskyddsinspektören.
          </p>
          <p xml:id="i-4qK6MGg7YHfq4NzWr34GuD">
            3 Jordbruksverket har ansvaret
          </p>
          <p xml:id="i-TSCAPu2kNFVEmemRhCm2Zu">
            Idag är det Jordbruksverket som har det övergripande ansvaret
            för djurskyddet för lantbrukets djur. Det är därifrån det skall
            komma riktlinjer, hållas kurser och seminarier och i övrigt verka
            för att problem som skisserats ovan inte sker. Skapa samsyn. Men
            det gör man inte. Många har påtalat detta. Det kommer inga riktlinjer
            eller råd och anvisningar hur djurskyddslagen skall tolkas. Det
            är nämligen det det handlar om. Vad är vanvård? Naturligtvis är
            det uppenbart i vissa fall, men var går gränsen? Är det vanvård
            att ha en hund sittande i bur? Är det vanvård att ha unghästar
            ute hela dygnet under vintern om det finns vindtätt skjul att
            gå in i? Är det vanvård att ha många katter inomhus men inte få?
            Lider en katt av att det luktar katt i huset? Får en hund av en
            viss ras vara mager, men inte en hund av en annan ras? Frågorna
            kanske verkar märkliga, men de är hämtade ur livet och just sådana
            frågeställningar där djurägare, djurskyddsinspektör och i vissa
            fall veterinär haft olika uppfattning. Dessutom bedöms fall som
            dessa olika i olika kommuner. Det som tolereras i en kommun leder
            till åtgärder i en annan. Det här är inte bra vare sig för djuren
            eller de inblandade.
          </p>
          <p xml:id="i-8sLUF2ZhiiJMVm2DgK65Cm">
            3.1 Skapa samsyn!
          </p>
          <p xml:id="i-T5tYVeNoraJxknjvhMLR4s">
            Djurskyddsinspektörerna behöver vägledning. Det är svårt att
            omhänderta djur och att driva dessa fall. Om osäkerheten är stor
            om vad som gäller är risken uppenbar att fall som borde ha lett
            till åtgärd inte drivs vidare. Djuren får då inte det skydd som
            djurskyddslagen skall ge dem. Jordbruksverket har inte tagit sin
            roll på det allvar som borde ha skett. Det är 10 år sedan djurskyddslagen
            kom men fortfarande tolkas lagen olika, på vissa håll verkar den
            inte alls ha slagit igenom och man vet inte riktigt vad som gäller.
            Det är av yttersta vikt att detta åtgärdas och att Jordbruksverket
            tar fram råd och anvisningar så att problem som ovan beskrivits
            undanröjs.
          </p>
          <p xml:id="i-YaZSuQYhkiynfmy8TAKBhf">
            4 Låt tillsynen bli kvar i kommunerna
          </p>
          <p xml:id="i-JFLWnpqfnvYhnsv8PQGHrc">
            Mycket av den kritik som kommit har utsett kommunerna som bov
            i dramat. Det menar vi är helt fel. Många kommuner satsar ambitiöst
            på djurskyddet och det är just i de kommunerna som den olika synen
            mellan inspektörer och veterinärer har visat sig. Först när lagen
            provas ser man problemen och att då
          </p>
          <p xml:id="i-DEz7tmy9xq2jUMMbuCwnKW">
            Mot. 1998/99MJ519
          </p>
          <p xml:id="i-JSCEYhhaV6Z1Qr2oVhStFo">
            21
          </p>
          <pb facs="riksdagen-motions-pdf/data/199899/mot_199899_Mj_0519/mot_199899_Mj_0519-0003.pdf"/>
          <p xml:id="i-CVUDwFQgKiFGwBEYGrT5Pa">
            Mot.
          </p>
          <p xml:id="i-Et9AE2hvUXgyFQ2gGyo9uT">
            22 — påstå att det är de som verkligen använder lagen som gör
            fel är
          </p>
          <p xml:id="i-Sh8s9uq4gxRLG9iF99hAxW">
            1998/99MJ519 naturligtvis galet. Det är som att skjuta budbäraren.
          </p>
          <p xml:id="i-MEtzvdmyuR67nLFNLKxmQq">
            I den uppgörelse som träffades mellan Socialdemokraterna, Miljöpartiet
            och Vänsterpartiet om miljöbalken enades vi om att det skall bli
            möjligt för kommuner som så önskar att ta över tillsynen över
            jordbruket. Innan balken träder i kraft den 1.1 1999 är det länsstyrelsen
            som har tillsynen enligt lagen (1979:425) om skötsel av jordbruksmark.
            Avsikten med denna nya möjlighet var att samla all tillsyn av
            jordbruket — djur, mark och gödselhantering — hos den myndighet
            som finns nära, kommunen. Det har visat sig att i kommuner med
            aktiv djurskydds- och miljötillsyn har det varit svårt att få
            länsstyrelsen att agera enligt skötsellagen — trots upprepade
            påstötningar. Det kan bero på flera faktorer; det är geografiskt
            långt för länsstyrelsens folk att ta sig ut i bygderna, man har
            inte vare sig tid eller resurser. Från flera länsstyrelser har
            det kommit påstötning om det olyckliga i dagens ordning och det
            fanns såväl därifrån som från kommuner en stark önskan om förändring.
            Att flytta djurskyddet till länsstyrelserna skulle alltså åter
            splittra tillsynen över jordbruket och vore mycket olyckligt och
            skulle, enligt min mening, strida mot intentionerna i den överenskommelse
            som träffats om miljöbalken. Miljöpartiet anser att djurskyddstillsynen
            skall ligga kvar på kommunal nivå.
          </p>
          <p xml:id="i-HUXU7MtvUHLMRF1FZNN6pF">
            5 Skapa djurskyddsmyndighet
          </p>
          <p xml:id="i-K1Ce81XoxvmgmUL2Rfnydf">
            Miljöpartiet de gröna anser att många av de problem som beskrivits
            ovan visar behovet av en djurskyddsmyndighet. En sådan myndighet
            kan på ett mer helgjutet och självständigt sätt ta tag i problemen.
            Det behövs för att djurskyddslagen inte skall urholkas. Jordbruksverket,
            som har det yttersta ansvaret för lantbrukets djur, har så många
            nya uppgifter sedan EU- medlemskapet att djurskyddet av naturliga
            skäl inte prioriterats. Även Centrala — försöksdjursnämnden och
            i viss mån Naturvårdsverket, Läkemedelsverket, Kemikalieinspektionen
            och de naturvetenskapliga forskningsråden har att ta hänsyn till
            djurskyddslagen i olika ärenden.
          </p>
          <p xml:id="i-W4vgJhzoXhaTABtGFUzFiK">
            6 Utvärdera djurskyddslagen
          </p>
          <p xml:id="i-3jkSn9axvctr8QjWv1TyGo">
            Det är nu 10 år sedan djurskyddslagen kom. Den ansågs som mycket
            radikal när den kom och har haft stor betydelse. Idag kritiseras
            dock det faktum att alla djur i människans tjänst fortfarande
            inte har möjlighet till naturligt beteende, t ex minkar och höns
            i bur. Det kan också ifrågasättas om det är förenligt med lagen
            att ha kor uppbundna året runt. Det är dags för en utvärdering.
            Blev det som det var tänkt? Behöver lagen och/eller föreskrifterna
            ändras? Frågorna är många och en rejäl genomgång vid en utvärdering
            kan ge svar och föreslå revideringar där så behövs. Den kan också
            belysa och föreslå åtgärder på de tolkningsproblem som beskrivits
            i början av denna motion.
          </p>
          <pb facs="riksdagen-motions-pdf/data/199899/mot_199899_Mj_0519/mot_199899_Mj_0519-0004.pdf"/>
          <p xml:id="i-DRZUNha18aSxmEs7JJyDgb">
            Z Hemställan Mot. 23
          </p>
          <p xml:id="i-PhddDgXJRGQdDrLfKz7KUY">
            a 1998/99MJ519 Med hänvisning till det anförda hemställs
          </p>
          <p xml:id="i-9iLNSTdq4KJ6UgumWA8ToN">
            ds att riksdagen som sin mening ger regeringen till känna vad
            i motionen anförts om behovet av råd och anvisningar för djurskyddsinspektörer
            och andra som handhar djurskyddslagen, 2. att riksdagen som sin
            mening ger regeringen till känna vad i motionen anförts om kommunernas
            roll som tillsynsmyndighet över djurskyddet, EN att riksdagen
            som sin mening ger regeringen till känna vad i motionen anförts
            om behovet av utvärdering av djurskyddslagen.
          </p>
          <p xml:id="i-UBKy4B3dWK2zfMBiW17Swb">
            Stockholm den 27 oktober 1998
          </p>
          <p xml:id="i-XuiffLUrW4iAVTqJUWVwCU">
            Gudrun Lindvall (mp)
          </p>
          <p xml:id="i-5Yq8tBVhqEPtxdzp4R7DqU">
            Elanders Gotab, Stockholm 2025
          </p>
        </div>
      </div>
    </body>
  </text>
</TEI>
