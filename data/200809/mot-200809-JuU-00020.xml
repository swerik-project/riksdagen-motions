<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00020">
  <teiHeader>
    <fileDesc>
      <titleStmt>
        <title>med anledning av prop. 2008/09:149 Vuxnas kontakter med barn i sexuella syften</title>
        <author corresp="i-FfCiJc8kVZcwio9wsCvVkH">av Mehmet Kaplan m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:149 Vuxnas kontakter med barn i sexuella syften</title>
          <idno type="rdwebb">GW02Ju20</idno>
          <rs type="number">Ju20</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju20/text</ref>
          <ref type="dokument_url_html">http://data.riksdagen.se/dokument/GW02Ju20</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju20</ref>
          <ref type="doc">http://data.riksdagen.se/fil/78517854-89E1-4169-B4FE-1F550CFAA340</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SXog86YEwzZdKgdHQ1jWAf" type="basedOn"/>
        <correspContext corresp="i-SXog86YEwzZdKgdHQ1jWAf">
          <ref>Proposition 2008/09:149</ref>
        </correspContext>
        <correspAction xml:id="i-CEhP65mqLutjAy7zgfUYCG" type="signed"/>
        <correspContext corresp="i-CEhP65mqLutjAy7zgfUYCG">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction xml:id="i-VcbUeHhjiMA9zmpv67bp7i" type="referral">
          <date when="2009-04-01"/>
        </correspAction>
        <correspAction xml:id="i-GLpD4KMFbx21vWT5oPyoTn" type="transfer">
          <date when="2009-03-31"/>
        </correspAction>
        <correspAction xml:id="i-PyguhQUHEmFih93twxSHwV" type="submission">
          <date when="2009-03-31"/>
        </correspAction>
        <correspAction xml:id="i-GthbXW4ByiaMz7FB1PMuHR" type="dismissal">
          <date when="2009-03-31"/>
        </correspAction>
        <correspAction xml:id="i-PzvxSeScijeDQCBiLh1Xba" type="dismissal">
          <date when="2009-03-31"/>
        </correspAction>
        <correspAction xml:id="i-AN3Bw4zgEmArPbA3DZQpnm" type="assigned"/>
        <correspContext corresp="i-AN3Bw4zgEmArPbA3DZQpnm">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BbhwjBmW5xaXhq4uMveaGp" type="motBody">
        <div xml:id="i-QqBNCz9Rb8FNcpvafT4NjT" type="motProposal" subtype="förslag">
          <head xml:id="i-SAmBM9NF5A232Bd67u8W35">
            Förslag till riksdagsbeslut
          </head>
          <list xml:id="i-3ZwDyq8crGjprDWWtzbHk8" style="ol">
            <item xml:id="i-P24xnVR8WWxW2axjFkx1AC">
              Riksdagen tillkännager för regeringen som sin mening vad som
              anförs i motionen om en effektiv lagstiftning för att skydda barn.
            </item>
            <item xml:id="i-6UsxsHVS5wagiXcCeUZ82m">
              Riksdagen tillkännager för regeringen som sin mening vad som
              anförs i motionen om en kontinuerlig uppföljning av lagstiftningen.
            </item>
            <item xml:id="i-ANXoogZ2BZ7uQ6oFSWtXUD">
              Riksdagen tillkännager för regeringen som sin mening vad som
              anförs i motionen om skolans ansvar i det förebyggande arbetet.
            </item>
            <item xml:id="i-G68A4U6A1n9GvGxD6HMMCj">
              Riksdagen tillkännager för regeringen som sin mening vad som
              anförs i motionen om stöd och hjälp till gärningsmännen.
            </item>
            <item xml:id="i-GaqDenNagADWUwbYjvmnv2">
              Riksdagen tillkännager för regeringen som sin mening vad som
              anförs i motionen om behovet av fler undersökningar och bättre
              kunskap i frågan.
            </item>
          </list>
        </div>
        <div xml:id="i-qbgaghp6sFiQ2tsUMBopp" type="motContent">
          <head xml:id="i-CJHWDVa8avNtQmUoDL52Pi" type="h1">
            Motivering
          </head>
          <p xml:id="i-UnARtn1advjVpik8kZrKZ9">
            Internet har skapat helt nya möjligheter för människor att mötas
            och kommunicera. Merparten av all kommunikation är positiv och
            skapar möjligheter för människor till kontakt och möten, men tyvärr
            finns det också negativa sidor av den anonymitet som kommunikation
            via Internet möjliggör. Att vuxna tar kontakt med barn via Internet
            i sexuella syften är ett alltmer uppmärksammat problem. Enligt
            en kartläggning från Brottsförebyggande rådet (Brå) svarade nästan
            40 % av flickorna i årskurs 9 att de fått sexuella förslag på
            Internet från vuxna som de inte kände. Många kontakter leder också
            till olika typer av sexualbrott, skriftligen över Internet men
            också vid en fysisk träff.
          </p>
          <head xml:id="i-7koESPiv7XFasLavhECVqN" type="h1">
            Kriminalisering
          </head>
          <p xml:id="i-CpDtxwUEsvsVpk8a4EpKMq">
            Vi är helt överens med regeringen om behovet av en ny lagstiftning
            för att bättre skydda barn och ungdomar som utsätts för kontakter
            i sexuella syften, företrädesvis på Internet men även i andra
            sammanhang, och vi välkomnar därför förslaget.
          </p>
          <head xml:id="i-XExoNSnYEFfb7S3uQPW5U9" type="h2">
            Tid för inträde av straffansvar
          </head>
          <p xml:id="i-VaU17ta6D1wycsNUSsT3xA">
            För barns trygghet är det angeläget med en lagstiftning som verkligen
            fungerar och som är effektiv. Endast då kan den fungera preventivt
            och avskräcka potentiella förövare. Barnens trygghet måste värnas,
            och det gör man med en lagstiftning som faktiskt också leder till
            fällande domar. Utredningen som ligger till grund för propositionen
            pekar på behovet av en skärpt lagstiftning och föreslår att det
            ska vara straffbart för en vuxen att ta kontakt med ett barn i
            syfte att begå brott enligt 6 kap. brottsbalken. Vi tycker utredningens
            förslag är bra men inser de svårigheter med bevisning som kan
            uppstå med en sådan formulering av lagen, som då riskerar att
            bli verkningslös. En verkningslös lag ger inte något bra skydd
            för barn. En lag som är effektiv fungerar också avskräckande och
            det är det bästa skyddet för barn.
          </p>
          <p xml:id="i-7jYx8BWfK9arNUP2zDCk69">
            En kriminalisering av händelser som inträffar innan ett övergrepp
            har begåtts ger en signal till barn att de inte behöver ha blivit
            utsatta för något, exempelvis ofredande eller övergrepp, för att
            det den vuxne gör ska vara fel eller olagligt. Även om barnet
            bara har misstankar om att det kommer att bli utsatt för något
            eller känner obehag inför ett fysiskt mötet kan det vara anledning
            för det att informera en annan vuxen eftersom även förberedelser
            av ett sammanträffande kan vara straffbart. På så sätt kan brott
            förhindras.
          </p>
          <p xml:id="i-SNffvWyU1jk5sMKTukfVX5">
            Det är viktigt när en ny lagstiftning införs att den följs upp
            och utvärderas för att man ska kunna upptäcka eventuella luckor
            i lagen och täppa till dem. Vi anser därför att man kontinuerligt
            bör se över lagen så att den skapar ett verkligt skydd för barn,
            vilket är syftet med den.
          </p>
          <head xml:id="i-JcGdZ8ARLH72DoDw8YQbcV" type="h2">
            Ansvarsfrihet i vissa fall
          </head>
          <p xml:id="i-3PpKq2c11ZiNuSQLR4FZyn">
            Kontakter mellan ungdomar som är nära varandra i ålder och mognad
            och där det bygger på frivillighet från båda sidor ska inte omfattas
            av lagstiftningen, precis som det sägs i regeringens förslag.
            Det är viktigt att den nya lagstiftningen inte leder till att
            det skapas osäkerhet bland ungdomar om vad som är straffbart och
            inte, eftersom denna osäkerhet kan påverka deras sexuella utveckling
            på ett negativt sätt. Därför är det viktigt med information och
            utbildning riktad till barn och ungdomar om vad lagen innebär.
            Det är också viktigt med en bra sex- och samlevnadsundervisning
            i skolan så att ungdomar känner sig trygga med vilket sexuellt
            beteende som är tillåtet och vilket som är straffbart. De ska
            inte behöva känna sig osäkra på vad som är okej och vad som inte
            är det.
          </p>
          <head xml:id="i-XEh98wTeowspCufANxmFAT" type="h1">
            Det förebyggande arbetet
          </head>
          <p xml:id="i-NBfVYj7e788D6WFCzW6iY9">
            Minst lika viktigt som att kriminalisera förberedelser till brott
            är att agera förebyggande för att undvika dessa försök till brott.
            När det gäller det förebyggande arbetet har framför allt föräldrar
            och skolan en viktig roll men även de som levererar webbplatser
            som ungdomar använder har ett stort ansvar. Polisens arbete är
            också centralt.
          </p>
          <head xml:id="i-XqeG3Vc9sBNPVicTKkFf2V" type="h2">
            Barnen
          </head>
          <p xml:id="i-2i7KQLVbypB3FeMAxZSp6w">
            Det absolut viktigaste för att undvika att barn blir utsatta
            för ovälkomna kontakter är att medvetandegöra barn om de risker
            som finns på Internet samtidigt som man också stärker deras självkänsla.
            I utredningen beskrivs hur vissa grupper av ungdomar är mer utsatta
            än andra, och det är viktigt att rikta sig speciellt till dessa
            grupper. Barn med låg självkänsla och som kanske känner sig ensamma
            är mer utsatta än barn som mår bra, är trygga och har goda relationer.
          </p>
          <p xml:id="i-63EEDC8EhNHoyXjuobUkLH">
            Skolan har en viktig roll när det gäller att stärka barns självkänsla
            och ta upp frågor om vad som är rätt och fel, vad som inte är
            okej för barn att utsättas för och att förmedla till barnen deras
            möjlighet att sätta gränser och säga nej. Det gäller både på nätet
            och i övriga sammanhang där barn befinner sig och kanske träffar
            vuxna som de inte känner.
          </p>
          <p xml:id="i-HWViSfxN5eqY1r5qxJU7Ei">
            Det är viktigt att barn och ungdomar har tillräckligt med kunskaper
            och framför allt att de stärks i sin självkänsla för att våga
            säga nej till en vuxenkontakt som de inte upplever som önskvärd.
            De måste också vara medvetna om de metoder som vuxna som tar kontakt
            i syfte att begå brott, använder sig av. Exempel på sådana metoder
            är att använda en falsk identitet, att utge sig för att ha samma
            intressen eller åsikter som barnet eller att vara väldigt förstående
            när ett barn inte mår bra. För att kunna erbjuda barnen relevant
            information är det viktigt att kartlägga metoderna som används.
          </p>
          <head xml:id="i-vHSRqYzrsPZrz2rwV67FP" type="h2">
            Föräldrarna
          </head>
          <p xml:id="i-3iys1N5a1vT6RiP8XwKppM">
            Föräldrar har en mycket viktig roll i att lära sina barn hur
            Internet används på ett bra och riskfritt sätt. Ett problem i
            sammanhanget är att vuxna ofta saknar kunskap om vad barnen gör
            på Internet och vilka sidor de besöker. Det är viktigt för föräldrar
            att visa intresse för sina barns Internetanvändande. Det är också
            viktigt med vuxennärvaro på de Internetsidor som barn använder
            sig av. Precis som det finns föräldrar på stan är det viktigt
            med föräldrar på nätet för att barn ska känna sig trygga och inte
            riskera att utsättas för ovälkomna kontakter eller riskera att
            bli utsatta för brott. Vuxennärvaro på nätet innebär också att
            föräldrar får kunskap om hur ungdomars Internetvärld ser ut. Ett
            sätt att öka föräldrars kunskap om de faror som finns med barns
            och ungdomarnas Internetanvändande kan vara att frågan tas upp
            på olika föräldrastödskurser och i studiecirklar i föräldraskap.
            Det är inte alltid lätt för föräldrar att veta karaktären på olika
            webbplatser som barn använder eller vad de faktiskt ägnar sig
            åt när de sitter framför datorn.
          </p>
          <head xml:id="i-AYBtRH7WZHFZUS5Sb1ejL9" type="h2">
            Skolan
          </head>
          <p xml:id="i-MepQVZHhSZXWD6QotRRCT9">
            Lärare och annan personal som jobbar i skolan har en viktig roll
            i att ta upp frågor som rör Internetanvändande och se till att
            alla barn och ungdomar har tillräckligt med kunskaper om risker
            på nätet. Det är viktigt att lärare själva har tillräckliga kunskaper
            i ämnet och att de får fortbildning i frågorna för att på ett
            trovärdigt sätt kunna prata med barn om deras Internetvanor. Hur
            kommunikationen på Internet ser ut och vilka sidor barn och ungdomar
            besöker förändras ständigt. Därför behöver lärare och andra som
            jobbar med barn kontinuerlig fortbildning. Polisen eller annan
            myndighet som har till uppgift att kartlägga gärningsmännen och
            deras metoder behöver vara en del av denna fortbildning så att
            kunskapen förs vidare till dem som jobbar med barn. För att barn
            ska våga ta upp sina funderingar kring dessa frågor och berätta
            om att de blivit utsatta för kontaktförsök som känns obehagliga
            är det viktigt att de känner att de vuxna vet vad de pratar om,
            att de vuxna har tillräcklig kunskap för att kunna förstå. Skolan
            har också en uppgift i att lära barn att förhålla sig kritiska
            i sitt Internetanvändande. Skolverkets uppgift bör vara att se
            till att alla elever får ta del av information kring Internetanvändande
            och att de får utbildning i dessa frågor. Som det nu är ser det
            olika ut på olika skolor. Skolverkets uppgift skulle också kunna
            vara att sprida goda exempel, t.ex. kampanjer som har varit framgångsrika.
          </p>
          <p xml:id="i-GwnXSpmiGMfp816C4eZVmB">
            Som beskrivs i regeringens förslag pågår det en hel del förebyggande
            arbete. Medierådet bedriver en kampanj riktad till barn för att
            visa på Internets fördelar samtidigt som man erbjuder verktyg
            för säkrare användning. I kampanjen ingår också att sprida kunskap
            till föräldrar och till personal inom skolan.
          </p>
          <head xml:id="i-UebtHjdZtECURgsxaHxeQo" type="h2">
            Frivilligorganisationerna
          </head>
          <p xml:id="i-NiRKLoB4tmtMMSqEs3pBa9">
            Frivilligorganisationernas arbete är angeläget både när det gäller
            att samla kunskap om förövarna och att genomföra informationskampanjer
            riktade till både barn och vuxna. Som ett exempel på viktiga kampanjer
            kan Rädda Barnens utbildningsinsats Private Property nämnas. Ett
            annat är Ecpats ständigt pågående arbete med att förhindra att
            barn exploateras sexuellt och utsätts för sexuella övergrepp.
          </p>
          <head xml:id="i-4v5ESQHgpr9CcZ1Zm6fM2Y" type="h2">
            Polisen
          </head>
          <p xml:id="i-CvFNpK4NzTcTsGn9UnM5p9">
            Som det beskrivs i propositionen bedriver polisen ett viktigt
            arbete när det gäller att kartlägga förövarna och i tid förhindra
            att brott begås. De poliser som jobbar med dessa känsliga frågor
            behöver tillräckligt med kunskaper för att kunna hantera frågorna
            på ett respektfullt sätt gentemot de barn som blivit utsatta eller
            riskerar att bli utsatta för vuxnas övergrepp. Samarbete mellan
            polisen och leverantörer av webbplatser pågår och det är angeläget
            att det fungerar. Kontakter via Internet sträcker sig över hela
            världen, och eftersom nätverk av vuxna som planerar sexuella övergrepp
            mot barn inte följer nationsgränser behöver polisen samarbeta
            med polis i andra länder för att avslöja dessa nätverk.
          </p>
          <head xml:id="i-6shyn2cTyhQvbZSU8GLCzP" type="h2">
            Branschen
          </head>
          <p xml:id="i-5bmE2XjmB2hbRyC7F2kuAJ">
            Det är viktigt att leverantörer av Internetsidor tar ansvar för
            att förhindra att kränkningar och brott begås på webben. Det finns
            exempel på att branschen har tagit egna initiativ för att tillsammans
            ta fram etiska riktlinjer. Ett sådant exempel är Bitos där medlemsföretagen
            har möjlighet att få sina sidor certifierade om de uppfyller vissa
            kriterier. Staten bör uppmuntra och trycka på så att branschen
            tar ett stort ansvar för säkerheten på nätet. En listning av certifierade
            sidor vore ett bra stöd för föräldrar att få kunskap om lämpliga
            och olämpliga webbplatser.
          </p>
          <p xml:id="i-K2xJoSW8mcd12D1AHQYC4N">
            Som RFSL påpekat i sitt remissvar angående blockering av olämpliga
            webbplatser är det viktigt att seriösa webbplatser om ungdomars
            sexualitet, t.ex. deras egen sajt, QX och RFSU:s sidor, inte omfattas
            av någon blockering. Dessa webbplatser är viktiga för många ungdomar
            som funderar på sin sexuella identitet och som söker information
            och kontakt.
          </p>
          <head xml:id="i-YYgt6H2JjuBYEdgiTS5aVs" type="h2">
            Gärningsmännen
          </head>
          <p xml:id="i-B45atjzGhngcKMf2sqRZSP">
            Det är förvånande att regeringen, när man pratar om förebyggande
            åtgärder, inte med ett ord nämner något om vad man vill göra för
            att undvika att vuxna människor begår dessa brott. Vi menar att
            man bör erbjuda hjälp till presumtiva förövare. Det behövs ställen
            dit de kan vända sig, t.ex. mottagningar och jourtelefoner. Det
            är också viktigt att de som har begått brott får behandling i
            samband med straffet för att undvika att de upprepar handlingarna.
            Det är viktigt med tillgänglig information om vart man vänder
            sig om man vill ha hjälp och att det finns resurser för att erbjuda
            denna hjälp. Att erbjuda hjälp till förövarna handlar om att se
            grundorsaken till problemet.
          </p>
          <head xml:id="i-C41NgKfncAyy5RQmBmwHu4" type="h2">
            Mer kunskap inom området
          </head>
          <p xml:id="i-UsK3snv2m1YQmQXdxhffER">
            Lagförslaget bygger på en utredning om barn och ungdomars kontakter
            på Internet som gjordes av Brottsförebyggande rådet under 2006.
            Det är angeläget med fler utredningar och bättre kunskap i frågor
            som rör barns Internetanvändande och de risker de utsätts för
            i samband med det. Det är också viktigt med kunskap om gärningsmännen
            och vilka metoder de använder. I dagsläget saknas svensk forskning
            kring vilka förövarna är, hur stort antal personer det handlar
            om och vilka metoder de använder. För att kunna arbeta mot problemet
            är det viktigt med kunskap i dessa frågor.
          </p>
        </div>
        <div xml:id="i-SFFFabMrJXEtayz9wpzGFV" type="signatureBlock">
          <list xml:id="i-Bu4MpMftDwGEqRJUBaDfkm">
            <item xml:id="i-QnaCmGdnfksmGCP3CsEjy" who="i-FfCiJc8kVZcwio9wsCvVkH" type="signature">
              Mehmet Kaplan (mp)
            </item>
            <item xml:id="i-4pb2Rmx61dz4ifDbmDqQL2" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
            <item xml:id="i-WU1uEsTEFiWv46sSq1fUYu" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
            <item xml:id="i-E7dwzU8PRyq8qRTZqTPmsE" who="i-3GrPnM5KDKuSxfWxymYNoC" type="signature">
              Mikaela Valtersson (mp)
            </item>
          </list>
        </div>
      </div>
    </body>
  </text>
</TEI>
