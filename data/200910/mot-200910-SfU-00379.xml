<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00379">
  <teiHeader>
    <fileDesc>
      <titleStmt>
        <title>Utgiftsområde 8 Migration</title>
        <author corresp="i-DXYijt8wprzTgm7zCTJYc3">av Veronica Palm m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 8 Migration</title>
          <idno type="rdwebb">GX02Sf379</idno>
          <rs type="number">Sf379</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf379/text</ref>
          <ref type="dokument_url_html">http://data.riksdagen.se/dokument/GX02Sf379</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf379</ref>
          <ref type="doc">http://data.riksdagen.se/fil/6D44B0E7-08A5-4CBC-B740-98FF88FBFD8B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-J95EwJKvWuN9JUNcJSJKgp</idno>
            <name>Göte Wahlström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-B4xztskudaZRx8gWqEyNmX</idno>
            <name>Björn Lind</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HiduJqoWBs46wphdoiwutz" type="signed"/>
        <correspContext corresp="i-HiduJqoWBs46wphdoiwutz">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-J95EwJKvWuN9JUNcJSJKgp"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-KNqtzTyLq88RopWq6R35xs"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-B4xztskudaZRx8gWqEyNmX"/>
        </correspContext>
        <correspAction xml:id="i-QeAKnjK4SQns5mJQck6TyV" type="numbering">
          <date when="2009-10-08"/>
        </correspAction>
        <correspAction xml:id="i-Nz9uXG7zqWsrP6HovQsycv" type="submission">
          <date when="2009-10-06"/>
        </correspAction>
        <correspAction xml:id="i-493mNbgjA3naYu2t1VXeSi" type="transfer">
          <date when="2009-10-06"/>
        </correspAction>
        <correspAction xml:id="i-NHc2LSasBpLL1WCZ9YStxs" type="assigned"/>
        <correspContext corresp="i-NHc2LSasBpLL1WCZ9YStxs">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SQHr7rMcCyiRLTaedDd8u5" type="motBody">
        <div xml:id="i-QYecUPxa5ArFsTn2Rwhja7" type="motProposal" subtype="förslag">
          <head xml:id="i-FZ91c8y5EJp8FEMsaej8hv">
            Förslag till riksdagsbeslut
          </head>
          <list xml:id="i-4bjGJdYmgyP4u3v698A5wR" style="ol">
            <item xml:id="i-DaVbhaNQU1yoQV3n7QRqST">
              Riksdagen anvisar med följande ändringar i förhållande till regeringens
              förslag anslagen under utgiftsområde 8 Migration enligt uppställning:
            </item>
          </list>
          <table xml:id="i-XH1AEFMK9vkqRF95wQzRrq">
            <row xml:id="i-HrfjYrkThWhUkP6Yzg166m">
              <cell>
                Anslag i tkr
              </cell>
              <cell>
                Regeringens förslag
              </cell>
              <cell>
                Anslagsförändring
              </cell>
            </row>
            <row xml:id="i-VeP4XuPf52SDchkB2zjtii">
              <cell>
                1:6 Offentligt biträde i utlänningsärenden
              </cell>
              <cell>
                93 255
              </cell>
              <cell>
                5 000
              </cell>
            </row>
            <row xml:id="i-DBwMehHMuc4RcZ7eY43mmd">
              <cell>
                Summa
              </cell>
              <cell>
                5 751 126
              </cell>
              <cell>
                5 000
              </cell>
            </row>
          </table>
          <list xml:id="i-9MJexnVXP6imRhECPVxbhS" style="ol">
            <item xml:id="i-szF83T6Cf7ZqKzoP9KdGk">
              Riksdagen tillkännager för regeringen som sin mening vad som
              anförs i motionen om att Sverige inom EU ska verka för att utveckla
              och förbättra Dublinsamarbetet.
            </item>
            <item xml:id="i-XxmqgJJT5xwEMPgKEgLEmJ">
              Riksdagen tillkännager för regeringen som sin mening vad som
              anförs i motionen om att Sverige inom EU ska verka för att Frontex
              utvärderas samt att UNHCR ges en mera aktiv roll i Frontex operativa
              arbete vid EU:s gränser. 1
            </item>
            <item xml:id="i-MmPCUukwvem1CUXgT5cxeK">
              Riksdagen tillkännager för regeringen som sin mening vad som
              anförs i motionen om behovet av myndighetsbaserad arbetsmarknadsprövning
              vid arbetskraftsinvandring från tredjeland.
            </item>
            <item xml:id="i-YWU4prDN1hiB69GcNwUfsF">
              Riksdagen tillkännager för regeringen som sin mening vad som
              anförs i motionen om riskerna för att asylsystemet kan urholkas
              vid en sammanblandning av asylskäl och arbetskraftsinvandring.
            </item>
            <item xml:id="i-6EyF2xxXUoHTEP7HMzX2PM">
              Riksdagen tillkännager för regeringen som sin mening vad som
              anförs i motionen om behovet av att tydliggöra begreppet synnerligen
              ömmande omständigheter i utlänningslagen.
            </item>
            <item xml:id="i-2a786ywLEdeswkxfE6Bapi">
              Riksdagen tillkännager för regeringen som sin mening vad som
              anförs i motionen om behovet av tydliggörande vad gäller begreppet
              inre väpnad konflikt.
            </item>
            <item xml:id="i-5XtSAFavTL3SmKbwZ4YpWC">
              Riksdagen tillkännager för regeringen som sin mening vad som
              anförs i motionen om behovet av system för hantering av feltolkning
              inom migrationspolitiken och eventuella påföljder vid desamma.
            </item>
            <item xml:id="i-R7nRhKYEPRCA6DkPd3hkAY">
              Riksdagen tillkännager för regeringen som sin mening vad som
              anförs i motionen om utbildning av personal inom Migrationsverket
              och domstolar vad gäller genus- och barnperspektiv i prövningsprocessen.
            </item>
            <item xml:id="i-JPwKrHofjTaMyo58byvWEi">
              Riksdagen tillkännager för regeringen som sin mening vad som
              anförs i motionen om behovet av att alla landets kommuner solidariskt
              tar ansvar för flyktingmottagandet. 2
            </item>
            <item xml:id="i-HurdYJqhNr4fn4UD1Qoszr">
              Riksdagen tillkännager för regeringen som sin mening vad som
              anförs i motionen om tillsyn över tolkförmedlingar. 2
            </item>
            <item xml:id="i-GJjw15FKuhB26xpJZaxZre">
              Riksdagen tillkännager för regeringen som sin mening vad som
              anförs i motionen om en utredning gällande boendeformerna ABO,
              anläggningsboende, och EBO, eget boende, i syfte att finna en
              tydlighet för alla berörda.
            </item>
            <item xml:id="i-6iNuSdkwCWbgiA9trpAnbb">
              Riksdagen tillkännager för regeringen som sin mening vad som
              anförs i motionen om ett kraftfullt svenskt agerande inom EU för
              ett solidariskt mottagande för vidarebosatta på en hög nivå.
            </item>
            <item xml:id="i-MJAWai1UyyHCQEiteCXF79">
              Riksdagen tillkännager för regeringen som sin mening vad som
              anförs i motionen om att försörjningskrav vid anhöriginvandring
              ej ska ställas.
            </item>
            <item xml:id="i-Xmy1t22QkTr1f5GoTGWMrH">
              Riksdagen tillkännager för regeringen som sin mening vad som
              anförs i motionen om att länsstyrelsernas samordningsansvar rörande
              förhandling med kommunerna bör stärkas och utvecklas med uppdraget
              att förhandla rörande mottagandet av barn utan ordinarie vårdnadshavare.
            </item>
            <item xml:id="i-5ScrNJw9kpn8wN5E8Xn9uC">
              Riksdagen tillkännager för regeringen som sin mening vad som
              anförs i motionen om behovet av en utredning för att tydliggöra
              vård och skolgång för s.k. papperslösa.
            </item>
            <item xml:id="i-Mfa6tRJhMHu2EbsnGiX1fg">
              Riksdagen tillkännager för regeringen som sin mening vad som
              anförs i motionen om åtgärder för lagföring av oseriösa arbetsgivare
              som olagligen anställer personer utan arbetstillstånd samt att
              en lagändring sker så att skadestånd till arbetstagare kan tilldömas
              vid olagligt anställningsförfarande.
            </item>
          </list>
          <p xml:id="i-UBJkwHmRJddJQ72hrdH23k">
            1 Yrkande 3 hänvisat till JuU.
          </p>
          <p xml:id="i-DdZVFqejNaLT2sLJTinqvG">
            2 Yrkandena 10 och 11 hänvisade till AU.
          </p>
        </div>
        <div xml:id="i-DwJ39cyFB4R7w1CqH6Ux98" type="motContent">
          <head xml:id="i-6BzX2TajpRwTYpJbYia9B8" type="h1">
            Motivering
          </head>
          <p xml:id="i-8auiS4z69TQbjeCMKfqwDG">
            Migrationen i världen ökar och Sverige är en del av den utvecklingen.
            En del söker sig hit för att söka skydd, andra för att förena
            sig med sin familj och en del för att arbeta. Oavsett skälet till
            att människor flyttar hit så bidrar de med kunskap, idéer, arbetskraft
            och företagande, som har fått och kommer att få stor betydelse
            för Sveriges utveckling. Det är bra att människor kommer till
            Sverige och vill arbeta, men Sverige måste bli bättre på att välkomna
            människor som flyttar hit och bättre ta tillvara deras kunskaper
            och resurser.
          </p>
          <p xml:id="i-KF9TZ3dpVTeg9DZoQpu5UD">
            Under vissa tider har Sverige verkat för att människor skulle
            söka sig till vårt land för att fylla ut den brist på arbetskraft
            som funnits. Denna migration har varit en viktig del i den svenska
            utvecklingen. Genom partssamverkan på arbetsmarknaden har arbetsgivare
            och fackliga organisationer tagit ett gemensamt ansvar för integration
            och stabilitet via vad som brukar kallas den svenska arbetsmarknadsmodellen.
          </p>
          <p xml:id="i-VxkmmzPF8i2wC73oCTtJmi">
            Rätten att söka asyl är en grundläggande mänsklig rättighet.
            Den utgår ifrån människors behov av skydd och deras fruktan för
            förföljelse. Varje person som söker asyl i Sverige ska få en rättssäker
            prövning och ett beslut inom rimlig tid.
          </p>
          <p xml:id="i-C6L5zQ7JN7Vj8vrAeQb6hg">
            Samtidigt som vi ser en rad positiva effekter av migrationen
            kan vi se några negativa effekter. Globaliserad brottslighet och
            människohandel leder till utsatthet och beroendeställning för
            många människor. Detta utgör en politisk utmaning, såväl för Sverige
            och EU som för övriga världen. Orättvisa ekonomiska villkor och
            avsaknaden av demokrati är några förutsättningar för människohandel
            och åtgärder bör därför sikta på att minska klyftor och stärka
            demokratin.
          </p>
          <p xml:id="i-RKB1wwtqzPEqg1zae58mM1">
            Vi vill bibehålla den tradition som gjort att Sverige ses som
            ett föredöme vad gäller att såväl ge människor skydd som att vara
            påverkande för stabilisering och demokratisering av regioner i
            världen.
          </p>
          <p xml:id="i-FHstWsadJnMBAdZDQnjk1o">
            Vi socialdemokrater vill bejaka den globala migrationen och vi
            vill också verka för en politik som motverkar kriminella inslag
            liksom den förföljelse som utgör skäl för att människor tvingas
            fly. Vi vill se en politik med bred förankring i Sveriges riksdag
            men också hos medborgarna i hela landet. En bred politisk majoritet
            skapar förutsättningar för att utveckla den svenska traditionen
            där migrationspolitik blir möjligheternas politik i en tid av
            ökad globalisering.
          </p>
          <head xml:id="i-2uxyH45xjQ6aeA6hHB3toT" type="h2">
            En europeisk migrationspolitik
          </head>
          <p xml:id="i-J6rfDScAFS9vcDFwFCzMAd">
            Inom Europeiska gemenskapen skapas förutsättningar för en harmoniserad
            migrationspolitik. Det är i grunden en viktig utveckling som vi
            socialdemokrater har medverkat till. Det är dock viktigt att denna
            harmonisering också läggs på en nivå som kännetecknas av de värderingar
            som Sverige stått för. Det övergripande målet måste vara att EU
            genom en harmonisering kan öka sin kapacitet inom politikområdet,
            att vida bestämmelser kring skyddsgrunder antas, och att en bättre
            fördelning mellan medlemsländerna vad gäller att ta emot asylsökande
            uppnås.
          </p>
          <p xml:id="i-8VnUmLsqQAU4RLuP3tGBAw">
            De tecken vi kunnat utläsa under förhandlingarna om en harmoniserad
            migrationspolitik tyder på att en mera restriktiv hållning intas
            av flera medlemsstater. Den svenska hållningen måste vara att
            inför och även efter ett genomförande av en harmoniserad migrationspolitik
            vara pådrivande för en humanitär och kraftfull hållning som ger
            skydd och skapar stabilitet i en allt mera globaliserad värld.
            Vi vill också understryka behovet av att utveckla och förbättra
            Dublinsamarbetet för att skydda familjers sammanhållning, garantera
            rättsäkerheten samt värna mänskliga rättigheter.
          </p>
          <p xml:id="i-7NAmypm2i8ELKgjirbHDcs">
            EU:s gränsövervakningssystem, Frontex, som bland annat byggs
            upp vid Europas södra gräns visar på en oroande utveckling. Frontex,
            har starkt ifrågasatts av många internationella organisationer
            utifrån rapporter om att rätten till asyl inte värnas utan att
            Frontex hindrar människor från att ta sig in i EU för att söka
            asyl. Frontex bör utvärderas och dess funktion diskuteras och
            granskas inom EU. UNHCR bör ges en än mer aktiv roll i Frontex
            operativa arbete vid EU:s gränser.
          </p>
          <p xml:id="i-DwQ4LzzX88zwEdQ5nQ9Tzw">
            Hittills har fokus riktats alltför ensidigt mot åtgärder för
            att minimera migrationen till EU. Detta trots att de stora utmaningarna
            handlar om att förebygga den mänskliga katastrof som pågår i områden
            nära EU, när människor riskerar livet i sina försök att ta sig
            hit. Inom EU lever idag många människor utan uppehållstillstånd,
            inte sällan under fruktansvärda förhållanden när deras utsatthet
            hänsynslöst utnyttjas. Mänskliga rättigheter är universella och
            innefattar även dem som lever inom EU utan tillstånd. Att förhindra
            de dagliga kränkningarna av dessa människors rättigheter borde
            vara av högsta prioritet.
          </p>
          <head xml:id="i-PbZJEXajWJLRxxCVa4Bzg6" type="h2">
            Arbetskraftens ökade rörlighet
          </head>
          <p xml:id="i-9SiXFc6Wqe7LPBx8DEMYPR">
            Vi socialdemokrater ser ett värde i utbytet av kunskap och möjligheterna
            för människor att söka arbete över nationsgränserna. Sverige har
            haft en lång tradition av arbetskraftsinvandring men också tider
            då svensk arbetskraft i stor utsträckning sökt sig utanför vår
            nation för att erhålla arbete men också för att skaffa en kompetens
            för att stå starkare på den svenska arbetsmarknaden. Vi kan idag
            se en ökande rörelse över nationsgränserna inom EU där rörelserna
            över Öresund är ett föredöme.
          </p>
          <p xml:id="i-YVaRCB43pPa11avRCZZksX">
            Arbetskraftsinvandring från tredjeland var föremål för en parlamentarisk
            utredning, den så kallade KAKI-utredningen, som beslutats i riksdagen
            och nu utgjort lagstiftning under ett drygt år. Erfarenheterna
            är växlande utifrån att ikraftträdandet sammanföll med en kraftig
            nedgång på den inhemska arbetsmarknaden. Vi socialdemokrater markerade
            i utredningen att svensk lagstiftning skulle värna de arbetskraftsinvandrade
            liksom den svenska arbetsmarknadsmodellen genom att bibehålla
            den myndighetsbaserade arbetsmarknadsprövningen liksom att klargöra
            skiljelinjerna mellan asylprocess och arbetskraftsinvandring.
          </p>
          <p xml:id="i-P5h3a2WrPMwUQBBdVojedR">
            Vår hållning är, trots den korta tid som en reformerad lagstiftning
            varit på plats, att arbetsmarknadens parter gemensamt med den
            svenska arbetsmarknadsmyndigheten skall klargöra behovet av arbetskraftsinvandring
            samt att asylprocessen måste skyddas för att människors behov
            av skydd från förföljelse inte skall blandas samman med arbetsförhet
            och arbetsgivares behov av arbetskraft.
          </p>
          <p xml:id="i-7vGzzo14tQETCyKuLoDJ23">
            Exemplen där människor utnyttjas på arbetsmarknaden har inte
            minskat i tider av lågkonjunktur. Det är därför viktigt att utvärdering
            görs av den förändrade lagstiftningen och att stabila förutsättningar
            skapas som ger trygghet för såväl individ som arbetsplatser och
            företag.
          </p>
          <head xml:id="i-NXxEZ2KrejNqMMW1nCeWJy" type="h2">
            Asylprocessen
          </head>
          <p xml:id="i-RQ9p7LnTSEEv7rB4RqbD35">
            Den förändrade instans- och processordningen för prövning i migrationsärenden
            har nu varit verksam under en längre tid och i delar utvärderats
            i Den nya migrationsprocessen SoU 2009:56. Utredningen ger vid
            handen att NIPU-reformen i stora delar fungerar väl men att det
            finns områden som borde konkretiseras. NIPU-reformen var den kanske
            största förändring som skett inom politikområdet någonsin och
            är härigenom viktig att följas upp.
          </p>
          <p xml:id="i-S9MbouFLKsRYcX1uUCwTay">
            Utredningen, Den nya migrationsprocessen, hade till uppgift att
            belysa de processuella delarna men inte de materiella delarna
            i lagstiftningen. Det är dock oundgängligt att konstatera att
            det i utredningen framkommer en rad områden där dessa olika områden
            tangerar varandra.
          </p>
          <p xml:id="i-FdK5mavcUTw3ATq8GKqN1d">
            Under 20082009 har Migrationsverket genomfört en rad projekt
            för att bättre anpassa sig till NIPU och för att bättre leva upp
            till regeringens och riksdagens ambitioner vad gäller måltal för
            handläggning i ärendehandläggningen.
          </p>
          <p xml:id="i-EJxboBrNBnJQnfGvKsVA1o">
            Ny lagstiftning, ny instans- och processordning samt pågående
            organisatoriska förändringar inom Migrationsverket och det arbete
            som pågår inom Europeiska gemenskapen blir sammantaget en stor
            förändring av hela politikområdet. Det är därför av största vikt
            att en sammantagen utvärdering av helheten tas fram och blir föremål
            för riksdagens bedömning under kommande mandatperiod.
          </p>
          <p xml:id="i-88Fgra3DFbtrGsQXoSoma2">
            Av den nyligen avlämnade utredningen framgår att behov av översyn
            vad gäller de juridiska ombudens roll i asylprocessen finns, detta
            både vad gäller de processuella delarna och de kompetensmässiga.
            Genom de myndigheter och organisationer som är verksamma i migrationsprocessen
            bör därför utbildning ske av de juridiska ombuden så att processen
            stärks.
          </p>
          <p xml:id="i-ERMPbSm5ebPwUKSLpXXF9P">
            I utredningen, Den nya migrationsprocessen, påtalas också att
            en diskrepans kan finnas mellan lagstiftning och förarbeten vad
            gäller begreppet synnerligen ömmande omständigheter. Inför riksdagsbehandlingen
            av den nya utlänningslagen fanns en stor diskussion vad gäller
            just borttagandet av begreppet humanitära skäl och införandet
            av det mera juridiska begreppet synnerligen ömmande omständigheter.
            Det är av största vikt att tydlighet ges i denna del, varför riksdagen
            bör tydliggöra i lagstiftning så att förarbete och lag ges samma
            betydelse.
          </p>
          <p xml:id="i-PbJTnz1wFdiy71xK3mvgxo">
            Vi socialdemokrater har vidare lyft fram frågan rörande den tolkning
            som gjorts av Migrationsdomstolen rörande begreppet inre väpnad
            konflikt. Frågan har varit belyst vid de kontakter som utskottet
            haft med Migrationsöverdomstolen. Ett ärende som belyser frågan
            har avhandlats som har betydelse för en region men bör också belysa
            andra regioner som har en situation som enligt tidigare vedertagen
            praxis varit att betrakta som inre väpnad konflikt i folkmening.
          </p>
          <p xml:id="i-6d4xfQAoDdVtcZ4RdVA6VJ">
            I takt med att allt fler nationaliteter finns bland dem som kommer
            till vårt land är det av största vikt att tolkar finns tillgängliga
            som har kompetens att ge en rättvisande tolkning av de berättelser
            som skall ligga till grund i prövningen. Tolkfrågan och kompetensen
            hos tolkarna är viktig. Ett system med prövning av tolkens agerande
            vid feltolkning och eventuella påföljder vid feltolkning bör utredas.
          </p>
          <head xml:id="i-SpknzaWmz7NoJQTUgx2kZb" type="h2">
            Likabehandling i asylprocessen
          </head>
          <p xml:id="i-75F632uK85dy2fnMpySx5W">
            Den utvidgning av flyktingbegreppet som den socialdemokratiska
            regeringen före 2006 tog initiativ till är viktig. Det är dock
            viktigt att denna också får konsekvenser i det viktiga prövningsarbete
            som görs hos migrationsmyndigheten.
          </p>
          <p xml:id="i-D31LCC1RuWAJwunLvcpwLu">
            Kvinnor som utsatts för våldtäkt eller annan förnedrande handling
            har ofta svårt att framlägga sina skäl. De satsningar som har
            gjorts för att utreda kvinnors asylskäl måste fortsätta, t ex
            när det gäller möjligheter att få välja handläggare, tolkar och
            offentliga biträden.
          </p>
          <p xml:id="i-KvQ2KCnh26W4uWNkL7kuFD">
            Det är av största vikt att Migrationsverket ges resurser för
            utbildning och kompetensutveckling för att kunna hantera de könsmässiga
            skillnader som kan förekomma liksom att personalen utbildas och
            kompetensutvecklas i att hantera barnens speciella skäl vid asylansökan.
          </p>
          <head xml:id="i-3e7gSSog7ibnfUFBY1K5KL" type="h2">
            Stöd för återvändande
          </head>
          <p xml:id="i-DKohccAdFbzDNJ1JhWPeVa">
            Ett värdigt återvändande för de människor som får avslag på sin
            asylansökan är en central del i den svenska migrationspolitiken.
            Det är av största vikt att Migrationsverket genom ett bra motivationsarbete
            vid avslagsbeslut kan motivera till och verka för ett värdigt
            återvändande.
          </p>
          <p xml:id="i-7BovFxM3y4GDx7tA3x3qJe">
            Ambitionen måste vara att i minimal utsträckning tvingas överlämna
            till polis för handräckning vid avvisningsbeslut. De etiska regler
            som finns inom Migrationsverket och polis måste följas och eventuella
            avsteg måste utredas och hanteras utifrån uppställda regelsystem.
          </p>
          <p xml:id="i-KTgs5WbjoTjWV68fFd6sbJ">
            Såväl inom EU som nationellt har frågan om återtagandeavtal med
            berörda länder lyfts fram. Dessa avtal kan vara en möjlighet för
            att finna värdiga och hanterbara former för återvändande. Det
            är dock viktigt att avtalen är utformade så att parterna gör enhetliga
            bedömningar av avtalstexterna och att dessa är transparenta för
            individen. Avtalen måste vidare vara utformade så att överenskommelser
            inte får sådana konsekvenser att de minimerar människors möjlighet
            att söka skydd enligt gällande konventioner.
          </p>
          <p xml:id="i-M2nUDZcv8NW8gyypEtk4bJ">
            Det regelsystem som nu finns om ett återvändandebidrag har gett
            vissa effekter men knappast de som systemet ställde som förhoppning.
            Vi anser inte att detta stöd fyller sitt syfte då det inte i första
            hand är pengar som gör att människor inte kan återvända till exempelvis
            Irak eller Afghanistan, länder där det råder mycket svåra omständigheter.
          </p>
          <head xml:id="i-8KTfj2oGcNMsN4NZvyFt4N" type="h2">
            Mottagandet i landet
          </head>
          <p xml:id="i-DsMqWsqS5e6UymD1wMLmQc">
            Migrationsverket har under året utvecklat ett arbete inom ramen
            för ett projekt, Kortare väntan, där man vill snabba upp ärendehanteringen.
            Detta är en bra och värdefull utveckling, då ärendehanteringen
            under många år tenderat att dra ut på tiden och skapa problem
            för såväl individen som samhället. En snabbare process får dock
            inte ske till priset av att rättssäkerheten sätts ur spel. Det
            är viktigt att de juridiska ombuden i asylprocessen har rätt kompetens.
            Därför avsätter vi socialdemokrater i vår budgetmotion 5 miljoner
            kronor 2010 och ytterligare 5 miljoner kronor 2011, för kompetensutveckling
            av de juridiska ombuden i asylprocessen.
          </p>
          <p xml:id="i-HAxsExNHL2wveoB2rSjEMg">
            Den tänkta hanteringen inom ramen för projektet, Kortare väntan,
            har initialt visat sig kunna hantera situationen i de pilotverksamheter
            som genomförts. En förutsättning har dock varit att en form av
            ansökningsboende har funnits så att den asylsökande och Migrationsverket
            har kunnat ha täta kontakter i prövningsarbetet.
          </p>
          <p xml:id="i-XDEtn4a7jBU8B3EbEYtHsk">
            Vi socialdemokrater ser ett värde i att det pågående projektet
            implementeras i hela landet och att det sedan följs upp och utvärderas
            för att tydliggöra hela prövningsprocessen och för att göra den
            mera transparent.
          </p>
          <p xml:id="i-Ku1MpXdAdUuVHMB8NFrMbz">
            Flyktingmottagandet är inte jämt fördelat över landet. Ett antal
            kommuner tar ett stort ansvar för mottagandet medan andra intagit
            en minst sagt avhållsam hållning. Denna utveckling är olycklig.
            Trycket på de kommuner som påtagit sig ansvaret är mycket hårt
            och löper risk att generera en rad problem under inte minst rådande
            konjunkturläge. Därför måste alla Sveriges kommuner kunna ta emot
            flyktingar.
          </p>
          <p xml:id="i-9rV2sW4HgtepYobJXHJorW">
            Flyktingmottagandet i Sverige behöver utvecklas, med den självklara
            utgångspunkten att alla skall ges en reell chans till egen försörjning
            och att bli en aktiv del i samhället. De stimulansåtgärder som
            hittills gjorts från regeringens sida har inte nått önskade resultat.
          </p>
          <p xml:id="i-Ky873tD9uYreHLiBmSoFNx">
            I beredningen av de utredningar som nyligen lämnats till regeringen
            är det av största vikt att frågan om ett solidariskt mottagande
            lyfts fram och att signalsystem ges till alla Sveriges kommuner.
            De ekonomiska villkoren måste för kommunerna ge ett långsiktigt
            stabilt förhållande.
          </p>
          <p xml:id="i-86yNECnE7jhmB4ELUz2CQa">
            Frågan om boendet för dem som kommit till vårt land har under
            åren varit en för många kommuner problematisk fråga. Boendet har
            också för många enskilda blivit ett problem och för barnen inneburit
            speciella komplikationer. De olika former av boende, ABO anläggningsboende,
            och så kallat eget boende, EBO, har utgjort norm i debatten. Båda
            boendeformerna har sina såväl positiva som negativa sidor. Det
            är av största vikt att formerna för boende för de nyanlända reds
            ut och skapar den stabilitet som såväl kommuner som enskilda önskar
            för att nå en önskad nivå.
          </p>
          <p xml:id="i-CzE2pdCgfZN9EYqunJQN31">
            I såväl asylsprocessen som mottagandet i kommunerna utgör tolkarna
            en viktig funktion. Det borde vara en självklarhet att det finns
            tillsyn över tolkförmedlingar. Dock så har det efter förslaget
            i SOU 2004:15 till dagens dato inte hänt någonting trots att nästan
            samtliga stora upphandlingar har resulterat i att lägsta pris
            slagit ut kvalitet och lett till ett överklagande. Nuvarande upphandlingssystem
            medger att mindre seriösa tolkförmedlingar kan uppge att de har
            tillgång till alla kompetenser och auktoriserade tolkar utan att
            detta stämmer. Detta förfarande går då ut över de utbildade och
            kvalificerade tolkarna, som får avtalsenliga arvoden och därmed
            oftast är något dyrare.
          </p>
          <p xml:id="i-2MtvxndTjYKvZH2R9RiWZ8">
            För alla dem som behöver tolk för viktiga beslut är det självklart
            att tolkningen måste hålla en viss kvalitet, men tyvärr är avstånden
            mellan användare och upphandlare så stor att pris har slagit ut
            kvalitet i de flesta upphandlingar. Dagens brist på tillsyn över
            tolkservice är skrämmande och bör behandlas av DO för kartläggning
            om detta inte är diskriminering av såväl tolkar som alla de som
            är beroende av en säker tolkservice.
          </p>
          <head xml:id="i-5pdzh9NkWMfMLdVNrNEfYL" type="h2">
            Kvotflyktingar
          </head>
          <p xml:id="i-73zTYATPzafP1VqxTgQkFe">
            Sverige har en tradition av vidarebosättning inom ramen av vad
            som brukar kallas kvotflyktingar. I det internationella perspektivet
            och inom FN lyfts Sverige fram som en föregångare. Frågan om det
            gemensamma ansvaret har även lyfts inom ramen för den Europeiska
            gemenskapen vilket är positivt.
          </p>
          <p xml:id="i-7mKVi1Him9hLGVHDvUBboG">
            Det mottagande som Sverige haft har ökat för att möta upp det
            stora behov som finns för människor som idag lever otryggt i de
            många flyktingläger som finns runt oroshärdar.
          </p>
          <p xml:id="i-V3nwZg57WKeKABBXyqEpnD">
            Vi socialdemokrater ser positivt på denna utveckling av ökat
            kvotflyktingmottagande och ser även positivt på att frågan lyfts
            fram inom EU. Vi vill dock se att regeringen än kraftfullare markerar
            det gemensamma ansvarstagande som måste finnas inom Europeiska
            gemenskapen.
          </p>
          <head xml:id="i-Uq7xwvHQBzwSo2y54cRwCE" type="h2">
            Anhöriginvandring
          </head>
          <p xml:id="i-Jes3D68NQ4VWnTg9eFDq7z">
            En stor del av den totala migrationen utgörs av anhöriginvandring
            invandring som är förknippad med att anhöriga kan ges möjlighet
            att leva samman med den som tvingats lämna sitt land av olika
            skäl. Regelsystemet kring anhöriginvandringen har diskuterats
            och förslag har lyfts fram som vill skärpa regelsystemet och försvåra
            för anhöriga att mötas under trygga förhållanden. Denna utveckling
            är enligt oss socialdemokrater olycklig. Speciellt utsatta blir
            de barn som inte får återförenas med anhöriga.
          </p>
          <p xml:id="i-2htGec3MHWuYBJSxgLPxYC">
            Vi socialdemokrater är därför oroade över den diskussion som
            idag förs om försörjningskrav som ställs upp för återförening.
            Inget ger vid handen som säger att integration och arbetsförhet
            ökar av att människor känner en otrygghet i att inte veta om man
            kan få återförenas under trygga villkor. De förslag som ställs
            upp om försörjningskrav kan därför inverka kontraproduktivt på
            målen om ökad integration och delaktighet i arbetslivet.
          </p>
          <head xml:id="i-J99eYDgQC3S5akKkuWWV7Q" type="h2">
            Ensamkommande barn
          </head>
          <p xml:id="i-8TkZsTKGxe2cyXmw5KBuDx">
            Under senare år har inströmningen till Sverige av barn utan ordinarie
            vårdnadshavare, ensamkommande barn, ökat markant. Migrationsverket
            säger i interna prognoser att antalet barn för år 2009 kan uppgå
            till 2 000 barn och ungdomar. För att inte dessa barn och ungdomar
            skall fastna i de ankomstkommuner som finns har åtgärder satts
            in för att med kommunerna förhandla fram platser i hela landet
            vad gäller dessa barn och ungdomar. Resultatet kan inte sägas
            vara tillfredsställande då alltför många barn och ungdomar nu
            finns i ankomstkommunerna samtidigt som långtifrån alla kommuner
            säger sig vara villiga att ta emot dem.
          </p>
          <p xml:id="i-TYYrehkDGgaTXX6ztfHtc3">
            Idag har länsstyrelserna ett mandat att förhandla med kommunerna
            om mottagandet av flyktingar. Detta mandat borde förstärkas samtidigt
            som det också skall omfatta att träffa överenskommelser om de
            så kallade ensamkommande barnen. Genom att skapa en närmare kontakt
            mellan statsmakten och den kommunala nivån kan förutsättningarna
            om ett mera solidariskt mottagande öka.
          </p>
          <head xml:id="i-BFLZrGNnHcv7G8FmmaLQ9A" type="h2">
            Papperslösa
          </head>
          <p xml:id="i-BVkjQ7J1d537qcih8vV7Yf">
            I Sverige finns idag en stor grupp människor som lever utan uppehållstillstånd.
            Dessa människor lever ofta under ytterst otrygga förhållanden.
            De finns i Sverige som kvarstannande efter lagakraftvunna avvisningsbeslut
            eller som illegala migranter utan att ha sökt uppehållstillstånd
            av olika skäl.
          </p>
          <p xml:id="i-UJjg3S4m9Vsqn7MVmtvqJZ">
            Reglerna för invandring till Sverige innebär starka begränsningar
            för de papperslösa som befinner sig här. Samhället måste kunna
            skydda dem från att utnyttjas, samtidigt som samhället inte tillåter
            dem att vistas i Sverige. Samhället måste arbeta för att förebygga
            att människor lever här utan tillstånd.
          </p>
          <p xml:id="i-3noKeJFj4MZYqAXTocJfuY">
            Antalet papperslösa sägs under åren ha ökat markant. Det är ingen
            önskad utveckling att människor lever i Sverige utanför det som
            brukar benämnas välfärdssamhället. Speciellt drabbas barnen i
            denna situation av utanförskap. De regionala skillnaderna är stora
            vad gäller papperslösa och de flesta sägs enligt bedömare befinna
            sig i storstadsområdena.
          </p>
          <p xml:id="i-4Jq5Hscj3bDLTTiaU53wgv">
            Papperslösa barn befinner sig i en särskilt utsatt position och
            har inga möjligheter att själva påverka sin situation. Barn har
            egna och tydliga rättigheter som uttrycks i FN:s barnkonvention.
            Barn under 18 år som inte själva har sökt, eller vars föräldrar
            aldrig ansökt, om uppehållstillstånd i Sverige, utgör idag en
            grupp som faller utanför lagstiftningen när det gäller sjukvård.
            Dessa barn omfattas inte av samma vård som barn som är bosatta
            i Sverige eller som de barn som är gömda men har funnits med i
            asylprocessen. Vi kan aldrig acceptera att barn används som hävstång
            för att upprätthålla en reglerad invandring. Vi socialdemokrater
            anser att alla barn som lever i Sverige ska ha rätt till vård
            på lika villkor. På samma sätt ska alla barn ha rätt till skolgång.
            Skolan ger dessa flickor och pojkar en viktig fast punkt i en
            vardag kantad av oro och fruktan.
          </p>
          <p xml:id="i-7RP3QLTMWvXm6NHX4fk3uB">
            För människor som lever i Sverige utan tillstånd, liksom många
            andra tillfälliga besökare, är tillgången till sjukvård ett problem.
            Principen att människor som inte är bosatta i Sverige och som
            inte ingår den svenska sjukförsäkringen får betala för sig är
            rimlig. Men konsekvenserna kan bli svåra för dem som befinner
            sig i Sverige, lagligt eller ej, och som är i behov av sjukvård
            och inte kan betala. Kostnaden för viss vård är på vissa håll
            så pass hög att de allra flesta som besöker vårt land förmodligen
            skulle undvika att besöka sjukvården vid behov. Samtidigt är det
            önskvärt att människor som besöker vårt land också kan få vård
            om olyckan skulle vara framme, om man plötsligt skulle må sämre
            eller om man känner sig orolig och behöver träffa en läkare. Att
            ingen ska nekas nödvändig vård är självklart. En översyn av nuvarande
            system bör göras för vad som ska gälla för personer utan försäkring,
            med syfte att öka tillgängligheten och överväga nya kostnadsmodeller.
            Vi socialdemokrater anser att en utredning skyndsamt ska tillsättas
            för att klargöra dessa frågor. Vidare anser vi att landstingen
            bör utforma gemensamma riktlinjer när det gäller vård till papperslösa.
          </p>
          <p xml:id="i-J1cFahEZH99MBapuWx1qyc">
            De vuxna utnyttjas genom att exploateras på arbetsmarknaden av
            oseriösa arbetsgivare. En viktig åtgärd för såväl arbetsmarknaden
            som för att förebygga att människor lever gömda är att motverka
            att oseriösa arbetsgivare anställer personer utan uppehållstillstånd.
            Arbetsgivare som anställer arbetskraft illegalt är inga välgörare
            utan begår en kriminell handling. Det handlar om att på olaglig
            väg tjäna snabba pengar på människors utsatthet.
          </p>
          <p xml:id="i-BCsVXoTk5ZN9162ZeyyTSc">
            Det är inte de papperslösa som är roten till problemet problemet
            är kriminella arbetsgivare som dumpar löner och sociala villkor.
            Enligt utlänningslagen är det ett brott att arbeta i Sverige utan
            arbetstillstånd och den som gör det kan dömas till böter. Arbetsgivaren
            kan dömas till böter eller fängelse enligt samma lag. På EU-nivå
            har en gemensam lagstiftning tagits fram för påföljder för arbetsgivare
            som anställer tredjelandsmedborgare som vistas olagligt i EU samt
            krav på arbetsgivarna att vidta förebyggande åtgärder och andra
            kontroller. Vi socialdemokrater anser att en svensk lagändring
            bör göras så att arbetsgivaren kan dömas att betala skadestånd
            till arbetstagaren. Straffet för att utnyttja arbetskraft skulle
            således öka och sannolikt minska förekomsten av oseriösa arbetsgivare,
            samtidigt som incitamenten för att anmäla dessa skulle öka.
          </p>
        </div>
        <div xml:id="i-TrkJ9LbM1944t3tatYFxvN" type="signatureBlock">
          <list xml:id="i-8QZpYJKchX2USwSNrBGbH5">
            <item xml:id="i-FsDYYuD45Z5FaN28aSkuVq" who="i-DXYijt8wprzTgm7zCTJYc3" type="signature">
              Veronica Palm (s)
            </item>
            <item xml:id="i-LmuT4yGcbrWJWfEy6d432t" who="i-J95EwJKvWuN9JUNcJSJKgp" type="signature">
              Göte Wahlström (s)
            </item>
            <item xml:id="i-GMTTg3mG5EmV75QFEfMXzz" who="i-HsmyrkjqQGCAargTNWaeXi" type="signature">
              Siw Wittgren-Ahl (s)
            </item>
            <item xml:id="i-JMeNWzXdace61Ti6uS8dGc" who="i-KNqtzTyLq88RopWq6R35xs" type="signature">
              Ronny Olander (s)
            </item>
            <item xml:id="i-QKjoBQvNcUDYJj5VMjEcmW" who="i-TVwo4mCECu692GW3ntqQzo" type="signature">
              Kurt Kvarnström (s)
            </item>
            <item xml:id="i-UYyjBLfR7erVvbmYSLpyqc" who="i-PMx51X9QbaLUMtQNq6sVfz" type="signature">
              Matilda Ernkrans (s)
            </item>
            <item xml:id="i-JoPod7sUqrm4mrCd6e6BU3" who="i-AqkTDdERRgq7MWP7ajMpZo" type="signature">
              Jasenko Omanovic (s)
            </item>
            <item xml:id="i-LwMKnxawYd6zPVw6rg2Saa" who="i-B4xztskudaZRx8gWqEyNmX" type="signature">
              Björn Lind (s)
            </item>
          </list>
        </div>
      </div>
    </body>
  </text>
</TEI>
