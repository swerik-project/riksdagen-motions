<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00291">
  <teiHeader>
    <fileDesc>
      <titleStmt>
        <title>Utgiftsområde 5 Internationell samverkan och utgiftsområde 7 Internationellt bistånd</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 5 Internationell samverkan och utgiftsområde 7 Internationellt bistånd</title>
          <idno type="rdwebb">GU02U291</idno>
          <rs type="number">U291</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U291/text</ref>
          <ref type="dokument_url_html">http://data.riksdagen.se/dokument/GU02U291</ref>
          <ref type="dokumentstatus_url_xml">http://data.riksdagen.se/dokumentstatus/GU02U291</ref>
          <ref type="doc">http://data.riksdagen.se/fil/0DFDEE8D-EA56-4B9E-9574-4F41A3991814</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FvpsLGyVJwy2VnAqBbfthX</idno>
            <name>Maria Wetterstrand</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SMvDL2Qi97LsfzwBFeZqLS" type="signed"/>
        <correspContext corresp="i-SMvDL2Qi97LsfzwBFeZqLS">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FvpsLGyVJwy2VnAqBbfthX"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-5oxcCxHYGNrtUGXBruRcrz" type="referral">
          <date when="2006-11-07"/>
        </correspAction>
        <correspAction xml:id="i-DkogNvwGAtiNr7zBac2uj3" type="dismissal">
          <date when="2006-11-07"/>
        </correspAction>
        <correspAction xml:id="i-6a5kTYuAy8sQNBFkZckPkt" type="numbering">
          <date when="2006-11-02"/>
        </correspAction>
        <correspAction xml:id="i-BgkjiLckLq9okWq9bphsZa" type="submission">
          <date when="2006-10-31"/>
        </correspAction>
        <correspAction xml:id="i-98hx7XKKPCp9QX5cnPp5aQ" type="transfer">
          <date when="2006-10-31"/>
        </correspAction>
        <correspAction xml:id="i-BZMPqWJKtXGcP5TUSvsLzW" type="assigned"/>
        <correspContext corresp="i-BZMPqWJKtXGcP5TUSvsLzW">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-Ky7ArYaSXm2s5N2qvUsmry">
            1 Sammanfattning
          </head>
          <p xml:id="i-TrpcHrb4io6pL7v8ohLfdc">
            Utgiftsområdena 5 och 7 omfattar internationell samverkan respektive
            internationellt bistånd. En av de grundläggande solidariteter
            som ligger till grund för Miljöpartiets ideologi är solidaritet
            med världens alla människor. Därför utgör dessa viktiga budgetområden
            för oss.
          </p>
          <p xml:id="i-bUGzEBZWfMPHgHptdNUcP">
            Jordens resurser är mycket ojämnt fördelade mellan länder och
            människor. Enligt beräkningar från FN är idag 1,2 miljarder extremt
            fattiga (lever på 1 dollar/dag eller mindre) och 2,4 miljarder
            räknas som fattiga (2 dollar/dag eller mindre).
          </p>
          <p xml:id="i-7PKLBCqPedJobFkh59tHbS">
            Vi menar att en trygg värld är en plats där varje människa har
            sina grundläggande sociala, ekonomiska och politiska rättigheter
            tillgodosedda. I en rättvis värld är resurser likvärdigt fördelade.
            Vi har bara en jord och vi är alla beroende av och påverkar varandra
            med vår livsstil. Vi vill verka för en rättvis och miljömässigt
            hållbar fördelning av jordens resurser.
          </p>
          <p xml:id="i-9seWEPiMYhRW2bagmbZVgy">
            Vi noterar därför med tillfredsställelse att regeringen i sitt
            budgetförslag behåller den höjda nivå på biståndet som Miljöpartiet
            verkat för i sina förhandlingar med den tidigare regeringen. Även
            om detta naturligtvis inte är tillräckligt för att skapa en rättvisare
            värld ger det ändå också en viktig signal internationellt, eftersom
            världens totala bistånd behöver ökas för att FN:s millenniemål
            ska kunna uppfyllas. Samtidigt ser vi med oro på de tendenser
            som finns att nya definitioner av vad som godkänns som bistånd
            (exempelvis till Ukraina och Vitryssland) innebär att frigjorda
            medel flyttas från biståndsramen. Detta sker samtidigt som biståndsmedel
            avräknas för skuldavskrivningar och flyktingmottagning. Vår grundläggande
            inställning är att detta inte ska räknas som bistånd, och vår
            ambition är att i framtiden förändra sättet att göra avräkningar
            för detta inom biståndet. Detta kan dock ske fullt ut först när
            det ökade biståndsanslaget satt sig och kvaliteten inom biståndet
            kan garanteras. Som ett steg på vägen återför vi de 150 miljoner
            kronor som lyfts ur biståndet i regeringens proposition.
          </p>
          <p xml:id="i-2MTqB5oBxGsrWF9ZWgfmee">
            I övrigt när det gäller biståndet nämns den så kallade miljömiljarden
            bara i förbi­gående vid något enstaka tillfälle. Samtidigt aviserar
            regeringen att den avser åter­komma om hur det svenska miljöbiståndet
            kan stärkas. Detta är något vi kommer att följa med stort intresse.
          </p>
          <p xml:id="i-Re2rvpZiS5cTECEFMouUjA">
            Förenta nationerna är av överordnad betydelse som globalt forum
            för mänskligheten att hantera våra gemensamma problem och de hot
            vi står inför. Men för att kunna bli mer effektivt och fullgöra
            sitt uppdrag måste FN stärkas och reformeras. Den reformeringsprocess
            som inletts är därför mycket viktig. Därför noterar vi med tillfredsställelse
            de intentioner den nya regeringen ger uttryck för i budgetpropositionen
            för att på olika vis stärka organisationen, och vi kommer att
            noggrant följa detta arbete.
          </p>
          <p xml:id="i-GYYQGYDTikXkALBj4ZZckX">
            grundläggande betydelse och mer än bara relevant i sammanhanget.
          </p>
        </div>
        <div type="motProposal" subtype="förslag">
          <head xml:id="i-GrKWwAPQMHXHR4QDxNoG6V">
            2 Förslag till riksdagsbeslut
          </head>
          <list style="ol">
            <item xml:id="i-JQgYhBd6knAMh3LXcta9Jq">
              Riksdagen anvisar med följande ändringar i förhållande till regeringens
              förslag anslagen under utgiftsområde 5 Internationell samverkan
              enligt uppställning: Anslag Anslagsförändring mnkr 5:1 Bidrag
              till vissa internationella organisationer 62 5:10 Information
              om Sverige i utlandet 5 5:11 Samarbete inom Östersjöregionen 44
            </item>
            <item xml:id="i-G5MP6Ud1opeZi7n6aB4qfw">
              Riksdagen anvisar med följande ändringar i förhållande till regeringens
              förslag anslagen under utgiftsområde 7 Internationellt bistånd
              enligt uppställning: Anslag Anslagsförändring mnkr 8:1 Biståndsverksamhet
              +150
            </item>
            <item xml:id="i-rP3UTwUtJo2pXCFyAJP3Y">
              Riksdagen tillkännager för regeringen som sin mening vad som
              i motionen anförs om att lyfta bort skuldavskrivningar och flykting­mot­tag­ning
              från biståndsramen.
            </item>
          </list>
        </div>
        <div type="motContent">
          <head xml:id="i-BPrUrSqySJZrnXaG7qFW62" type="h1">
            Utgiftsområde 5 Internationell samverkan och utgiftsområde 7
            Internationellt bistånd
          </head>
          <head xml:id="i-QpjVvVjDQfBNe4Vps41ASF" type="h1">
            3 Utgiftsområde 5 Internationell samverkan
          </head>
          <head xml:id="i-3f9oiLZ3t6QnQZFczKfEFT" type="h2">
            3.1 Bidrag till vissa internationella organisationer
          </head>
          <p xml:id="i-68yXkXC3bXK531KBimFPB8">
            Den största utgiftsposten under utgiftsområde 5 utgörs av 5:1
            Bidrag till vissa internationella organisationer. Här ökar regeringen
            i sitt förslag till budget anslaget med i runda tal 60 miljoner
            kronor . Vi föreslår i stället en uppräkning i enlighet med tidigare.
            Bidrag till internationella organisationer är naturligtvis välkommet,
            och vissa medlemsavgifter och liknande kan inte påverkas, men
            vi ifrågasätter ändå den förflyttning av resurser som görs från
            utgiftsområde 7 till denna post. Tidigare i budgetpropositionens
            text antyds att det kan komma att bli ökade kostnader för FN,
            men om detta nämns inget i själva budgetförslaget.
          </p>
          <head xml:id="i-NVnBAc7onf6Lbj36swPAuX" type="h2">
            3.2 Information om Sverige i utlandet
          </head>
          <p xml:id="i-REo2DqfaYJbkm2jkCX26GK">
            Vi motsätter oss den stora ökning som görs på området. Samtidigt
            som vi menar att ömsesidigt utbyte naturligtvis är av godo, är
            det ändå vår uppfattning att de ökade anslag regeringen aviserar
            dock främst verkar avsedda till exportfrämjande åtgärder, i synnerhet
            då de främst riktas mot ett antal större regioner och länder.
          </p>
          <head xml:id="i-NKk8cnPT6bctYsb8fDFXMi" type="h2">
            3.3 Samarbete inom Östersjöregionen
          </head>
          <p xml:id="i-6pfqj16JsYiwoZuFUg7dEK">
            Regeringen aviserar i sin budgetproposition en fyrdubbling av
            detta anslag. Detta motiveras bland annat av satsningar på ledarskapsutbildningar
            för näringslivet i regionen. Miljöpartiet är av åsikten att samarbetet
            inom Östersjöregionen ska främjas, men vi bedömer ändå att de
            ramar som tidigare funnits är tillräckliga. Detta måste också
            ses i ljuset av att ökningen på området omfördelas från medel
            under utgiftsområde 7. Vi vill därför återföra medlen.
          </p>
          <head xml:id="i-MZZQ9kK2A9koq6gKeexZBE" type="h1">
            4 Utgiftsområde 7 Internationellt bistånd
          </head>
          <head xml:id="i-3V5d3QoLHn8tuhm9JZHRo6" type="h2">
            4.1 Biståndsverksamhet
          </head>
          <p xml:id="i-6EnRtA9dAfWqx4z4Ndtefx">
            Vad som får och inte får räknas till bistånd definieras av OECD:s
            DAC (Development Assistance Committee). Enligt denna får exempelvis
            bistånd användas till skuld­avskrivningar och till flyktingmottagning.
            Dessa kriterier används också av Sveriges regering. Samtidigt
            som skulderna utgör ett hinder för utveckling och skuld­avskrivningar
            naturligtvis behöver göras, anser Miljöpartiet att det är orättfärdigt
            att bistånd ska användas till skuldavskrivningar. Detta innebär
            att resurser tas från de fattigaste till att betala av skulder
            som kanske inte ens skulle ha betalats tillbaka. Både skuldavskrivningar
            och bistånd behövs.
          </p>
          <p xml:id="i-6va6BV4nQXdExdg2HjA9FU">
            Även om DAC ger möjligheter att göra avräkningar från biståndsbudgeten
            så finns det andra åtaganden om att inte göra detta. Ytterst rekommenderar
            också OECD att inte bistånd ska användas till skuldavskrivningar.
            Vårt västra grannland Norge använder sig inte av biståndsbudgeten
            för att finansiera skuldavskrivningar.
          </p>
          <p xml:id="i-ANioKNSQsntHgHXweWCNbp">
            Vår ambition på sikt är att inte avräkningar ska göras inom budgetramen
            för att finansiera skuldavskrivningar och flyktingmottagning.
            Miljöpartiet menar därför att regeringen bör återkomma med en
            plan i syfte att i framtiden lyfta bort skuldavskrivningar och
            flyktingmottagning från biståndsramen och i stället skapa budgetutrymme
            på annan plats för detta.
          </p>
        </div>
        <div type="motSignatures">
          <list>
            <item xml:id="i-SWdowp1aYGnx86BAw1n3AA" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-DiTkCY4ziwL9W937ck5AnF" who="i-FvpsLGyVJwy2VnAqBbfthX">
              Maria Wetterstrand (mp)
            </item>
            <item xml:id="i-VXagVddQwi6o2GjjtbbgAA" who="i-9x2nw6aosA3pyEJfJTc1eD">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
