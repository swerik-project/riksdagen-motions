<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-TU-02217">
  <teiHeader>
    <fileDesc>
      <titleStmt>
        <title>SJ:s samhällsuppdrag</title>
        <author corresp="i-M1BGVoUpAkXK7M1XiJWRAe i-XSuWURvcJRjSbVSYUBBuD2">av Niclas Malmberg och Stina Bergström (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2217 av Niclas Malmberg och Stina Bergström (båda MP)</title>
          <idno type="rdwebb">H3022217</idno>
          <rs type="number">2217</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H3022217/text</ref>
          <ref type="dokument_url_html">http://data.riksdagen.se/dokument/H3022217</ref>
          <ref type="dokumentstatus_url_xml">http://data.riksdagen.se/dokumentstatus/H3022217</ref>
          <ref type="docx">http://data.riksdagen.se/fil/67B4E200-85AE-4AED-B0D9-9DF1733F0A61</ref>
          <ref type="pdf">http://data.riksdagen.se/fil/8713E936-BC0E-46E3-969E-87980513DDBC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M1BGVoUpAkXK7M1XiJWRAe</idno>
            <name>Niclas Malmberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LicyMqGfUG37h5S7K7Xno8" type="signed"/>
        <correspContext corresp="i-LicyMqGfUG37h5S7K7Xno8">
          <note type="signatory" corresp="i-M1BGVoUpAkXK7M1XiJWRAe"/>
          <note type="signatory" corresp="i-XSuWURvcJRjSbVSYUBBuD2"/>
        </correspContext>
        <correspAction xml:id="i-WXaJtznsdZDZm1jgtxaDdn" type="submitted">
          <date when="2015-10-06"/>
          <time when="12:27:12"/>
        </correspAction>
        <correspAction xml:id="i-BvHXYVuxXMZTbMmGX3XioU" type="referred">
          <date when="2015-10-13"/>
        </correspAction>
        <correspAction xml:id="i-G6Vs4MGn76EyH7rvod3hYz" type="assigned">
          <date when="2016-06-29"/>
          <time when="09:50:26"/>
        </correspAction>
        <correspContext corresp="i-G6Vs4MGn76EyH7rvod3hYz">
          <ref type="assignedTo">Trafikutskottet</ref>
        </correspContext>
        <correspAction xml:id="i-Jd6hojigDC1S9CPaxETyf7" type="behandlas_i"/>
        <correspContext corresp="i-Jd6hojigDC1S9CPaxETyf7">
          <ref type="uppgift">2015/16:NU4</ref>
          <ref type="ref_dok_id">H301NU4</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU4</ref>
          <ref type="ref_dok_titel">Statliga företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8YaGNHBcYftVxg6kwMPCwg" type="behandlas_i"/>
        <correspContext corresp="i-8YaGNHBcYftVxg6kwMPCwg">
          <ref type="uppgift">2015/16:TU16</ref>
          <ref type="ref_dok_id">H301TU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU16</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B7NAehPdFfmHM7T2R7Ch7T" type="motHeader">
        <div xml:id="i-5xVG2Z86e2QyYrjxebLop1" type="motTitle">
          Motion till riksdagen 2015/16:2217 av Niclas Malmberg och Stina
          Bergström (båda MP) SJ:s samhällsuppdrag
        </div>
      </div>
      <div xml:id="i-YGV7rqRCGfoeBSijS2bett" type="motBody">
        <div xml:id="i-KjfEyhdHugLreN3eacCHf4" type="motProposal" subtype="förslag">
          <head xml:id="i-3MzkUtX1nXcULVMa5ErEJ7">
            Förslag till riksdagsbeslut
          </head>
          <list xml:id="i-Q5mtt1wCDwjBwn1EBMAqp8" style="ol">
            <item xml:id="i-PFnvzdFbHhHzum8TeMtYGr">
              Riksdagen ställer sig bakom det som anförs i motionen om SJ:s
              samhällsuppdrag och tillkännager detta för regeringen.
            </item>
            <item xml:id="i-Lb5HbwgcEWLF8Saqa2JwwZ">
              Riksdagen ställer sig bakom det som anförs i motionen om att
              SJ inte ska ge någon vinstutdelning till staten, utan vinsten
              ska i stället återinvesteras i verksamheten, och tillkännager
              detta för regeringen.
            </item>
          </list>
        </div>
        <div xml:id="i-9rpwWPWPHLSAFYB1hHfYim" type="motContent">
          <head xml:id="i-5YN38rDv8PFfFhWaDAPd7M" type="h1">
            Inledning
          </head>
          <p xml:id="i-F1pJPDty9xgz2yktsh8FHT">
            Tänk dig ett Europa där det finns snabba och bekväma tågförbindelser,
            där flyget inom Europa blir undantag snarare än regel. Du kan
            enkelt via nätet boka resor från Sverige till hela Europa eller
            gå till en biljettkassa på tågstationen med bra öppettider och
            det visar sig att tågbiljetten är billigare än flygbiljetten eftersom
            de verkliga miljökostnaderna avspeglas i priset. Antalet byten
            är få, och du kommer att få en skön natts sömn på tåget. Den kittlande
            spänningen i att vara på väg, se landskapet fara förbi. Myllret
            av människor på stationen i Hamburg, Paris eller Barcelona. En
            avlägsen bergsby i Pyrenéerna ger sig plötsligt till känna. Doften
            av nybakat bröd och några fruktförsäljare på torget.
          </p>
          <p xml:id="i-Dt5kRXNp4u5cZtJo9X1Amb">
            De flesta av oss vill resa, möta nya människor och kulturer.
            Och kunna gör det med gott samvete, i vetskap om att vår resa
            inte bidragit till klimatförändringar nu och i framtiden.
          </p>
          <p xml:id="i-4zCJQQ9hGao6c1Kb7Re8gQ">
            Tänk dig också ett samhälle där tågtrafiken fungerar lika bra
            och självklart som när du vrider på vattenkranen eller sticker
            en kontakt in i elnätet. Och där tågtrafiken bidrar ännu mer till
            utveckling i hela vårt land; genom att möjliggöra arbetspendling,
            genom att utveckla spetsteknologi som är och blir en exportprodukt
            och genom att sysselsätta tusentals människor i arbete med järnväg
            och tåg. Redan idag bidrar tågtrafiken och järnvägen till allt
            detta. Och potentialen är stor att utveckla alla dessa delar.
            Det är pusselbitar som gör det möjligt för industrier och näringsliv
            att växa.
          </p>
          <p xml:id="i-DH7i8ZyPQGBQmugzXnbmGD">
            Det finns ett stort behov av visioner, som målar framtidsbilder
            över en värld vi faktiskt vill ha. Alltför ofta omringas vi av
            krassa prognoser över hur flygets klimatpåverkan kommer att öka,
            eller andra nedslående och till synes opåverkbara trender.
          </p>
          <p xml:id="i-GyhnqYaVZ3WHGqLC4XAFT9">
            Varje dag finns möjlighet att ta beslut som leder till en mer
            hållbar värld. Det gäller på personlig nivå likaväl som på politisk.
            Vår uppgift som politiker är att ge redskap och möjligheter att
            leva ett spännande och utvecklande liv utan att ha alltför stor
            miljöpåverkan.
          </p>
          <p xml:id="i-TdP8e3ko8LbRLnoQVUv8K">
            Schweiz är ett positivt exempel; där har politiken satt tågresenären
            i centrum och utformat tågtrafiken utifrån människors behov av
            bekväm och pålitlig kollektivtrafik. Resultatet är slående: tåg
            som går och kommer i tid, många möjligheter till byten och årskort
            i kollektivtrafiken som fungerar i hela landet. Det som blir tydligt
            är hur viktig politiken är för att nå dit – du kan inte på egen
            hand bygga din egen järnväg. Detta är utmaningar som vi behöver
            lösa tillsammans, på politisk nivå.
          </p>
          <head xml:id="i-5iRcQDmFh3g4k4tTdJgPCe" type="h1">
            Bakgrund
          </head>
          <p xml:id="i-3e9qAhmQEYDj5kJuvLzMYT">
            Miljöpartiet har länge drivit på för större satsningar på järnväg
            och bättre organisation av tågtrafiken. Nu är det också den rödgröna
            regeringens politik. Regeringsöverenskommelsen säger bland annat:
            ”Vårt mål är att minska miljöpåverkan från transportsektorn och
            flytta långväga godstransporter från lastbil till tåg och sjöfart.
            (…)Resenärer ska kunna lita på att tågen går i tid. Vi ska förbättra
            och bygga ut såväl det nationella järnvägsnätet som den regionala
            spårtrafiken och börja bygga banor för höghastighetståg. Vi vill
            att staten ska återta kontrollen över banunderhållet. SJ får ett
            uttalat samhällsuppdrag.”
          </p>
          <p xml:id="i-87jGwwxd3voZakcHujJTAC">
            I regeringsförklaringen 2015 deklarerade statsministern att ”Sverige
            ska bli ett av världens första fossilfria välfärdsländer. Utsläppen
            ska minskas i den takt som behövs för en globalt hållbar utveckling.
            Omställningen ska vara effektiv och ge långsiktiga spelregler.
            Tåget ska vara snabbare än bilen och billigare än flyget.”
          </p>
          <p xml:id="i-8TDJkVKfw7hSLnFYNDxmef">
            För att allt detta ska bli verklighet krävs en långsiktig politisk
            vision, vad gäller investeringar, organisation och kompetensutveckling,
            inte minst när det gäller SJ:s långsiktiga villkor och uppdrag.
            Det är naturligt att statens eget tågbolag ska förnyas och utvecklas
            för att vara stommen i det svenska nationella järnvägsnätet –
            och vår länk till grannländerna. Den här motionen handlar om några
            viktiga förslag för ett förnyat uppdrag för SJ.
          </p>
          <head xml:id="i-GsbRL4MVc78JTqKatgGZv5" type="h2">
            Fragmentering och bristfällig samordning drabbar tågresenärerna
          </head>
          <p xml:id="i-4pFMncr9JPQSzNyK4b3c9r">
            Sverige är ett av de länder i Europa som gått längst i att avreglera
            tågtrafiken och i att stycka upp järnvägens olika organisationer
            och delar, såsom stationer och underhållsområden m.m. Från att
            SJ hade ensamrätt att köra interregional trafik, med möjlighet
            att t ex korsfinansiera, dvs. finansiera olönsamma sträckor med
            intäkter från lönsamma sträckor har vi nu ett system där i stort
            sett vem som helst får köra tåg.
          </p>
          <p xml:id="i-5TkKVLvGhdFAqmPRc9d2nd">
            Avregleringen har haft positiva effekter för utvecklingen av
            den regionala persontrafiken och för innovativa godslösningar.
            Men den har också skapat problem för resenärerna och näringslivet.
            Vi politiker behöver skapa långsiktiga förutsättningar för en
            robust och heltäckande järnvägsförsörjning med tydliga villkor
            så inte bara de mest lönsamma sträckningarna trafikeras samtidigt
            som andra delar av järnvägsnätet läggs ned.
          </p>
          <head xml:id="i-XHKnaRWr3ENtKj7dCni1t5" type="h2">
            Ersätt vinstutdelningen från SJ med ett samhällsuppdrag för SJ
          </head>
          <p xml:id="i-LcYNiVNQaDLbWeMycBP2A7">
            När även SJ måste se till att varje sträcka eller service är
            lönsam eftersom man inte längre har möjlighet att korssubventionera
            inom verksamheten blir viss tågtrafik i mer glesbefolkade delar
            av landet nedläggningshotad. När en sträcka går med förlust måste
            SJ lägga ner trafiken för att fortsätta att uppfylla vinstkraven
            eller så går staten in och handlar upp trafiken. Ett aktuellt
            exempel är de planerade nedläggningarna av nattågen till Jämtland,
            ett annat är stängningen av den manuella och utrikes biljettförsäljningen.
            Konsekvenserna av avregleringen blir då att vissa enskilda operatörer
            plockar russinen ur kakan på lönsamma sträckor som Göteborg–Stockholm,
            samtidigt som samhället får gå in och finansiera tågtrafik som
            SJ tidigare kunnat finansiera ur egen ficka. Detta system sätter
            varken resenären eller skattebetalarna i centrum och behöver därför
            förändras.
          </p>
          <p xml:id="i-PKzBsyGEd7U3GT66XGbQ6m">
            Under mandatperioden 2010–2014 gjorde riksdagens trafikutskott
            ett tillkännagivande om att SJ bör få ett samhällsuppdrag. Vi
            anser att det är dags att regeringen definierar vad detta innebär.
            Enligt nuvarande uppdrag är kraven enbart avkastning och vinstutdelning.
            Sannolikt behövs ett långsiktigt uppdrag att utveckla tågtrafiken
            för att tillgodose behoven hos framtidens resenärer och att staten
            ger SJ förutsättningar för att klara ett sådant uppdrag.
          </p>
          <p xml:id="i-Y5m1Gx2uizp51LZN8DDtmp">
            Vi anser att i SJ:s samhällsuppdrag ska ingå att verka för fördubblingsmålet
            i kollektivtrafiken genom ett ökat tågresande med hög punktlighet
            och kvalitet för resor mellan alla delar av Sverige och till huvudorterna
            i våra grannländer. I samband med uppdraget ska SJ:s utdelningskrav
            till staten slopas. Vi anser att det är bra att SJ, som alla bolag,
            går med vinst, men anser att vinstutdelningskravet till staten
            bör tas bort. Vinsten ska istället återinvesteras i verksamheten.
          </p>
          <p xml:id="i-GTVtonQpK69XdP6vTkUJM">
            Att verka för fördubblingsuppdraget innebär även enligt vår mening
            att SJ
          </p>
          <list xml:id="i-3rqCrzo7D4gSqm6BL6AXFC" style="ul">
            <item xml:id="i-FiwjQZwzxQ9bJS2EPgfeU4">
              kör nattågstrafik i Sverige,
            </item>
            <item xml:id="i-TtEGK3jEgFbvDd4GhRVRMs">
              säljer tågbiljetter till utlandet,
            </item>
            <item xml:id="i-8uW6NyQtc48swoBvoAELzn">
              skaffar moderna tåg till ny trafik och kommande HH-banor samt
              nattågstrafik, anpassade efter svenska behov,
            </item>
            <item xml:id="i-UU3K6oD84kFL7dkXxTfnq5">
              trafikerar vissa trafiksvaga banor som är samhällsekonomiskt
              motiverade.
            </item>
          </list>
        </div>
        <div xml:id="i-QS4BSZrtJCfxcPKEqSCWaD" type="signatureBlock">
          <list xml:id="i-5q7jazDvCRW4zi1NMgVdep">
            <item xml:id="i-VpJqUyFrkAsmAcz3NJoEFc" who="i-M1BGVoUpAkXK7M1XiJWRAe" type="signature">
              Niclas Malmberg (MP)
            </item>
            <item xml:id="i-Aes2DgpVnzGM6YfSDGDj3Z" who="i-XSuWURvcJRjSbVSYUBBuD2" type="signature">
              Stina Bergström (MP)
            </item>
          </list>
        </div>
      </div>
    </body>
  </text>
</TEI>
