<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00010">
  <teiHeader>
    <fileDesc>
      <titleStmt>
        <title>med anledning av prop. 2008/09:69 Fortsatt svenskt deltagande i den internationella säkerhetsstyrkan i Afghanistan (ISAF)</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:69 Fortsatt svenskt deltagande i den internationella säkerhetsstyrkan i Afghanistan (ISAF)</title>
          <idno type="rdwebb">GW02U10</idno>
          <rs type="number">U10</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U10/text</ref>
          <ref type="dokument_url_html">http://data.riksdagen.se/dokument/GW02U10</ref>
          <ref type="dokumentstatus_url_xml">http://data.riksdagen.se/dokumentstatus/GW02U10</ref>
          <ref type="doc">http://data.riksdagen.se/fil/F2DAA5F5-FE25-4495-9725-53BD7397DEA8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RJ83sTtQ8c3R3VD4B55j8P</idno>
            <name>Åsa Lindestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YDnK8VSSiRoNGUj2EGkAeD</idno>
            <name>Peter Jeppsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2Gu4ZGJPSHe5VzhGSDaUPk</idno>
            <name>Inger Jarl Beck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FWGPPxcLZRFDrb58TQhLuJ</idno>
            <name>Mats Berglind</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ZFRytxp42GY9ezPWoyG7v" type="basedOn"/>
        <correspContext corresp="i-ZFRytxp42GY9ezPWoyG7v">
          <ref>Proposition 2008/09:69</ref>
        </correspContext>
        <correspAction xml:id="i-5QRwk6H5sE7TDapAfpNVE7" type="signed"/>
        <correspContext corresp="i-5QRwk6H5sE7TDapAfpNVE7">
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GymTck6WQqRkdN12tqCZDr"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-RJ83sTtQ8c3R3VD4B55j8P"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-YDnK8VSSiRoNGUj2EGkAeD"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-2Gu4ZGJPSHe5VzhGSDaUPk"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-FWGPPxcLZRFDrb58TQhLuJ"/>
        </correspContext>
        <correspAction xml:id="i-Hp6izxE6ouHfq2PMibF4Fo" type="referral">
          <date when="2008-12-05"/>
        </correspAction>
        <correspAction xml:id="i-EYWmkVRdnpPLnpg5sbD4pX" type="dismissal">
          <date when="2008-12-04"/>
        </correspAction>
        <correspAction xml:id="i-AZci6eLZYXtAbNMnChD5Ay" type="dismissal">
          <date when="2008-12-04"/>
        </correspAction>
        <correspAction xml:id="i-NNHi16bRdV9GJwgnGtch1n" type="transfer">
          <date when="2008-12-03"/>
        </correspAction>
        <correspAction xml:id="i-GZoakb3gmvVaerA7zvEuLH" type="submission">
          <date when="2008-12-03"/>
        </correspAction>
        <correspAction xml:id="i-WPTFWvuUDMds7zAifgrVHJ" type="assigned"/>
        <correspContext corresp="i-WPTFWvuUDMds7zAifgrVHJ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5it3LHff6jkYmchYuMqdGE" type="motBody">
        <div xml:id="i-HJMveZGGH6nRYXexVruo9Z" type="motProposal" subtype="förslag">
          <head xml:id="i-UHGso99iUDUJipoK2GCt7R">
            Förslag till riksdagsbeslut
          </head>
          <list xml:id="i-8VMn1fAetfiUHKg6913HcG" style="ol">
            <item xml:id="i-Tug6SuJbHYUDHoapF4J5K7">
              Riksdagen tillkännager för regeringen som sin mening vad som
              anförs i motionen om att regeringen för riksdagen bör presentera
              en långsiktig och bred strategi för det svenska engagemanget i
              Afghanistan med tonvikt på en framtida ökad civil närvaro och
              en minskad militär närvaro.
            </item>
            <item xml:id="i-ARoZx3wuSCdNW4DB6kCLHW">
              Riksdagen tillkännager för regeringen som sin mening vad som
              anförs i motionen om att regeringen i händelse av en större permanent
              ökning av den svenska truppen i Afghanistan som rör marginalen
              mellan de planerade 500 personerna och taket på 855 personer ska
              inkomma med en proposition till riksdagen.
            </item>
            <item xml:id="i-2xvEaXWW7ua72Cn7WFCxpe">
              Riksdagen tillkännager för regeringen som sin mening vad som
              anförs i motionen om att den svenska regeringen i sin första kontakt
              med den nya amerikanska administrationen måste kräva ett slut
              på den typ av krigföring i Afghanistan som orsakar civila dödsoffer.
            </item>
            <item xml:id="i-5UT1KjNvocutez2pWyJ7XJ">
              Riksdagen tillkännager för regeringen som sin mening vad som
              anförs i motionen om riskerna med en sammanblandning mellan ISAF
              och OEF.
            </item>
            <item xml:id="i-CRGpHrJAabNohaNR5gHBnj">
              Riksdagen tillkännager för regeringen som sin mening vad som
              anförs i motionen om att det internationella samfundet, inklusive
              Sverige, bör öka det civila engagemanget i Afghanistan.
            </item>
          </list>
        </div>
        <div xml:id="i-5MJ7EJmPugUALeRFapDhko" type="motContent">
          <head xml:id="i-N9iurj3yTdf9KuUwi9AX8w" type="h1">
            Motivering
          </head>
          <p xml:id="i-Uaqc1uGNNvGN3fTp2xpGqe">
            Sverige har en lång tradition av att delta i av Förenta nationerna
            beslutade fredsfrämjande operationer. Sverige har samtidigt en
            lång tradition av solidaritet med Afghanistans folk. Socialdemokraternas
            ställningstagande för ett fortsatt svenskt deltagande i ISAF har
            sin grund i dessa traditioner och syftet är att bidra till ökad
            säkerhet och därmed möjliggöra en återuppbyggnad av Afghanistan.
          </p>
          <p xml:id="i-85vfLt1oj5CTdgbj1nSpfm">
            Få länder är och har varit så hårt drabbade av krig och nöd som
            Afghanistan. Under de senaste årtiondena har befolkningen lidit
            under bland annat sovjetisk ockupation, inbördeskrig och talibanernas
            förtryck. På få andra platser i världen har kvinnor och flickors
            rättigheter varit så åsidosatta som i Afghanistan, framför allt
            under talibanregimens tid. Alla dessa umbäranden har lett till
            att afghanerna är ett av världens fattigaste folk, där 40 % av
            befolkningen lever på mindre än en halv dollar per dag.
          </p>
          <p xml:id="i-W6Xj1Jdjp5g7RDePZECs9J">
            Mycket har dock förbättrats i Afghanistan de senaste åren genom
            att det internationella samfundet har tagit ett större ansvar
            för situationen i landet. Barn, nu också flickor, går i skolor
            i större utsträckning än någonsin tidigare. 2008 hade antalet
            elever ökat till cirka sex miljoner jämfört med mindre än en miljon
            under talibantiden. Hälsosystemet har förbättrats. En majoritet
            av befolkningen har nu tillgång till grundläggande hälsovård.
            Det har också skett framsteg gällande uppbyggnaden av staten och
            dess funktioner: demokratiska val har hållits, den afghanska armén
            byggs upp och tränas liksom poliskåren med målet att landet i
            framtiden självt ska kunna ansvara för säkerhet och stabilitet.
          </p>
          <p xml:id="i-7BpzDjtQ3j6E1DkeyjQfdN">
            Samtidigt har situationen försämrats, främst under de senaste
            två åren. Våldet ökar, i vissa områden där talibaner och andra
            extrema grupper dominerar tvingas skolor att stänga och lärare
            och elever har dödats. Korruptionen är ett mycket stort problem
            och utgör ett hinder för utvecklingen. Afghanistan hör fortfarande
            till ett av världens fattigaste länder. Arbetslösheten är mycket
            hög, och en stor del av ekonomin utgörs av den ökande odlingen
            av opiumvallmo och framställningen av opium och heroin. Afghanistan
            är ursprungslandet för ca 80 % av det heroin som säljs i Sverige
            även om det kan påpekas att det anses att det inte finns opiumodlingar
            i den region där Sverige har ansvaret för en regional enhet för
            säkerhet och återuppbyggnad, ett s.k. PRT.
          </p>
          <p xml:id="i-Pnfh8mh3W2aTxrTdzB6yNM">
            FN:s säkerhetsråd har genom resolution 1386 (2001) och ett flertal
            förlängningsbeslut senast genom säkerhetsrådets resolution 1833
            (2008) givit den internationella säkerhetsstyrkan ISAF (International
            Security Assistance Force) mandat att under FN-stagdans kapitel
            VII stödja övergången till demokratiskt styre. ISAF:s mandat är
            därutöver än mer folkrättsligt underbyggt genom den afghanska
            regeringens samtycke.
          </p>
          <p xml:id="i-EjbjaMMqQmHgZk55ckkefD">
            Sverige har sedan länge ett starkt engagemang i Afghanistan,
            inte minst genom Svenska Afghanistankommittén som verkat i landet
            sedan början på åttiotalet. Sverige har också länge varit en stor
            biståndsgivare, både multilateralt och bilateralt. Det svenska
            biståndet har bl.a. varit inriktat på utbildning, stöd till demokratiseringsprocessen,
            mänskliga rättigheter och återuppbyggnad av statliga institutioner
            samt humanitär hjälp. En ny samarbetsstrategi med Afghanistan
            ska nu, vilket står i propositionen, arbetas fram och biståndet
            ska öka. För att de omfattande svenska bistånds- och återuppbyggnadsinsatserna
            ska kunna genomföras krävs att säkerhetsläget förbättras eller
            åtminstone inte försämras.
          </p>
          <p xml:id="i-RAhhPSZSPGu4MVTn37ZcrE">
            Regeringen föreslår nu i proposition 2008/09:69 att riksdagen
            medger att regeringen ställer en svensk väpnad styrka bestående
            av högst 855 personer till förfogande för deltagande i den internationella
            säkerhetsstyrkan i Afghanistan (ISAF) till utgången av december
            månad 2009, under förutsättning att det även fortsättningsvis
            finns ett giltigt mandat för styrkan enligt beslut av Förenta
            nationernas säkerhetsråd. Den faktiska svenska styrkan beräknas
            under 2009 uppgå till ca 500 personer, och i det begärda mandatet
            ryms en marginal för eventuella evakueringsinsatser . Den ökning
            av den svenska insatsen som propositionen avser rör en transportflygenhet
            som flyttas till Mazar-e-Sharif och en helikopterenhet med sjukvårdstransportförmåga
            samt en ökning av antalet militära rådgivare till den afghanska
            armén genom utbildnings- och samverkansgrupperna OMLT. En övergripande
            målsättning med de internationella insatserna är att det afghanska
            samhället med tiden självt ska kunna ansvara för säkerheten, och
            rådgivarnas arbete med den afghanska armén utgör en viktig del
            för att uppnå det målet.
          </p>
          <p xml:id="i-Na6J9GmBuTF64FYMbLgwtD">
            Socialdemokraterna står bakom den svenska insatsen inom ISAF
            och bifaller därmed propositionen.
          </p>
          <p xml:id="i-24MsWDvW7XmJR813RUP39V">
            Vi konstaterar att regeringen i denna proposition gått Socialdemokraternas
            krav till mötes när det gäller att begränsa mandatets längd och
            antalet soldater. Man redogör också tydligt för vilka anslag som
            belastas för såväl grundinsatsen som eventuella evakueringar.
            Regeringen skriver också att man avser att samråda med riksdagen
            vid en eventuell större ökning av insatsen även om en sådan ryms
            inom det mandat som söks i propositionen. Socialdemokraterna vill
            understryka vikten av att såväl den svenska insatsen som hela
            den internationella insatsen arbetar efter en tydlig strategi.
            I ljuset av detta är det av stor vikt hur den nya amerikanska
            administrationen under den tillträdande president Barack Obama
            kommer att agera. Nya förutsättningar kan komma att kräva en anpassning
            av den svenska insatsens utformning. Socialdemokraterna anser
            att regeringen i händelse av en permanent ökning av den svenska
            truppen i Afghanistan, även om det sker inom begärd ram, ska åläggas
            att till riksdagen inkomma med en proposition. Detta gäller inte
            en eventuell evakuerings- eller förstärkningsinsats som till sin
            natur är tillfällig och tidskritisk. I händelse av ett sådant
            fall gäller den av riksdagen tidigare beslutade ordningen, där
            regeringen har att informera riksdagen.
          </p>
          <p xml:id="i-3iENfXsiAyviGgThXVB87F">
            I tidigare propositioner om svenskt deltagande i internationella
            insatser som lagts fram av den borgerliga regeringen, har inga
            skrivningar om vikten av FN:s säkerhetsrådsresolutioner 1325 om
            kvinnor, fred och säkerhet, 1612 om barn i väpnade konflikter
            eller 1820 om sexuellt våld i väpnade konflikter funnits med.
            Vi socialdemokrater har kritiserat frånvaron av dessa viktiga
            frågor i tidigare propositioner och ser därför nu positivt på
            att regeringen i denna proposition beskriver dessa resolutioner
            samt i korthet berättar hur regeringen avser att verka för att
            dessa efterlevs.
          </p>
          <p xml:id="i-F8TDjkrYDxS1YzX1poce32">
            Längden på det mandat som nu begärs av regeringen motsvarar de
            årliga mandat för ISAF som ges av FN via resolution i säkerhetsrådet.
            Mandatlängden på ett år uppfyller också behovet av en frekvent
            återredovisning till riksdagen. En sådan är av stor vikt beroende
            på den osäkra och snabbt föränderliga situationen i Afghanistan.
          </p>
          <p xml:id="i-F75RwynxjNUcu9TbbqAine">
            Socialdemokraterna vill betona att det svenska deltagandet i
            ISAF bygger på ett mandat från Förenta nationernas säkerhetsråd.
            ISAF har ytterligare folkrättsligt stöd genom att den är inbjuden
            av landets regering.
          </p>
          <p xml:id="i-77bqLhq6t7bVWk37zByFTQ">
            Samtidigt som vi socialdemokrater i denna motion understryker
            vikten av den internationella militära närvaron i Afghanistan
            vill vi också belysa ett antal problem som försvårar ISAF:s uppdrag
            och i vissa fall motverkar arbetet med att skapa stabilitet och
            säkerhet. Stabilitet och säkerhet utgör förutsättningar för demokratisk,
            social och ekonomisk utveckling. I sin proposition har regeringen
            tyvärr valt att negligera dessa problem.
          </p>
          <p xml:id="i-892ZXFVLzih3bPu2XnwTL8">
            Enligt FN var antalet civila dödsoffer 1445 under januariaugusti
            2008, en ökning på 39 % jämfört med samma period året innan. Majoriteten
            av dessa dödsfall orsakas av regeringsfientliga trupper, företrädesvis
            talibaner. Tyvärr orsakar också den krigföring med exempelvis
            flygbombningar och räder in i byar som används främst av de amerikanska
            styrkorna inom koalitionen Operation Enduring Freedom (OEF) många
            civilas död. Förutom de humanitära tragedierna medför detta också
            att afghanernas förtroende för regeringen och de internationella
            styrkorna, tyvärr även för ISAF, minskar. Vissa åtgärder för att
            minska antalet civila dödsoffer har vidtagits, men i alltför liten
            grad. Detta är också något som påpekas i FN:s säkerhetsrådsresolution
            1833:
          </p>
          <p xml:id="i-Y4T83rNMgznWqwvFvEy2CS">
            Recognizing the efforts taken by ISAF and other international
            forces to minimize the risk of civilian casualties, and calling
            on them to take additional robust efforts in this regard, notably
            by the continuous review of tactics and procedures and the conduct
            of after-action reviews and investigations in cooperation with
            the Afghan Government in cases where civilian casualties have
            occurred and when the Afghan Government finds these joint investigations
            appropriate.
          </p>
          <p xml:id="i-AhonhgoB7nv9hVeJLZxTEN">
            Det krig mot terrorismen som USA:s nu avgående president George
            W Bush startade har fört med sig förödande konsekvenser på många
            plan. Runt om i världen sätter man nu sitt hopp till den tillträdande
            presidenten Barack Obama. Också när det gäller USA:s strategi
            och krigföring i Afghanistan finns anledning att hoppas på ett
            annat tillvägagångssätt under Obamas administration. Självfallet
            hade det varit lämpligt om vi vetat hur den nya amerikanska strategin
            kommer att se ut innan riksdagen beslutar om ett förlängt svenskt
            mandat. Det är dessvärre inte möjligt eftersom det kommer att
            dröja ytterligare ett okänt antal månader innan en ny strategi
            presenterats medan mandatet för den svenska insatsen går ut före
            årsskiftet. Det finns nu en reell möjlighet för de länder som
            deltar i ISAF att påverka den amerikanska strategin. Socialdemokraterna
            anser att den svenska regeringen i sin första kontakt med den
            nya amerikanska administrationen måste kräva ett slut på den typ
            av krigföring som orsakar civila dödsoffer.
          </p>
          <p xml:id="i-J5a65J81fxNeHohZfXizrb">
            Den andra internationella styrkan i landet, den amerikanskledda
            koalitionen Operation Enduring Freedom, OEF, har ett folkrättsligt
            mandat i form av inbjudan från Afghanistans regering, men dess
            uppgift skiljer sig betydligt från ISAF:s. OEF för ett regelrätt
            krig mot al-Qaida och talibanrörelsen. OEF:s krigföring har drabbat
            många oskyldiga civila afghaner. Krigföringen tillsammans med
            att OEF tillåtit sig att samverka med ökända krigsherrar gör att
            OEF är starkt ifrågasatt i Afghanistan.
          </p>
          <p xml:id="i-46cW67vWh2CMxM9LzXXogS">
            I propositionen beskrivs samarbetet mellan ISAF och OEF enbart
            i positiva termer. Samordning mellan styrkorna är behövligt och
            föreskrivs i de FN-resolutioner som ger ISAF dess mandat, men
            vi socialdemokrater är oroade över sammanblandningen mellan ISAF
            och OEF. Det är anmärkningsvärt att regeringen inte tycks se dessa
            risker. Därför är det nödvändigt att riksdagen kräver att regeringen
            agerar så att de uppgifter som angavs i proposition 2005/06:34
            för ISAF och därmed för den svenska truppen också ska gälla fortsättningsvis
            och att sammanblandningen därmed upphör. Där klarläggs att ansvaret
            för operativ terrorismbekämpning ligger på OEF och den afghanska
            armén. ISAF:s huvuduppgift ska vara att genomföra stabiliserings-
            och säkerhetsinsatser för att den afghanska regeringen ska kunna
            upprätthålla säkerheten och nå ut med sitt inflytande i provinserna
            och att därigenom möjliggöra biståndsinsatser.
          </p>
          <p xml:id="i-7yMB8Thf1hNBwdbXXZdZfv">
            Det är tyvärr uppenbart att Afghanistan kommer att vara i stort
            behov av säkerhetshöjande och fredsfrämjande stöd under många
            år framöver. Utan detta kommer säkerhetsläget för afghanerna att
            förvärras och möjligheterna till biståndsinsatser att avsevärt
            försvåras, kanske till och med omöjliggöras. Utan internationell
            närvaro föreligger också en mycket stor risk att talibanerna återtar
            kontrollen över Afghanistan. Det står klart vilka konsekvenser
            det skulle föra med sig. Redan i dag minskar rörelsefriheten i
            det afghanska samhället, särskilt för flickor och kvinnor. Propositionen
            visar på fakta som att hjälpinsatser försvåras, ett fyrtiotal
            hjälparbetare mördades av regeringsfientliga trupper under 2007
            och 6 % av skolorna hade bränts ned eller tvingats stänga under
            de senaste två åren.
          </p>
          <p xml:id="i-7LefAADfBFywT14dtGsxee">
            Utveckling och säkerhet förutsätter varandra. Läget i Afghanistan
            har förbättrats på många punkter, inte minst för kvinnor och flickor,
            men oerhört mycket återstår att göra i ett av världens fattigaste
            och mest krigsdrabbade länder. Det måste finnas en militär närvaro
            i Afghanistan för att garantera en säkerhet för medborgarna men
            också för biståndsarbetarna och för att möjliggöra en återuppbyggnad
            av landet. Det internationella samfundets militära engagemang
            är omfattande medan de civila delarna som utvecklingssamarbete
            och stöd till samhällsbyggandet endast uppgår till mindre delar
            i jämförelse.
          </p>
          <p xml:id="i-W6WR617vkigXR6CuaXdYnu">
            Socialdemokraterna är positiva till den ökning av utvecklingssamarbetet
            med Afghanistan som beskrivs i propositionen, där biståndet planeras
            att uppgå till 500 miljoner kronor år 2011. Men vi konstaterar
            också att den militära insatsen kommer att kosta dubbelt så mycket
            även efter biståndsökningen. Det är inte rimligt att ha en sådan
            obalans mellan insatserna. Vi vill därför se en mer rimlig balans
            mellan de civila och de militära insatserna.
          </p>
          <p xml:id="i-N5YherStcxvRgYeoS6gbjC">
            Vi vill också peka på vikten av att hålla åtskillnad mellan civila
            och militära insatser. Militärens uppgift och kompetens är totalt
            annorlunda än biståndsorganisationernas. För oss socialdemokrater
            är det viktigt att rollerna hålls isär. Det vore förödande för
            det svenska biståndets trovärdighet om militären delvis går in
            i biståndsarbetarens roll. Det skulle dessutom hota biståndsarbetarnas
            säkerhet.
          </p>
          <p xml:id="i-Cz3x1cKU1vMNEh9tEqiSdP">
            Under den socialdemokratiska regeringen beslutades att de svenska
            insatserna med stöd till andra länders säkerhetssektorsreformer,
            SSR, skulle utökas. Det har bl.a. inneburit att svenska försvarsmyndigheter
            i dag sysslar med SSR-verksamhet i länder som Ukraina, Liberia
            och Afghanistan. I Afghanistan stöder svensk PRT-personal utbildningen
            av afghansk polis och militär. Det är viktigt att stödet till
            den militära delen av säkerhetssektorn fortsätter och utökas.
            Mer behöver också göras inom den civila delen av säkerhetssektorn.
          </p>
          <p xml:id="i-UrWmTpneZdamvQ7HwK7Hhw">
            Ju bättre det afghanska rättsväsendet och samhällsstyrningen
            kan fungera desto bättre blir också förutsättningarna för att
            på sikt fasa ut den militära delen av stödet till Afghanistan.
            En ökad polisiär närvaro, utbildning av afghansk polis och annat
            stöd kan tillsammans bidra till ett fungerande afghanskt rättsväsende
            och därmed större säkerhet och stabilitet.
          </p>
          <p xml:id="i-KTiM9Wbqy4qjS22H2vkb9y">
            Det internationella samfundets engagemang i Afghanistan måste
            sättas i ett större sammanhang för att nå framgång. Här vill vi
            betona vikten av att ytterligare stärka FN:s roll och av ökad
            samordning av de olika insatserna till stöd för Afghanistan samt
            vikten av en regional strategi där inte minst Pakistan ingår.
            I strategin måste också rymmas möjligheter till dialog med olika
            parter i konflikten.
          </p>
          <p xml:id="i-U1KSSuqKQVe2ycye9Xf7P1">
            Vi socialdemokrater vill att regeringen presenterar en långsiktig
            och bred strategi för det svenska engagemanget i Afghanistan.
            I en sådan strategi bör rymmas ökat civilt stöd för upprättande
            och förstärkningar av institutioner och strukturer för att möjliggöra
            byggandet av ett fungerande samhälle, en rättsstat som vilar på
            demokrati och kulturell förankring. Den afghanska befolkningens
            tilltro till den politiska och demokratiska processen och tron
            på att denna ger ökad trygghet och ekonomisk utveckling är den
            enda framkomliga vägen mot en framtid i fred och säkerhet. Detta
            är viktigt inte minst med tanke på de kommande valen i Afghanistan
            som ska ske under 2009 och 2010.
          </p>
          <p xml:id="i-CZqNSZxxvkir68mnsqUsyC">
            Problemen är komplexa och stora. Narkotikans stora betydelse
            för landets ekonomi, bönderna som har få alternativ till vallmoodlingen
            för sin försörjning, den utbredda korruptionen, talibanernas attacker
            mot skolor och mot Afghanistans regering, stridigheter mellan
            olika krigsherrar, brist på respekt för mänskliga rättigheter,
            särskilt kvinnors rättigheter, underutvecklingen och den svaga
            samhällsstyrningen är exempel som visar behovet av en långsiktig
            och sammanhållande strategi för stödet till Afghanistan.
          </p>
          <p xml:id="i-TYWi2ZWMw1CTkTKJipy1Zr">
            Den svåra situationen i Afghanistan kan bara uthålligt lösas
            genom mer humanitär hjälp och långsiktigt bistånd och inte med
            ständigt ökad militär närvaro. Regeringen bör ta fram en långsiktig
            och bred strategi som lägger tonvikten på en framtida ökad civil
            närvaro och en minskad militär närvaro.
          </p>
        </div>
        <div xml:id="i-AnyzHYkAftx1F8DSSvTqht" type="signatureBlock">
          <list xml:id="i-7FzUMc85KWqepKL2LjhRK3">
            <item xml:id="i-DfchrvZX5h4A6KSiPMrrey" who="i-9KG7jeGdkJDsSQQb3gKA2U" type="signature">
              Urban Ahlin (s)
            </item>
            <item xml:id="i-NzonLgsixDpdbcUmFHar3A" who="i-3S4u3rsmsb3bjgrsrZUU6Q" type="signature">
              Anders Karlsson (s)
            </item>
            <item xml:id="i-XMxZmicoHUGd4jqCRvSg7J" who="i-8Nio1rUw3hSjL6pvCGw22Y" type="signature">
              Carina Hägg (s)
            </item>
            <item xml:id="i-fXav4ENAS7cxPqVgFXxZX" who="i-GymTck6WQqRkdN12tqCZDr" type="signature">
              Peter Jonsson (s)
            </item>
            <item xml:id="i-NMo168rEQYaDG1vihy9LS2" who="i-GsygH5UJM18UkfLBHFkVdD" type="signature">
              Kent Härstedt (s)
            </item>
            <item xml:id="i-9TpjUrqQ78kzhiZqqsVrj9" who="i-RJ83sTtQ8c3R3VD4B55j8P" type="signature">
              Åsa Lindestam (s)
            </item>
            <item xml:id="i-VmrWRkPsUgRGB146h6Hcwa" who="i-Bmi9XXt8ni373cdiv3K6qx" type="signature">
              Kenneth G Forslund (s)
            </item>
            <item xml:id="i-QGBxyFSbWh42SoxxFZrfFF" who="i-YDnK8VSSiRoNGUj2EGkAeD" type="signature">
              Peter Jeppsson (s)
            </item>
            <item xml:id="i-MNkdxXC7vYoJzrUqK3Yk8D" who="i-FrTJne8fam41FasSB9mLUA" type="signature">
              Kerstin Engle (s)
            </item>
            <item xml:id="i-P1RdsPtaVB5XbrmQiwRWAc" who="i-2Gu4ZGJPSHe5VzhGSDaUPk" type="signature">
              Inger Jarl Beck (s)
            </item>
            <item xml:id="i-8HdPg9Lb4hMMYZXB9VXDbs" who="i-RZNwwHohbyBgLVVG4Dy1Bj" type="signature">
              Carin Runeson (s)
            </item>
            <item xml:id="i-9vneAdmQyJSrXsLvf1pvLe" who="i-FWGPPxcLZRFDrb58TQhLuJ" type="signature">
              Mats Berglind (s)
            </item>
          </list>
        </div>
      </div>
    </body>
  </text>
</TEI>
