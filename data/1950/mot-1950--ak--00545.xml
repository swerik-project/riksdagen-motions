<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__545/mot_1950__ak__545-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 545. 1
          </p>
          <p>
            Nr 545.
          </p>
          <p>
            Av herr Nilsson i Kristinehamn m. fl., i anledning av Kungl.
            Maj:ts proposition, nr 166, angående anslag för budget- året 1950/51
            till centraldepån för blindas arbeten m. m.
          </p>
          <p>
            Genom Kungl. Maj:ts proposition till riksdagen nr 166 har framlagts
            för- slag till omorganisation av verksamheten med försäljning
            av blinda hant- verkares produkter. Förslaget går ut på att den
            försäljningsverksamhet, som för närvarande bedrives av centraldepån,
            skall överlåtas till De blindas för- ening. Vidare föreslås nedläggande
            av den vid hantverksskolan i Kristine- hamn för blinda män bedrivna
            materialdepån. Med anledning av propositionen önska undertecknade
            framföra följande synpunkter och förslag.
          </p>
          <p>
            Försäljningen av blinda hantverkares produkter.
          </p>
          <p>
            Centraldepån för blindas arbeten inrättades genom beslut av 19388
            års riksdag. Syftet härmed var att samordna förekommande åtgärder
            för upp- hjälpande av de blindas förvärvsmöjligheter. Centraldepån
            skulle således dels sörja för materialanskaffning åt de blinda
            hantverkarna och dels för försäljning av dessas färdiga arbeten.
            Centraldepåns inrättande fördröjdes av olika skäl, men den har
            småningom kommit i full verksamhet enligt de uppdragna riktlinjerna.
            I september 1948 anmälde emellertid statens blinddepånämnd, att
            en be- tydande del av det till centraldepån anvisade förlagskapitalet
            gått förlorat, varjämte erinringar framfördes mot verksamhetens
            nuvarande organisa- tion. I anledning härav har statens sakrevision
            granskat centraldepåns verksamhet och framlagt ett förslag till
            omorganisation av denna. Propositionen. har nu upptagit sakrevisionens
            förslag, enligt vilket an- skaffningen av arbetsmaterial till
            de blinda hantverkarna och försäljningen av de blindas färdiga
            produkter skola skiljas åt. Anskaffningen av material förutsättes
            fortfarande skola ske genom centraldepån, under det att för- säljningen
            av de blindas färdiga arbeten skall överlåtas på entreprenad åt
            De blindas förening under former för vilka närmare redogöres i
            Proposi- tionen. Mot detta förslag till en centralisering av försäljningen
            av blindas arbe- ten anse undertecknade, att vägande invändningar
            kunna göras. För när- varande pågår en lokal försäljning av blindarbeten
            i stor utsträckning. I
          </p>
          <p>
            1 Bihang till riksdagens protokoll 1950. 4 saml. Nr 545—551.
          </p>
          <pb facs="riksdagen-motions-pdf/data/1950/mot_1950__ak__545/mot_1950__ak__545-002.pdf"/>
          <p>
            2 Motioner i Andra kammaren, nr 545.
          </p>
          <p>
            flera län finnas lokala försäljningsorganisationer, av vilka
            åtskilliga åt- njuta anslag från landstingen och därjämte stödjas
            av en ganska omfattande filantropisk verksamhet. Sålunda finnas
            lokala försäljningsorgan i Göte- borg, Vänersborg, Jönköping,
            Malmö, Linköping, Falun, Östersund m. fl. platser. För Värmlands
            län finns en försäljningsorganisation med säte i Kristinehamn.
            Enbart från denna försåldes under 1948 blindarbeten för 90 000
            kronor. Som jämförelse kan nämnas, att centraldepån under budget-
            året 1948/49 försålde av manliga blinda tillverkade varor för
            129 000 kronor. Det är vår uppfattning, att en centralisering
            av försäljningsverksamheten kommer att i hög grad minska det lokala
            intresse, som finns ute i landet för att hjälpa de blinda med
            försäljningen av dessas arbeten. Vi befara rentav, att den lokala
            verksamheten flerstädes kommer att upphöra. Det är begripligt,
            om de, som offrat sig frivilligt i detta arbete, tro sig kunna
            upphöra därmed, sedan staten övertagit ansvaret för försäljningen,
            låt vara att det sker genom en statlig entreprenör. Skulle såväl
            lokal som central försäljning förekomma, har man ju därjämte anledning
            befara, att det skulle komma att uppstå ett konkurrensförhållande
            vid försäljningen. Redan 1936 års utredning befarade detta och
            uttalade därför, att central- depåns försäljare noga skulle tillse,
            att deras verksamhet icke blev till skada för enskilda blinda
            hantverkare eller lokala försäljningsorganisatio- ner, vilka redan
            förvärvat en kundkrets. Omedelbart efter inrättandet av centraldepån
            1938 kunde förmärkas ett minskat intresse från de lokala frivilliga
            försäljningsföretagens sida. Departementschefen påpekar själv
            detta i propositionen, s. 23, där det efter att ha erinrats om
            nedgången i försäljningen heter:
          </p>
          <p>
            »I viss mån torde den omständigheten inverka, att på några håll
            organisa- tioner, som tidigare medverkat vid avsättningen av blindtillverkade
            varor, numera inskränkt eller nedlagt denna verksamhet.»
          </p>
          <p>
            För vår del anse vi, att det riktigaste vore att helt decentralisera
            verk- samheten med försäljningen av de blindas arbeten. Detta
            är även skolöver- styrelsens mening. Blindvarorna ha ute i landet
            en särskild goodwill. Kon- sumenter av dessa varor betala gärna
            ett litet överpris, om de ha klart för sig, att de därmed stödja
            de blinda hantverkarna. Denna goodwill kan inte utnyttjas på samma
            sätt av ett centralt organ, företrätt av försäljare från huvudstaden,
            som av lokala försäljningsorgan med goda kontakter hos den kundkrets
            som kan komma i fråga. Om nu statsmakterna ytterligare skola understödja
            försäljningsverksamheten dels genom förlagskapital och dels genom
            årliga tillskott till driften, vore det enligt vår mening riktigast
            att använda dessa medel till stärkande av de lokala försäljningsorganisatio-
            nerna och till uppbyggande av flera sådana. Därigenom uppbyggdes
            små- ningom en stark försäljningsorganisation omfattande hela
            landet och för- ankrad i de frivilliga lokala strävandena att
            hjälpa de blinda.
          </p>
          <pb facs="riksdagen-motions-pdf/data/1950/mot_1950__ak__545/mot_1950__ak__545-003.pdf"/>
          <p>
            Motioner i Andra kammaren, nr 5459. 3
          </p>
          <p>
            Materialdepån i Kristinehamn.
          </p>
          <p>
            Hantverksskolan för blinda män i Kristinehamn har varit i verksamhet
            sedan 1884. Ända sedan skolans tillkomst har vid sidan av undervisnings-
            verksamheten bedrivits försäljning av arbetsmaterial och verktyg
            till de blinda eleverna i syfte att underlätta dessas yrkesarbete,
            sedan de lämnat skolan. Efter hand har denna verksamhet fått en
            ganska betydande omfatt- ning. Sålunda försåldes från denna depå
            under budgetåret 1948/49 arbets- materialier för tillhopa 117
            410: 52 kronor. Jämsides härmed försåldes ge- nom depån vid skolan
            förfärdigade blindarbeten för 30 825: 05 kronor. Om- kostnaderna
            för materialdepåns verksamhet utgjordes av avlöningar och fria
            frakter till ett belopp av 13 215: 70 kronor.
          </p>
          <p>
            I propositionen föreslås nu, att materialdepån i Kristinehamn
            skall ned- läggas. Redan vid inrättandet av centraldepån 1938
            föreslogs nedläggande av kristinehamnsdepån. Riksdagen gjorde
            emellertid erinringar häremot, och depån har, trots försök som
            senare gjorts att få densamma avvecklad, fått fortsätta sin verksamhet.
          </p>
          <p>
            Nu föreslås, att kristinehamnsdepån skall upphöra med försäljningen
            av arbetsmaterial och verktyg, men det förutsättes tydligen, att
            skolan skall fortsätta med att efter förmåga sälja färdiga blindarbeten.
            Nedläggandet av materialförsäljningen vid skolan i Kristinehamn
            moti- veras, så vitt vi kunna finna, uteslutande med centraliserings-
            och rationa- liseringssynpunkter. Det anses icke rationellt att
            behålla försäljningen i Kristinehamn, eftersom det inträffat,
            att vissa kunder köpt materialier både från centraldepån och kristinehamnsdepån.
            Det anföres vidare, att frak- terna från kristinehamnsdepån till
            alla platser i Sverige ställa sig dyrare än från Stockholm. Att
            förbrukare av de ifrågavarande materialierna före- kommit som
            kunder vid både centraldepån och kristinehamnsdepån, är säkerligen
            riktigt. Förklaringen ligger i att särskilt under och efter kriget
            svårigheter yppat sig för kristinehamnsdepån att alltid ha tillräckligt
            sor- timent av materialier. Påståendet att frakter till alla platser
            i Sverige ställa sig dyrare från Kristinehamn än från Stockholm
            förefaller ganska orimligt, eftersom väl åtminstone järnvägsfrakttaxorna
            äro enhetliga för hela landet. Det bör observeras, att Kristinehamn
            har direkta sjöfartsförbindelser med kontinenten, varför import
            av materialier kan ske direkt till staden. Det är ganska lätt
            att framställa det som troligt, att en centraliserad rörelse ställer
            sig billigare än en decentraliserad. Det bör emellertid obser-
            veras, att det här rör sig om en mycket obetydlig ekonomisk fråga.
            Stats- makterna ha bidragit till kristinehamnsdepåns drift med,
            som redan an- givits, i runt tal 13 000 kronor. Häremot svarar
            emellertid delvis ett årligt överskott å depåns verksamhet, som
            uppgått till mellan 4500 och 7000 kronor. För budgetåret 1948/49
            uppgick detta överskott till 4 800 kronor. Statens nettokostnad
            var alltså för det senaste budgetåret ca 5 000 kronor.
          </p>
          <pb facs="riksdagen-motions-pdf/data/1950/mot_1950__ak__545/mot_1950__ak__545-004.pdf"/>
          <p>
            4 Motioner i Andra kammaren, nr 545.
          </p>
          <p>
            I propositionen förutsättes emellertid, att skolan skall fortsätta
            med att söka försälja färdiga blindarbeten. Styrelsen för skolan
            räknar med att det härför kräves personal, vars avlönande kommer
            att draga en kostnad av ca 8 000 kronor. Skolöverstyrelsen har
            i sitt yttrande förklarat sig anse denna kostnadssumma rimlig.
            Om materialförsörjningen skall nedläggas men försäljningen av
            blindarbeten fortgå, kommer helt naturligt överskot- tet av verksamheten
            att minskas, eftersom en stor del av detta överskott härledes
            från materialförsäljningen. Om överskottet sjunker med låt oss
            säga 3 000 kronor, komma statens utgifter för depån i Kristinehamn
            fort- farande att vara 5 000 kronor och ingenting har vunnits
            ens i ekonomiskt avseende. Däremot kommer skolans försäljning
            av blindarbeten att för- svåras genom att depån ej får föra materialier.
            Skolan kommer nämligen icke längre att kunna utnyttja fria frakter
            vid försäljning av blindarbeten, vilket hittills kunnat ske. Blindarbeten
            ha nämligen försålts genom skolans f. d. elever, som härpå haft
            en god förtjänst. Till sådana elever ha blind- arbeten kunnat
            bipackas vid rekvisition av arbetsmaterialier, varigenom fraktfrihet
            erhållits. Om man vidare anser sig ha anledning befara, att de
            blindarbeten, som icke längre kunna försäljas genom skolan, bli
            osålda sedan dessa skickats upp till centraldepån, har man fog
            för att befara, att nyordningen på detta område kommer att bli
            direkt förlustbringande för statsverket.
          </p>
          <p>
            Styrelsen för hantverksskolan för blinda i Kristinehamn har ständigt
            mot- satt sig tanken på ett nedläggande av materialdepån. Den
            gör detta även nu. Styrelsens viktigaste skäl är emellertid icke
            av ekonomisk utan av pe- dagogisk natur. Styrelsen, skolans rektor
            och lärare, äro samstämmigt av den meningen att såväl materialförsäljningen
            som försäljningen av blind- arbeten har den största betydelse
            för utbildningen vid skolan och för elever- nas möjligheter att
            finna sig till rätta, sedan de lämnat skolan. Genom materialförsäljningen
            ges skolan tillfälle att upprätthålla en fortlöpande kontakt med
            eleverna, sedan dessa lämnat skolan. Särskilt under de första
            åren, då eleverna skola försöka ta sig fram på egen hand som hantverkare,
            är det enligt skolstyrelsens och andras mening av största värde,
            att eleverna kunna vända sig till skolan, till sina gamla lärare,
            för att erhålla råd vid val av material och verktyger och i andra
            med arbetet sammanhängande spörs- mål. Dessa synpunkter ha uppenbarligen
            icke beaktats tillräckligt i propo- sitionen, trots att skolöverstyrelsen
            uttalat, att man icke kan bortse från denna pedagogiska motivering
            för depåns fortbestånd i oförändrat skick. Oss förefaller det
            ganska ofattbart, att i ett ärende av denna art obetyd- liga och
            tvivelaktiga ekonomiska favörer tillmätas större vikt än de blindas
            av särskilt sakkunniga instanser framhållna intressen. Det bör
            också observeras, att den organisationsplan, som framlägges i
            propositionen, uttryckligen angives vara ett provisorium under
            ett par år.
          </p>
          <pb facs="riksdagen-motions-pdf/data/1950/mot_1950__ak__545/mot_1950__ak__545-005.pdf"/>
          <p>
            Motioner i Andra kammaren, nr 549. 5
          </p>
          <p>
            Under denna tid skall ytterligare erfarenhet inhämtas. Det kan
            väl knappast vara välbetänkt att nedlägga en 66-årig med framgång
            bedriven verksamhet, så länge intet annat kan sättas i dess ställe
            än ett tvåårigt provisorium. Med hänvisning till vad ovan anförts
            till riksdagens tidigare intagna ståndpunkt beträffande kristinehamnsdepån
            tillåta vi oss föreslå, att riksdagen beviljar de begärda medlen
            till omorganisa- tion av försäljningsverksamheten av blindas arbeten
            men samtidigt uttalar, att innan försäljningsverksamheten, på
            sätt som föreslås i propositionen, överlåtes på De blindas förening,
            det överväges, om icke försäljningsverksamheten med större utsikter
            till framgång borde under centraldepåns ledning anförtros de lokala
            försäljningsorgan, som redan i stor utsträckning finnas, och att
            de anslagna medlen därvid användas till understödjande av dessa
            lokala försäljnings- organ och till inrättande av nya dylika,
            samt att riksdagen uttalar, att den depå för försäljning av ar-
            betsmaterial, verktyg m. m. till blinda hantverkare och blindarbeten,
            som finns inrättad vid hantverksskolan för blinda män i Kristinehamn,
            under alla förhållanden bör fortbestå på grund av den betydelse
            denna verksamhet har för de blinda hantverkare, som utbildas vid
            skolan.
          </p>
          <p>
            Stockholm i april 1950. Gustaf Nilsson Arvid Andersson, Harald
            Hallén.
          </p>
          <p>
            i Kristinehamn. Ryggestad.
          </p>
          <p>
            Holger Adolfsson. Aug. Spångberg. Manne Ståhl.
          </p>
        </div>
      </div>
    </body>
  </text>
</TEI>
