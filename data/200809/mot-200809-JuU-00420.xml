<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00420">
  <teiHeader>
    <fileDesc>
      <titleStmt>
        <title>Tvångsäktenskap och arrangerade äktenskap</title>
        <author corresp="i-M8LKQKEcsjHJKv8kSmhVcX">av Tomas Tobé (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tvångsäktenskap och arrangerade äktenskap</title>
          <idno type="rdwebb">GW02Ju420</idno>
          <rs type="number">Ju420</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju420/text</ref>
          <ref type="dokument_url_html">http://data.riksdagen.se/dokument/GW02Ju420</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju420</ref>
          <ref type="doc">http://data.riksdagen.se/fil/5258F2F8-A030-4C84-8AC3-986A8E5A8689</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M8LKQKEcsjHJKv8kSmhVcX</idno>
            <name>Tomas Tobé</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Mo6xm5YSf8XLE1Bu3er8fi" type="signed"/>
        <correspContext corresp="i-Mo6xm5YSf8XLE1Bu3er8fi">
          <note type="signatory" corresp="i-M8LKQKEcsjHJKv8kSmhVcX"/>
        </correspContext>
        <correspAction xml:id="i-NAoFiSbMXfTFjcE4MDqY1F" type="numbering">
          <date when="2008-10-08"/>
        </correspAction>
        <correspAction xml:id="i-HBvE5sdmNxCzC4NjrcePew" type="submission">
          <date when="2008-10-06"/>
        </correspAction>
        <correspAction xml:id="i-N8UHyP8SWYvUgeAvRVxaT" type="transfer">
          <date when="2008-10-06"/>
        </correspAction>
        <correspAction xml:id="i-2o79dqQhv1NZkQkw2wBAgm" type="assigned"/>
        <correspContext corresp="i-2o79dqQhv1NZkQkw2wBAgm">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Q4TDCtco4dEmoN5QeUyzuG" type="motBody">
        <div xml:id="i-FRHm8XTy4BuHLEfixqy8VW" type="motProposal" subtype="förslag">
          <head xml:id="i-PP3F9WG1RuuTmL39jEmXZk">
            Förslag till riksdagsbeslut
          </head>
          <list xml:id="i-4JnmcgMFWtm2Yitjse7hAY" style="ol">
            <item xml:id="i-Mht2KFzHahQHAobwyth8sq">
              Riksdagen tillkännager för regeringen som sin mening vad som
              anförs i motionen om att kriminalisera tvångsäktenskap och göra
              dem straffbara.
            </item>
            <item xml:id="i-F8QK3pkC4zLDWMAvDQgZqL">
              Riksdagen tillkännager för regeringen som sin mening vad som
              anförs i motionen om att införa en snävare definition av arrangerade
              äktenskap i utlänningslagen. 1
            </item>
          </list>
          <p xml:id="i-8wj1ATCbqKeQdTWSHeaXik">
            1 Yrkande 2 hänvisat till SfU.
          </p>
        </div>
        <div xml:id="i-Hu8pj4mB3Hb1r8vwkQTzwK" type="motContent">
          <head xml:id="i-Dh2b9oV6JxhcYuEva46MEQ" type="h1">
            Bakgrund
          </head>
          <p xml:id="i-WbgCLdEqA57M1JwHVsyCKb">
            Hedersrelaterat förtryck kan vara svårt att definiera då det
            många gånger handlar om olika former av psykiskt och fysiskt förtryck.
            Hedersbegreppet baseras framför allt på föreställningen om att
            mannens eller männens heder är beroende av andra familjemedlemmars
            uppförande och beteende. Begreppet i sig är starkt knutet till
            kontrollerad sexualitet och föreställningar om framför allt kvinnlig
            kyskhet, varför kvinnors underordning ofta är central. Hedersförtryck
            är för det mesta en kollektiv handling där män bestraffar kvinnor
            som vågar frigöra sig och bestämma över sin sexualitet och sin
            kropp. Den är kollektiv i den bemärkelsen att andra män stödjer
            maken, brodern eller fadern som begår våld i syfte att återupprätta
            sin eller gruppens heder. En familj eller släkts heder kan hotas
            av att enskilda individer bryter mot gruppens normer, eller om
            det finns rykten om att det skulle vara så. Ytterst handlar hedersproblematiken
            alltså om lydnad.
          </p>
          <p xml:id="i-83sNcTCtNu1GEa7kJoaqLE">
            Utmärkande för hedersrelaterat våld är att det ofta är sanktionerat
            av företrädare för en familj eller släkt. De allvarligaste hedersrelaterade
            brotten, exempelvis olaga frihetsberövande, människorov, tvångsgifte
            eller mord, är ofta planerade. Det är viktigt att poängtera att
            orsakerna till våldet är flera det kan vara sociala, traditionella
            men också individuella.
          </p>
          <head xml:id="i-4fWizC89acNAgze3ZKLyj3" type="h1">
            Flera offer
          </head>
          <p xml:id="i-47XD8mfZyUSVyrMTVvtzHf">
            När man diskuterar hedersvåld är det viktigt att man förstår
            att det inte endast är den enskilda kvinnan som drabbas utan att
            det är fler offer än så. Heders­relaterat våld drabbar även män
            som å ena sidan kan tvingas till äktenskap, och å andra sidan
            tvingas att kontrollera sina systrar samt att straffa dem om de
            brutit mot familjens regler. Kravet på lydnad, att följa familjens
            normer, seder och traditioner gäller med andra ord även män. Hedersrelaterat
            förtryck sker också mot dem som bryter mot en förväntad heterosexualitet,
            vilket drabbar såväl män som kvinnor.
          </p>
          <p xml:id="i-TUyKVWcyvbTPyD1am8RNrm">
            Vänner till de drabbade blir också offer då de kanske försöker
            skydda kvinnan från sin familj. Dessutom får vi heller inte glömma
            de män och kvinnor som väljer att inleda en relation i smyg med
            människor som befinner sig under hedershot. De blir i sin tur
            också offer. De kanske väntar och hoppas att de en dag får chansen
            att gifta sig med personen för att sedan tvingas konstatera att
            han eller hon blivit bortgift. Personen i fråga kanske drabbas
            av hot eller i värsta fall av våld från anhöriga till kvinnan
            de har en relation med. Det är med andra ord ett samhällsproblem,
            som inte bara drabbar människor med invandrarbakgrund utan även
            infödda svenskar och andra som inte härstammar från kulturer där
            hedersförtryck förekommer.
          </p>
          <head xml:id="i-6A5eufA44Ph6r3Q899dpu3" type="h1">
            Tvångsäktenskap
          </head>
          <p xml:id="i-U9KuMXKveL2R2mfJEJefKY">
            I Sverige är barn- och tvångsäktenskap förbjudet men dessvärre
            inte kriminaliserat. Tanken bakom att kriminalisera handlingar
            som strider mot lagen syftar till att ha en preventiv verkan.
            Trots att det är förbjudet att gifta bort barn blir flera ungdomar
            varje år bortgifta i arrangerade äktenskap. Om vi har ett förbud
            mot tvångsäktenskap i Sverige är det även rimligt att den som
            bryter mot lagen ska åläggas ett straff, annars blir lagen tämligen
            uddlös. Den dispensmöjlighet till äktenskap före 18 års ålder
            som finns idag måste användas ytterst restriktivt. Svenska flickor
            och pojkar är skyddade från tvångsäktenskap; samma skydd ska naturligtvis
            gälla för alla oavsett härkomst.
          </p>
          <head xml:id="i-Fd6wr9JVT3hyUE7pMa5Keo" type="h1">
            Utlänningslagen
          </head>
          <p xml:id="i-BuVuV3QEB8kHW5Esio2Wd2">
            I förarbetena i utlänningslagen möjliggör man för föräldrar med
            en annan kultur än den svenska att arrangera äktenskap för sina
            barn förbehållet att de unga två knyts samman av familjer som
            har bakgrund i länder där sådana upplägg tillhör det traditionella
            kulturmönstret. Följande kan läsas i utlänningslagens förarbeten:
            Personer som bor i Sverige (medborgarskap eller permanent uppehållstillstånd)
            och som har sin härkomst i länder där arrangerade äktenskap är
            en levande sed, får praktisera denna sed om han eller hon gifter
            sig med en person som också har denna tradition i sin härkomst.
            Villkoret är att den senare inte bor i Sverige (utlänningslagen,
            1989:529).
          </p>
          <p xml:id="i-6w5L5JbfxAzAo9Mh8FJeyK">
            Det är inte rimligt att barn gifts bort i arrangerade äktenskap
            där de i flera fall knappt har träffat personen de ska gifta sig
            med. Lagen måste bli mer tydlig för att klargöra att Sverige inte
            accepterar arrangerade äktenskap. Alla i Sverige ska ha samma
            individuella rätt att själva få bestämma med vem man vill gifta
            sig. Det borde vara en självklarhet.
          </p>
        </div>
        <div xml:id="i-9aE32S3ZBtmDZ9DnMTfVqC" type="signatureBlock">
          <list xml:id="i-GQQHRjsYJoy9VAj7HtuXoD">
            <item xml:id="i-2vn8Eh7mGarN8JaTD75stQ" who="i-M8LKQKEcsjHJKv8kSmhVcX" type="signature">
              Tomas Tobé (m)
            </item>
          </list>
        </div>
      </div>
    </body>
  </text>
</TEI>
