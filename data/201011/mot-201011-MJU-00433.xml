<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00433">
  <teiHeader>
    <fileDesc>
      <titleStmt>
        <title>Farliga kemikalier</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Farliga kemikalier</title>
          <idno type="rdwebb">GY02MJ433</idno>
          <rs type="number">MJ433</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ433/text</ref>
          <ref type="dokument_url_html">http://data.riksdagen.se/dokument/GY02MJ433</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ433</ref>
          <ref type="doc">http://data.riksdagen.se/fil/D84A50D8-5BE7-49E7-8A96-BFD8E4E42547</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RN84GwqsUs6KNPtrRGvNxV" type="signed"/>
        <correspContext corresp="i-RN84GwqsUs6KNPtrRGvNxV">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-GZ6Qx2ecDVQMLhbLjJJTVa" type="numbering">
          <date when="2010-10-29"/>
        </correspAction>
        <correspAction xml:id="i-M52uyg4HdCzV9eQ4UwNj2s" type="submission">
          <date when="2010-10-27"/>
        </correspAction>
        <correspAction xml:id="i-WMuYeUJzLSQeM88uiBE5XY" type="transfer">
          <date when="2010-10-27"/>
        </correspAction>
        <correspAction xml:id="i-YFg8NN4AZsapMXupSPLtXo" type="assigned"/>
        <correspContext corresp="i-YFg8NN4AZsapMXupSPLtXo">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9nbtiWVHqvacLy1aUpgmrm" type="motBody">
        <div xml:id="i-K9DoArGGsfFrCZSWZcG1n8" type="motProposal" subtype="förslag">
          <head xml:id="i-Nms4fmPXpAiXXqDNpXYXzK">
            Förslag till riksdagsbeslut
          </head>
          <list xml:id="i-MV7SdsywuhbUh9euUqRbHE" style="ol">
            <item xml:id="i-C3LtjqnMnqg1A4CV8nfQ7Q">
              Riksdagen tillkännager för regeringen som sin mening vad som
              anförs i motionen om vikten av att snabbt öka ambitionerna när
              det gäller att minimera användningen av farliga kemikalier i vår
              omgivning.
            </item>
            <item xml:id="i-LTcBx8v1H4voXLc78vbGqm">
              Riksdagen tillkännager för regeringen som sin mening vad som
              anförs i motionen om möjligheten att använda teknikupphandling
              med hänvisning till SIN-listan som en metod att påskynda utbytet
              av skadliga kemikalier mot mindre skadliga.
            </item>
          </list>
        </div>
        <div xml:id="i-48qXnQZZLph39CbLUs7WMH" type="motContent">
          <head xml:id="i-6jDPfkHR58cXakzVDwuvpp" type="h1">
            Bakgrund
          </head>
          <p xml:id="i-HRkYZT4wFzaQRRxL8FvbmD">
            Att antalet skadliga kemikalier växer för vart år som går är
            ett faktum. Kunskapen om vid vilka nivåer och vid hur långvarig
            exponering kemikalierna är skadliga för människor förbättras likaså
            hela tiden. Den självklara slutsatsen av den informationen är
            att vi idag mycket väl kan omge oss med kemikalier som vi om ett
            antal år kommer att ångra att vi utsatt oss och våra barn för.
            Insikten om att det kan vara på det viset är en av orsakerna till
            det försiktighetstänkande som manifesterats i den så kallade försiktighetsprincipen.
            Det vore rimligt att en sådan tillämpades på kemikalieområdet.
          </p>
          <p xml:id="i-9cTMj7HxwDoqF5LGzuQyTu">
            Gränsvärdena har även förändrats på grund av ny kunskap. För
            vissa kemikalier har gränsvärden halverats i genomsnitt vart 17:e
            år på grund av ny kunskap om deras risker. Den som är äldre än
            34 år kan därför ha utsatts för fyra gånger högre exponering av
            exempelvis lösningsmedel i industrin än de vi anser vara att rekommendera
            som maximal exponering idag.
          </p>
          <p xml:id="i-XptgVAzce3t8rBeEwECwJa">
            Ett särskilt stort problem utgör de så kallade persistenta och
            bioackumulerande ämnena som alltså både är mycket långlivade och
            svårnedbrytbara samtidigt som de effektivt lagras i biomassa både
            i växter och i djur.
          </p>
          <p xml:id="i-HAk873NQ3WHnBTWA3hLkX">
            I takt med att naturliga material blir allt dyrare skapar uppfinningsrika
            företag artificiella ersättningsmaterial. Dessa utgör idag ett
            snabbt växande inslag i inomhusmiljön, i form av både möbelmaterial
            och byggnadsmaterial, men även i kläder och framförallt i alla
            slags konsumtionsvaror. Leksaker är tyvärr inte något undantag.
          </p>
          <head xml:id="i-GXbVLmBRrhkV3iJ2SUYBUQ" type="h1">
            Förslag till åtgärder
          </head>
          <p xml:id="i-Vw6otV337RhcCkNRSfDLqc">
            Ingen bör mot sitt vetande bli utsatt för exponering av skadliga
            kemikalier. Nya material och kemiska föreningar måste underkastas
            mycket långtgående kontroller innan de sprids i stor mängd. Det
            ekonomiska intresset bör inte få styra över de folkhälsoförluster
            som riskeras. Skyddet av barn måste hållas mycket högt när det
            gäller ofullständigt undersökta produkter. Den som skadas bör
            ha rätt till ersättning från den som tillverkat och tillhandahållit
            det skadliga ämnet.
          </p>
          <p xml:id="i-B2g7Dd4sQQCrW3Sz8eEgz8">
            Det ovan uppräknade kan tyckas självklart men är inte det i dagens
            samhälle. Det faktum att marknadsintresset går före och att ämnen
            sprids utan att tillräcklig kunskap om deras risker har tagits
            fram gör att bevisbördan är orimlig för de som drabbas. Därför
            finns det ett stort område av lagar och regler som rimligen borde
            ses över för att minimera riskerna för att människor och miljön
            skadas samt för att säkerställa att de som ändå blir skadade får
            en rimlig ersättning. Här finns ett stort område för en ansvarskännande
            regering att ge sig i kast med men den här motionen tar inte det
            stora greppet utan siktar in sig på det som den offentliga sektorn
            kan göra i sin egenskap av en stor konsument.
          </p>
          <head xml:id="i-WQo9U4pnbMSgjCzRDGGyRR" type="h2">
            Tillämpa ett ledarskap med ett tydligt försiktighetstänkande
          </head>
          <p xml:id="i-CchaYfTPM1ZEk1TAS4RVMM">
            Regeringen styr inte enbart över ett stort antal myndigheter
            utan även över ett stort företagsimperium. Sveriges kommuner och
            landsting är likaså stora verksamhets­utövare. Policydokument
            kan ha stor påverkan när de är nya men faller ofta i glömska om
            de inte hålls vid liv genom ständiga uppföljningar och tävlingar
            mellan enheter eller uppmärksammas på andra sätt. Ett aktivt ledarskap
            är därför nödvändigt för att inte den malande motkraft som kortsiktiga
            ekonomiska vinster hela tiden utgör skall undergräva ambitionerna.
          </p>
          <p xml:id="i-VYh9gq5HXwY7HSi8F4CEEs">
            Marknaden erbjuder ständigt nya genvägar som en ekonomiskt hårt
            pressad mellanchef har svårt att säga nej till. Det är egentligen
            märkligt att en budget kan anses ha ett högre styrvärde än en
            miljöpolicy. Att kortsiktiga ekonomiska besparingar kan tillåtas
            när konsekvensen är så många gånger större kostnader på sikt.
            Nuvärdesberäkningar av framtida kostnader är ett cyniskt sätt
            att osynliggöra människors lidande i ekonomiska tabeller.
          </p>
          <p xml:id="i-QN6aNsmV9DNEsVjTMKSR5J">
            Samhället bör självklart agera föregångare när det gäller att
            omvärdera långsiktiga kostnader i förhållande till kortsiktiga
            ekonomiska vinster. Riksdagen bör därför ge till känna för regeringen
            som sin mening att riksdagen förväntar sig ett tydligare ledarskap
            från regeringens sida när det gäller att snabbt öka det tempo
            med vilket skadliga kemikalier tas bort. Riksdagen bör även tydligt
            uppdra åt regeringen att se över hur nya skadliga kemikalier kan
            stoppas tidigare än idag så att nya produkter och ämnen inte skall
            behöva göra skada innan de fasas ut.
          </p>
          <head xml:id="i-91X886kzojocwnkrSsFtt5" type="h2">
            Teknikupphandling som metod för produktutveckling
          </head>
          <p xml:id="i-33hhCXcAkYk7BxRq8USWMm">
            En konkret metod i arbetet med att minimera skadliga kemikaliers
            förekomst i vårt vardagsliv, i miljön och i våra kroppar är att
            organisera kraftfulla och medvetna kundgrupper som ställer krav
            på de produkter som de efterfrågar utöver det som marknaden redan
            erbjuder. Metoden kan kallas för samordnad teknikupphandling och
            tillämpades med stor framgång under 1990-talet.
          </p>
          <p xml:id="i-BN8cSLuDSFU248KuUa8d9k">
            Tyvärr har erfarenheterna av den verksamheten av någon obegriplig
            anledning begravts. De stora tekniksteg som togs när det gäller
            utveckling av bilar, vitvaror, byggmaterial och kontorsmaskiner
            har uteblivit sedan verksamheten avstannade. Det var så vi fick
            en halvering av energiförbrukningen i de flesta vitvaror, en återvinning
            på hela 90 procent av många kontorsmaskiner och bilar med helt
            nya bränslen. Jag är övertygad om att man kan gå vidare med den
            metoden.
          </p>
          <p xml:id="i-KPRV9Mu5zMXruizgoGXYfq">
            Miljö- och jordbruksutskottets behandling i betänkande 2009/10:MJU16
            av ett liknande motionssvar motiverar lite fördjupning i ämnet.
            Att det är tillåtet enligt EU att ställa krav innebär inte per
            automatik att de ställs och inte heller att de ställs på ett sätt
            som leder till förändringar hos producenterna. Svaret visar att
            majoriteten inte är beredd att ställa verkliga krav på företagen
            utan i stället utgår från att dessa hela tiden gör sitt bästa.
            Erfarenheten visar att så inte är fallet. För företagen gäller
            det att skapa så stora vinster som möjligt på varje nytt tekniksteg.
            Om ingen erbjuder tillräckligt stora förmåner för att ta ett nytt
            tekniksteg så sker det först när det är lönsamt, och jag menar
            att vi inte kan vänta på att alla steg i rätt riktning först får
            exploateras så länge som möjligt innan man tar nästa steg.
          </p>
          <p xml:id="i-jjM9hbS7vuGdUtTuiGnyu">
            Som stor upphandlare bör samhället, med staten som organisatör
            och samordnare, gärna i samverkan med privata kunder, i all upphandling
            ställa krav på att leverantören alltid skall använda de minst
            skadliga produkterna.
          </p>
          <p xml:id="i-RveiuX9v5inQbLeM5WNLhc">
            Ett sätt att förtydliga vid upphandlingar är att hänvisa till
            Chem Secs så kallade SIN-lista. Det är en lista som ständigt uppdateras
            och som ger den senaste kunskapen från all världens forskning
            på kemikalieområdet om hur man på bästa sätt kan minimera riskerna
            genom att ersätta en kemikalie med det minst farliga alternativet
            för stunden. SIN betyder Substitute It Now och är alltså en lista
            över vilka kemikalier som kan bytas mot andra mindre skadliga.
          </p>
          <p xml:id="i-MxwSDF2ZPv5xLtyN4gDjMV">
            Riksdagen bör ge regeringen till känna som sin uppfattning att
            det är en ansvarskännande regerings uppgift att organisera samordnad
            teknikupphandling i ökad utsträckning för att på så vis snabba
            på utvecklingen mot mindre skadliga produkter samt att i det arbetet
            använda SIN-listan som ett kvalificerat verktyg för att styra
            mot en snabb ersättning av farliga kemikalier i alla produkter.
          </p>
        </div>
        <div xml:id="i-WT1PhHu93rvNApGSSjgLQR" type="signatureBlock">
          <list xml:id="i-Tt46Pg5aTmEk99m7c1UCCV">
            <item xml:id="i-XroUVZKGh87WrGAN9jpFsW" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
