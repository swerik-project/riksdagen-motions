<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-02833">
  <teiHeader>
    <fileDesc>
      <titleStmt>
        <title>En bättre lärarutbildning och fler skickliga lärare</title>
        <author corresp="i-RaMkfMt8MzwfqAxncChJEu">av Erik Bengtzboe m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2833 av Erik Bengtzboe m.fl. (M)</title>
          <idno type="rdwebb">H6022833</idno>
          <rs type="number">2833</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H6022833/text</ref>
          <ref type="dokument_url_html">http://data.riksdagen.se/dokument/H6022833</ref>
          <ref type="dokumentstatus_url_xml">http://data.riksdagen.se/dokumentstatus/H6022833</ref>
          <ref type="docx">http://data.riksdagen.se/fil/0C9A3929-C4AA-441E-910A-43772F3DA077</ref>
          <ref type="pdf">http://data.riksdagen.se/fil/A8BDDADD-50DF-4A33-81F3-E44B0D5E4007</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RaMkfMt8MzwfqAxncChJEu</idno>
            <name>Erik Bengtzboe</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XLrZ31j4bp3hBFJB4MdNQ7" type="signed"/>
        <correspContext corresp="i-XLrZ31j4bp3hBFJB4MdNQ7">
          <note type="signatory" corresp="i-RaMkfMt8MzwfqAxncChJEu"/>
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction xml:id="i-UwsjrtiG6ay4dPJfttgb8e" type="submitted">
          <date when="2018-11-30"/>
          <time when="14:57:02"/>
        </correspAction>
        <correspAction xml:id="i-YJwcu4F6gXUATq9KXWNFW5" type="reviewed">
          <date when="2018-11-30"/>
          <time when="16:15:52"/>
        </correspAction>
        <correspAction xml:id="i-GVXSU42Ps5NDd169SSi4oR" type="referred">
          <date when="2018-12-05"/>
        </correspAction>
        <correspAction xml:id="i-QqqWMkebjir6dEu9jkyZpW" type="assigned">
          <date when="2019-06-25"/>
          <time when="14:53:16"/>
        </correspAction>
        <correspContext corresp="i-QqqWMkebjir6dEu9jkyZpW">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-Hr8qoU6K7vnZbcCBVwcxHZ" type="behandlas_i"/>
        <correspContext corresp="i-Hr8qoU6K7vnZbcCBVwcxHZ">
          <ref type="uppgift">2018/19:UbU10</ref>
          <ref type="ref_dok_id">H601UbU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-A5h5p73mWEmt2KWNnLRhao" type="behandlas_i"/>
        <correspContext corresp="i-A5h5p73mWEmt2KWNnLRhao">
          <ref type="uppgift">2018/19:UbU9</ref>
          <ref type="ref_dok_id">H601UbU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU9</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DvipoydrsrrQt3AQy8TLp5" type="behandlas_i"/>
        <correspContext corresp="i-DvipoydrsrrQt3AQy8TLp5">
          <ref type="uppgift">2018/19:UbU13</ref>
          <ref type="ref_dok_id">H601UbU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU13</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2833 av Erik Bengtzboe m.fl. (M)
          En bättre lärarutbildning och fler skickliga lärare
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-L22pJodLzFAyF8bnA1mXod">
            Förslag till riksdagsbeslut
          </head>
          <list style="ol">
            <item xml:id="i-3DCMAAQVDhgUgBDSqyeG83">
              Riksdagen ställer sig bakom det som anförs i motionen om en gemensam
              grund för vilka krav som ska gälla för respektive KPU-inriktning
              och bedömning av behörighet och tillkännager detta för regeringen.
            </item>
            <item xml:id="i-43U5uY4iZaGCLkx5xBQv7e">
              Riksdagen ställer sig bakom det som anförs i motionen om att
              disputerade som läser till lärare ska ha en kortare utbildningstid
              än i dag och tillkännager detta för regeringen.
            </item>
            <item xml:id="i-Y12nNCCzUcBZMrroGXX9i6">
              Riksdagen ställer sig bakom det som anförs i motionen om att
              tillåta fjärrunder­visning i fler ämnen och tillkännager detta
              för regeringen.
            </item>
            <item xml:id="i-AT4SZNsjGcz1v1Vzykkdsq">
              Riksdagen ställer sig bakom det som anförs i motionen om en strategi
              för skolans digitalisering och tillkännager detta för regeringen.
            </item>
            <item xml:id="i-SY4rsRdpspRfPe6eprvp6P">
              Riksdagen ställer sig bakom det som anförs i motionen om kvalitet
              och mål för den verksamhetsförlagda lärarutbildningen och tillkännager
              detta för regeringen.
            </item>
            <item xml:id="i-8yoJfqiZWLKpbuaGfLHD85">
              Riksdagen ställer sig bakom det som anförs i motionen om att
              utreda hur nyutexaminerade lärare kan få en bättre introduktion
              till läraryrket och tillkännager detta för regeringen.
            </item>
            <item xml:id="i-ACtHydrpZxniqfy2kP2rBN">
              Riksdagen ställer sig bakom det som anförs i motionen om lärares
              kompetens gällande elever med neuropsykiatriska funktionsvariationer
              och tillkännager detta för regeringen.
            </item>
            <item xml:id="i-M2MVzDx5SQYbPj9hQLSyr9">
              Riksdagen ställer sig bakom det som anförs i motionen om att
              förkorta KPU till ett år och tillkännager detta för regeringen.
            </item>
            <item xml:id="i-GpZd1RqoC2dAN3y7xGsUuG">
              Riksdagen ställer sig bakom det som anförs i motionen om att
              möjliggöra för lärarutbildningar på högpresterande skolor och
              tillkännager detta för regeringen.
            </item>
            <item xml:id="i-NUFZxkg8hFV9LumEa69CFG">
              Riksdagen ställer sig bakom det som anförs i motionen om att
              öppna upp för fristående lärarutbildningar och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-5rFTW77K6BoGxurb7CAGkW" type="h1">
            Motivering
          </head>
          <p xml:id="i-7ofCq8uCisJNEwbcdFn1V6">
            Lärarna är nyckeln till att alla elever ska klara skolan med
            framgång. Det är därför av största vikt att lärarutbildningens
            innehåll går hand i hand med de utmaningar skolan står inför.
            Flera viktiga steg har tidigare tagits för att stärka läraryrkets
            status och lärarnas kompetens. Mellan 2006 och 2014 sjösattes
            en ny och modern lärarutbildning. Lärarnas kompetens stärktes
            därtill med två lärarlyft, ett matematiklyft och en karriärtjänstreform.
          </p>
          <p xml:id="i-GEe6nye8Fbm6fFcWB2g46Q">
            Internationella undersökningar visar att svenska lärare använder
            en mindre andel av sin tid till undervisning jämfört med andra
            länder. Skolverket pekar på att svenska lärare lägger över två
            timmar per dag på administration och uppgifter relaterade till
            ordning och omsorg. Det handlar exempelvis om att iordningställa
            lokaler, behandla ledighets­ansökningar, agera rastvakt och övervaka
            omklädningsrum. Det är tid som skulle kunna användas till lärande,
            lektionsförberedelser och till att ge stöd åt dem som behöver
            det mest. Moderaterna välkomnar de satsningar på lärarassistenter
            som gjorts för att underlätta lärarnas administrativa arbete.
          </p>
          <p xml:id="i-8KjebNxFT3r8HT5biR44HG">
            Men mer behöver göras för att lärarna ska kunna lägga mer tid
            på sitt kärnuppdrag: undervisningen. Skolverket bör därför fortsätta
            att se över lärarnas tidsanvändning och lämna förslag på hur mer
            tid kan frigöras till planering, kvalitetssäkring och under­visning.
          </p>
          <head xml:id="i-EKZ5vWVaGydwsdHCTKkuTq" type="h2">
            Fler lärare i klassrummen
          </head>
          <p xml:id="i-AVBmbEZCmJ6kQUaqwTBRye">
            Den akuta lärarbristen är ett av de största hoten mot våra möjligheter
            att stärka elevernas kunskaper i skolan. Intresset för att läsa
            en kompletterande pedagogisk utbildning (KPU) har ökat under de
            senaste åren. 2013 sökte 2 522 stycken till en KPU-utbildning.
            År 2016 hade den siffran nästan fördubblats till 4 448 sökande.
            Detta är en glädjande utveckling som visar att fler vill vara
            med och göra skillnad i våra barns lärande.
          </p>
          <p xml:id="i-ASFS6KagYncdizeoTbTpb6">
            Men siffror från riksdagens utredningstjänst, RUT, visar att
            nära 1 900 av de 4 448 sökande inte var behöriga och ofta saknar
            de bara några enstaka högskolepoäng. Orsaken till detta är stelbenta
            regelverk som begränsar möjligheterna för ämnes- och yrkeskunniga
            att kunna bli lärare. Bland annat ställer lärosätena olika förkunskapskrav
            och gör olika bedömningar av behörigheter. Det är regler som måste
            förändras, utan att kvaliteten försämras.
          </p>
          <p xml:id="i-MDNdqBXaw7YbG8s834rXrM">
            Moderaterna föreslår därför att lärosätena, i samråd med Skolverket,
            ska få i uppdrag att ta fram en gemensam grund för vilka krav
            som ska gälla för respektive KPU-inriktning och hur behörigheten
            ska bedömas.
          </p>
          <p xml:id="i-HnQtV9Yu6xoyPE3u9i2c1Z">
            Moderaterna vill också se en utökad användning av antagningsprincipen
            antagen med villkor. Vi vill att denna period förlängs med hela
            utbildningen. Detta skulle innebära att personer som i dag är
            högt akademiskt meriterade och andra yrkesskickliga inte hindras
            att påbörja en KPU-utbildning enbart på grund av avsaknad av ett
            par högskolepoäng. Moderaterna föreslår också att disputerade
            som läser till lärare ska ha en kortare utbildningstid än i dag.
          </p>
          <head xml:id="i-KR9sxkYzvSAwHvjXtK5hAQ" type="h2">
            Fjärrundervisning
          </head>
          <p xml:id="i-4rhvBUgY1Va815GUkJ3ui3">
            Alla elever i Sverige ska ha tillgång till en skola av hög kvalitet,
            oavsett var i landet de bor. På mindre orter möter dock skolorna
            andra utmaningar än skolor i större städer. Fjärrundervisning,
            som innebär att läraren undervisar elever via videolänk i realtid,
            gör det möjligt för små skolor att fortsätta erbjuda undervisning
            i alla ämnen i stället för att stänga ner och tvinga elever att
            flytta eller resa långt för att få sin undervisning. Moderaterna
            vill därför att fjärrundervisning ska vara tillåtet i alla ämnen.
          </p>
          <head xml:id="i-DQerpekTS77MeVDsSrSV4j" type="h2">
            En strategi för skolans digitalisering
          </head>
          <p xml:id="i-5qi7fxsK8bjMN9jPJTEGY6">
            En modern kunskapsskola förutsätter tillgång till moderna verktyg.
            Rätt använt kan it i skolan öppna nya möjligheter till en förenklad
            administration, pedagogisk utveckling och bättre stöd till elever
            i behov av särskilt stöd. Men det förutsätter att skolan och lärarna
            har den kompetens och kunskap som krävs för att fullt ut dra nytta
            av teknikens möjligheter. Dessutom bör investeringar i ny modern
            teknik alltid föregås av en konsekvensanalys utifrån om tekniken
            höjer kunskapsresultaten samt om det finns andra mer effektiva
            metoder att åstadkomma högre kunskapsresultat.
          </p>
          <p xml:id="i-RH9HjueQGwszSpHB89gCGV">
            I dag finns stora skillnader i graden av digitalisering mellan
            olika skolor. För att säkerställa att alla elever får samma förutsättningar
            till en modern kunskapsskola behövs en strategi för digitalisering
            av skolan och ett råd av experter för skolans digitalisering.
            En digital strategi bör bland annat innehålla:
          </p>
          <list style="ul">
            <item xml:id="i-Y9RUQBEUC6NaWwrr7tXi8d">
              Stöd för att huvudmän ska kunna välja digitala verktyg som höjer
              kunskapsresultaten.
            </item>
            <item xml:id="i-RgZgHE8m3fRSLf9YLnUB3r">
              Stöd till utbyggnad av digital infrastruktur i skolan.
            </item>
            <item xml:id="i-UjG45EdvZMf4Wct35JT4AN">
              Fortbildning för lärare med fokus på digitala lärverktyg.
            </item>
            <item xml:id="i-4GKQoozozdXSgMcNUfWKfg">
              Att Skolverket tillsammans med lärosätena tar fram metodik och
              utbildningar i syfte att stötta lärares användning av digitala
              lärverktyg.
            </item>
            <item xml:id="i-EkJnxXkAYkEkE2HRgrFb7h">
              Att Skolverket får i uppdrag att stötta utveckling och spridning
              av framgångsrika metoder.
            </item>
            <item xml:id="i-TvGeJCM6otMdkFbjqFdgYC">
              Alla lärare ska få med sig kunskap om metodik och didaktik i
              en digital skolmiljö från lärarutbildningen, inklusive digitala
              lärverkyg.
            </item>
            <item xml:id="i-SJvna9EkCiubJHmkcJwaX6">
              Forskning om digitala metoder i skolan.
            </item>
            <item xml:id="i-TDgLeZk941cX1kUTx1JznP">
              Att förskolan får ett uppdrag att aktivt arbeta för ett likvärdigt
              digitalt lärande.
            </item>
            <item xml:id="i-XAUveWyyDzSZYkRYwNJn4j">
              Att förskollärares it-kompetens säkerställs i utbildning och
              fortbildning.
            </item>
          </list>
          <head xml:id="i-QCvyZFgo9r8FNjZ1vQ33F7" type="h2">
            En bättre lärarpraktik och introduktion till läraryrket
          </head>
          <p xml:id="i-AhM1dftHTcamhkJJCwRGMg">
            Den verksamhetsförlagda utbildningen är lärarstudenternas första
            möte med eleverna i klassrummet. Genom VFU-perioden får lärarstudenterna
            inte bara en inblick i en lärares praktiska arbete utan framför
            allt en möjlighet att omsätta teoretiska kunskaper från lärarutbildningen
            i en klassrumsnära praktik. För många lärarstudenter är detta
            en värdefull tid som visar såväl läraryrkets möjligheter som utmaningar.
          </p>
          <p xml:id="i-NH2TpP9eb8Q9R5KzWdruc8">
            Men UKÄ konstaterar också att mer behöver göras för att höja
            kvaliteten av lärarstudenternas VFU-perioder. Utvärderingen visar
            att det råder en generellt stor brist på VFU-handledare och särskilt
            stor är bristen i gymnasieskolan. Bristen på utbildade VFU-handledare
            gör det svårare att upprätthålla en hög och jämn kvalitet under
            lärarstudenternas VFU-perioder.
          </p>
          <p xml:id="i-MTuh2Gi3VJpA8M4zdiF9No">
            Moderaternas målsättning är att alla lärarstudenter ska mötas
            av utbildade VFU-handledare. Vi vill därför att de lärosäten där
            lärarutbildningen finns i dagsläget, i högre utsträckning än i
            dag, erbjuder handledarutbildning på distans. Detta vore en viktig
            åtgärd för att snabbt öka andelen VFU-handledare med handledarutbildning.
          </p>
          <p xml:id="i-Umog5nGh9i6fCcdzjda8JF">
            Moderaterna föreslår också att UKÄ får i särskilt uppdrag att,
            inom ramen för de reguljära utvärderingarna av lärarutbildningarna,
            noggrant följa kvaliteten av lärarstudenternas VFU-perioder samt
            att föreslå åtgärder för hur kvaliteten kan fortsätta att höjas.
            Det är också viktigt att se över hur de nyutexaminerade lärarna
            kan få en bättre introduktion till läraryrket. Moderaterna vill
            därför tillsätta en utredning som ska lämna förslag på hur fler
            lärarstudenter kan rustas bättre och introduktionen till yrket
            kan bli enklare.
          </p>
          <head xml:id="i-FmsqdLFrAQTkenErcmie4a" type="h2">
            Lärares kompetens gällande elever med neuropsykiatriska funktionsvariationer
          </head>
          <p xml:id="i-XzJsGwbgRGbERHZJK56rRA">
            Enligt en undersökning av Karolinska institutet (2016) anser
            fyra av fem lärare att de saknar tillräcklig kompetens för att
            kunna bemöta och undervisa grundskoleelever med neuropsykiatriska
            funktionsvariationer (NPF). Det är allvarligt.
          </p>
          <p xml:id="i-UrGov3MgKn43XQt3rQB2w5">
            Många elever med bland annat ADHD får inte det individualiserade
            särskilda stöd som de enligt skollagen har rätt till. Moderaterna
            vill därför att lärosätena ges i uppdrag att säkerställa att alla
            lärarutbildningar får ett större inslag av utbildning i hur man
            undervisar elever med NPF.
          </p>
          <head xml:id="i-2Vt3f8sDT2ezh9Wj7nLvzP" type="h2">
            Förkorta KPU till ett år
          </head>
          <p xml:id="i-Mpenqr9HxZ2SGasx1Agpz2">
            Den vanligaste KPU-utbildningen (kompletterande pedagogisk utbildning)
            genomförs idag på 1,5 år. Men redan idag finns alternativa lösningar
            som underlättar såväl interaktionen mellan teori och klassrumspraktik
            och som gör att lärarstudenterna blir klara redan på ett år. Försöksprojektet
            Brobyggaren vid Göteborgs universitet är ett sådant exempel. Lärarstudenterna,
            som har färdig akademisk examen, läser här 90 hp med förhöjd studietakt,
            det vill säga 125 procent. Detta möjliggörs genom att lärar­studenterna
            genomför sin VFU (praktikperiod, 30 hp) parallellt med de akademiska
            studierna.
          </p>
          <p xml:id="i-479LAyesgExTTmKuBvtT84">
            Moderaterna vill permanenta och öppna upp för fler lärosäten
            att erbjuda en KPU-utbildning med förhöjd studietakt så att akademiker
            och yrkesverksamma kan läsa in en lärarlegitimation på ett år,
            det vill säga två terminer istället för tre terminer. Detta förslag
            underlättar och kortar vägen till läraryrket.
          </p>
          <head xml:id="i-pTWeL6Vc76423snGEG1d4" type="h2">
            Möjliggör för lärarutbildningar på högpresterande skolor
          </head>
          <p xml:id="i-3ubtGpLtjV4jmp9Gi8Cwci">
            För att lindra lärarbristen och utbilda fler skickliga lärare
            vill Moderaterna möjliggöra skolförlagda lärarutbildningar, likt
            det brittiska konceptet med Schools-direct. Det betyder att skolor,
            som av Skolinspektionen har fått högsta betygssättning och under
            lång tid kan påvisa en mycket god kvalitet, ska kunna anställa
            obehöriga lärare och i direkt anslutning till anställningen erbjuda
            en skolförlagd lärarutbildning som ger lärarstudenten en lärarlegitimation.
            Vidare ska ett krav på skolorna vara att lärar­studenterna undervisas
            och handleds av särskilt kvalificerade lärare, exempelvis lektorer
            eller förstelärare.
          </p>
          <p xml:id="i-NhwhirLRkt7PtNqLiWywVx">
            Lärarstudenterna ska ha en färdig akademisk examen inom de ämnen
            som man ska undervisa i och därutöver ha lägst ett C i betyg i
            sitt huvudämne, exempelvis matematik, svenska eller i ett NO-ämne.
          </p>
          <head xml:id="i-J5cBBbsWX6CUeEC6kxp6nk" type="h2">
            Öppna upp för fristående lärarutbildningar
          </head>
          <p xml:id="i-5jkjo35EADYMfNNiDPEDvp">
            Kraven är, och ska förbli, höga när det gäller tillstånden att
            driva lärarutbildning. I dag är det dock onödigt svårt att få
            tillstånd att driva KPU om man inte samtidigt har en lärarutbildning,
            något som kraftigt hämmar möjligheten för fler aktörer att växa
            fram.
          </p>
          <p xml:id="i-Je82bThTC7PQSkdkwigZ9s">
            Moderaterna har tillsammans med Liberalerna, Centerpartiet och
            Kristdemokraterna därför i en tidigare gemensam riksdagsmotion
            uppmanat regeringen att skyndsamt kartlägga de hinder som begränsar
            fristående aktörer från att starta och bedriva KPU. Det behovet
            kvarstår.
          </p>
        </div>
        <div type="motSignatures">
          <list>
            <item xml:id="i-DraaPkEy6NTZkeuzZvjJJh" who="i-RaMkfMt8MzwfqAxncChJEu">
              Erik Bengtzboe (M)
            </item>
            <item xml:id="i-f45TDAdWj1D62duxBbkhh" who="i-5kLPqJYKuXdEi7mU2QqyGZ">
              Maria Stockhaus (M)
            </item>
            <item xml:id="i-VWCb2BX2Dav6esw175kGcx" who="i-Apyf3DsrtN2zmshEtt35Qo">
              Marie-Louise Hänel Sandström (M)
            </item>
            <item xml:id="i-LusN856HbJe43g2xtqKVcu" who="i-J3vB7EYXWFGfYPGahysXrd">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
