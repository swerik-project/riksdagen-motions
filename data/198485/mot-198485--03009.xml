<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--03009">
  <teiHeader>
    <fileDesc>
      <titleStmt>
        <title>Närradio (prop. 1984/85:145)</title>
        <author>Jan-Erik Wikström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Närradio (prop. 1984/85:145)</title>
          <idno type="rdwebb">G8023009</idno>
          <rs type="number">3009</rs>
          <ref type="dokument_url_text">http://data.riksdagen.se/dokument/G8023009/text</ref>
          <ref type="dokument_url_html">http://data.riksdagen.se/dokument/G8023009</ref>
          <ref type="dokumentstatus_url_xml">http://data.riksdagen.se/dokumentstatus/G8023009</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-f6GS1tANGPnUfscJ7B513" type="signed"/>
        <correspContext corresp="i-f6GS1tANGPnUfscJ7B513">
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-HZV5H2PBrEbNREbjvh2nWq"/>
          <note type="signatory" corresp="i-788GHtzSVWps3NNq8zFMiq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__3009/mot_198485__3009-001.pdf"/>
      <fw xml:id="i-MY1BYYLyWYz4swqCh47Dgo">
        Mot. 1984/85:3009 10
      </fw>
      <div xml:id="i-QwMtRnnSP48TSXsbg8kP7u" type="motHeader">
        <div xml:id="i-LbFx9Zfk9GCw5WuEGmvqDm" type="motTitle"/>
        <div xml:id="i-HMKiyCPuFbDAVDSGGhdi1s" type="motSubmissionInfo"/>
      </div>
      <div xml:id="i-9iS79cYukLBjWX3Za2mzHr" type="motBody">
        <div xml:id="i-Ejqf4aTna4jJF5VJ448BYZ">
          <p xml:id="i-LJuvd5sPKajo1nFMNVAtcf">
            Motion
          </p>
          <p xml:id="i-YYYywv5ADoyhBZ6hhaHHng">
            1984/85:3009
          </p>
          <p xml:id="i-YBmCUvrwTn4NuHmUJR4nsz">
            Jan-Erik Wikström m. fl. Närradio (prop. 1984/85:145)
          </p>
          <p xml:id="i-9ak5J6KHCcfKkf9GUez8Dp">
            Närradion har blivit en stor framgång. Erfarenheterna av nära
            sex års försöksverksamhet bekräftar att de möjligheter som närradion
            erbjuder det ideella föreningslivet att på sina egna villkor komma
            till tals i etern genom lokala radioprogram svarar mot ett stort
            behov. Till att börja med rådde på partipolitiska grunder oenighet
            om närradions möjligheter att tillgodose behoven inom de ideella
            organisationerna att med hjälp av egna radioprogram komma i närmare
            kontakt dels med sina egna medlemmar, dels med en bredare allmänhet.
            Tveksamheten inför närradion inom det socialdemokratiska partiet
            resulterade i att de organisationer som står socialdemokratin
            nära under försöksverksamhetens inledningsskede i stor utsträckning
            förhöll sig avvaktande och inte deltog i verksamheten. Andra folkrörelser
            insåg emellertid tidigt vilka möjligheter närradion skulle kunna
            erbjuda och deltog med entusiasm i försöksverksamheten redan från
            starten. Särskilt gällde detta de olika trossamfunden, av vilka
            pingströrelsen, med sin tidigare mångåriga erfarenhet av radioverksamhet
            genom IBRA radio, på många orter gått i spetsen när det gällt
            att samla och kanalisera intresset för närradiosändningar. Efter
            riksdagens beslut 1982 att närradioverksamheten — utan att ännu
            permanentas — skulle övergå i fastare former, har också det socialdemokra-
            tiska partiet accepterat närradion och genom sina företrädare
            i närradio- kommittén aktivt verkat för en utveckling av verksamheten
            enligt de ursprungliga intentionerna. En naturlig följd av detta
            har blivit att anslutningen till de lokala närradioföreningarna
            och deltagandet i sändnings- verksamheten väsentligt breddats,
            inte minst genom att föreningar inom arbetarrörelsen nu i större
            utsträckning än tidigare finns med i ledningen för det lokala
            närradioarbetet. Den långa försöksverksamheten har gett närradiokommittén
            tillfredsstäl- lande möjligheter att fortlöpande följa verksamheten
            och iaktta hur den successiva utbyggnaden av verksamheten till
            nya orter har kunnat genom- föras samt pröva lämpligheten av det
            regelsystem som fastställts för närradioverksamheten. Kommitténs
            redovisning ger vid handen att detta regelsystem i allt väsentligt
            varit väl ägnat att främja närradions sunda utveckling samtidigt
            som nödvändiga garantier mot missbruk av sändnings- rätten har
            kunnat byggas in. Propositionens förslag om permanentning av närradion
            från den 1 juli 1985 med bibehållande i allt väsentligt av det
            nu gällande regelverket hälsar vi
          </p>
          <pb facs="riksdagen-motions-pdf/data/198485/mot_198485__3009/mot_198485__3009-002.pdf"/>
          <p xml:id="i-SCL3tUrxNpEzUYWThEKof5">
            därför med tillfredsställelse.. Vi noterar som särskilt positivt
            föredragande statsrådets uttalande att den fortsatta utbyggnaden
            av närradioverksamheten skall ske i den takt och på de orter som
            föreningarnas intresse för verksam- heten motiverar.
          </p>
          <p xml:id="i-KBwH3eZKUVV53927pu1pd7">
            Vi delar den uppfattning som framkommit i såväl närradiokommittén
            som i propositionen, att närradioföreningarnas huvuduppgift är
            samordning och administration och att deras sändningar bör inskränkas
            till ämnen som kan vara av gemensamt intresse för de medverkande
            sammanslutningarna. Vi ställer oss emellertid tveksamma till att
            i lag reglera vad en närradioför- enings programutbud får innehålla.
            Det kan, som justitierådet Wahlgren anfört i ett särskilt yttrande
            i lagrådet, ifrågasättas om en sådan reglering står i överensstämmelse
            med grundlagsskyddet för yttrandefriheten. Det räcker enligt vår
            uppfattning att riksdagen ställer sig bakom de uttalanden som
            görs i propositionen beträffande innehållet i närrdioföreningarnas
            programutbud. Det är vår förhoppning att närradioföreningarna
            och närradionämnden utifrån dessa uttalanden själva skall kunna
            avgöra föreningarnas program- utbud utan att detta behöver regleras
            i lag. 11 $ andra stycket bör därför utgå.
          </p>
          <p xml:id="i-7XMbEzcgr4y74DNbsk1mke">
            Regeringen föreslår en sådan ändring av programreglerna att tillstånd
            att sända närradio i fortsättningen skall kunna återkallas redan
            efter fällande dom i tingsrätt för yttrandefrihetsbrott. Närradiokommittén
            har redovisat de olägenheter som följer av att en sammanslutning
            sedan fällande dom avkunnats under avsevärd tid kan fortsätta
            att sända program som lider av samma brister som de program som
            föranlett fällande dom för yttrandefrihetsbrott. Från yttrandefrihetssynpunkt
            kan dock principiella invändningar riktas redan mot de nu gällande
            reglerna i närradiolagen för ett återkallande av sändningstillstånd
            som är baserat på sändningarnas innehåll. Reglerna ger ett alltför
            stort utrymme för administrativa ingripanden. Det utrymmet vidgas
            ytterligare genom det föreslagna tillägget i närradiolagen (13
            $ andra stycket) som medger ett interimistiskt återkallande av
            tillstånd innan en dom har vunnit laga kraft. Även närradion kommer
            att beröras av den aviserade reform vars syfte är att i detaljerad
            grundlag så långt som möjligt göra tryckfrihetsförordningens bärande
            principer giltiga även för andra uttrycksformer. Hit hör såväl
            närradiolagen som den samtidigt aktuella lagen om kabel-TV. I
            väntan på denna reform avstår vi från att nu för närradions del
            föreslå en revidering av det gällande rättsläget i riktning mot
            reglerna i tryckfrihetsför- ordningen. Samtidigt yrkar vi avslag
            på förslaget att närradiolagen komplet- teras med en regel om
            interimistiskt återkallande av sändningstillstånd (13 $ andra
            stycket i den föreslagna nya lydelsen av paragrafen).
          </p>
          <p xml:id="i-NmMUhgEwzwom7rMKYCanxM">
            Regeringens förslag i propositionen bör i allt väsentligt kunna
            bidra till att skapa förutsättningar för en utbyggnad av närradion
            i enlighet med de sändningsberättigade sammanslutningarnas önskemål.
            På en punkt är
          </p>
          <pb facs="riksdagen-motions-pdf/data/198485/mot_198485__3009/mot_198485__3009-003.pdf"/>
          <fw xml:id="i-KWT3t1x3yzDhGeWVms8WiM">
            Mot. 1984/85:3009 11
          </fw>
          <p xml:id="i-QEkBJVkFPTfGAqf2Fkb8qJ">
            emellertid regeringens förslag ägnat att skapa onödiga svårigheter
            för en sådan utbyggnad och för den fortsatta driften av närradion.
            Det gäller sättet att finansiera den föreslagna närradionämndens
            verksamhet. Enligt rege- ringens förslag skall denna fr. o. m.
            budgetåret 1986/87 i sin helhet finansieras genom avgifter av
            de sändande sammanslutningarna. Principen om avgiftsfinansiering
            har visserligen tillämpats redan under den senaste fasen av den
            hittillsvarande verksamheten, men avgifterna har därvid avsetts
            täcka endast en mindre del av de totala kostnaderna. Reaktionerna
            mot tanken att statlig tillsynsverksamhet av det slag det här
            är fråga om skall finansieras genom avgifter som betalas av ideella
            folkrörelsesammanslutningar har redan tidigare varit starka. De
            starkt ökade kostnader som närradioverksamheten — ehuru mycket
            billig i jämförelse med annan radioverksamhet — fått vidkännas
            har också skapat oro inom organisationerna och bidragit till att
            förstärka det principiellt grundade kravet att kostnader för tillsynsverksamheten
            över närradion skall belasta statskassan och inte de ideella organisationer
            som sänder närradioprogram. Flertalet av de remissinstanser som
            har yttrat sig om finansieringen av närradionämndens verksamhet
            har vänt sig mot att den i sin helhet skall finansieras genom
            avgifter. Det är angeläget att fasthålla vid principen att de
            sändande sammanslut- ningarna själva skall bekosta programproduktionen
            i dess helhet — utan att allmänna medel utgår specifikt för detta
            ändamål. Det saknas däremot enligt vår bestämda mening tillräckliga
            skäl att belasta de sändande sammanslut- ningarnas ekonomi med
            avgifter vilkas syfte är att finansiera tillsynsverk- samheten.
            Vi förutsätter att regeringen lägger fram förslag om tilläggsanslag
            för finansiering av närradionämnden. Med hänvisning till det anförda
            hemställs 1. attriksdagen dels avslår förslaget i proposition
            1984/85:145 om lagreglering av vad en närradioförenings programutbud
            får innehålla (11 $ andra stycket förslaget till lag om ändring
            i närradiolagen), dels lämnar utan erinran de uttalanden som görs
            i propositionen om innhållet i programutbudet, 2. attriksdagen
            avslår förslaget i propositionen att närradionämn- den i vissa
            fall skall kunna återkalla sändningstillstånd interi- mistiskt
            (13 $ andra stycket förslaget till lag om ändring i närradiolagen),
            3. att riksdagen beslutar att kostnaderna för tillsynen över närradioverksamheten
            inte skall belasta de sändande förening- arna.
          </p>
          <p xml:id="i-MBqgn7Yr7t3A2b5c4qWka3" type="date">
            Stockholm den 29 mars 1985
          </p>
          <div xml:id="i-QXhwyHzzZfaDL7eU69gn7M" type="signatureBlock">
            <list xml:id="i-pveGrC62QfaZFVaYSP4xL">
              <item xml:id="i-DjrCAz59aun9KPG92qWBZz" who="i-P7oVLGoBfbz4RGE5XkQtLN" type="signature">
                JAN-ERIK WIKSTRÖM (fp)
              </item>
              <item xml:id="i-HfVTnH23sQikzL5BjGMQaS" who="i-HZV5H2PBrEbNREbjvh2nWq" type="signature">
                KERSTIN ANÉR (fp)
              </item>
              <item xml:id="i-5Fo2GjwVNMzLfLmLBJ5wLg" who="i-788GHtzSVWps3NNq8zFMiq" type="signature">
                INGEMAR ELIASSON (fp)
              </item>
            </list>
          </div>
        </div>
      </div>
    </body>
  </text>
</TEI>
