<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946--fk--00028">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__fk__28/mot_1946__fk__28-001.pdf"/>
      <fw xml:id="i-SzncNU7W3vqa6vskBkdyG6">
        Motioner i Första kammaren, nr 28. 1
      </fw>
      <div xml:id="i-DyYVjKmtY9VPtDdLpnHETG" type="motHeader">
        <div xml:id="i-SxMSHRgWKZxNZoFJTkVh79" type="motTitle"/>
        <div xml:id="i-LXff53yWfUSF4teYQwD7DP" type="motSubmissionInfo"/>
      </div>
      <div xml:id="i-SfvJqhD1zC4qmu4sztDqDd" type="motBody">
        <div xml:id="i-ABiWPYTsuSRgRuHTZptfMG">
          <p xml:id="i-5E8pR4KiMr1PSASMtB5PMV">
            Nr 28.
          </p>
          <p xml:id="i-RLtTKWK55xErLp9uPJoHWs">
            Av herr Bergh, Ragnar, angående utredning om utjämning av de
            avståndsbetingade prisvariationerna i fråga om flytande motorbränslen.
          </p>
          <p xml:id="i-SJA8cPNvuvuP5CGwniU2dp">
            De av olika fraktkostnader betingade variationerna i priserna
            på bensin och andra flytande motorbränslen äro särskilt ogynnsamma
            för sådana delar av landet, där kommunikationsförhållandena även
            i övrigt äro relativt otillfreds- ställande. På grund av dessa
            variationer har motortrafiken i t. ex. övre Norr- land att räkna
            med högre omkostnader för drivmedel än vad fallet är i södra och
            mellersta Sverige. Sålunda ligger bensinpriset i Luleå 4 och i
            Arjeplog 7 öre per liter över priset i Stockholm. En jämförelse
            mellan trafiktaxorna för olika delar av landet visar också, att
            taxorna i norra Sverige ligga icke obe- tydligt över medeltaxan.
            Dessa högre kostnader för drivmedel bidraga till att höja levnadskostnaderna
            och likaså kostnaderna för inom denna del av landet framställda
            produkter inom industriens och hantverkets arbetsområde. Sålunda
            påverkas exempelvis framställnings- och distributionskostnaderna
            i fråga om jordbrukets produkter med därav följande nackdelar
            i fråga om livsmedelspriserna. Likaså fördyras allmänhetens resor
            med motordrivna fordon, vilket i en landsdel med glest järnvägsnät
            är av icke ringa betydelse. I detta sammanhang bör kanske också
            nämnas, att avfattningen av allmänna resereglementets ersättningsbestämmelser
            för det fall, att tjänsteman färdas med egen bil, vilket i denna
            vidsträckta landsända ofta är fallet, av lätt insedda skäl icke
            tar hänsyn till dessa högre driftkostnader, varför ifrågavarande
            tjänstemän sålunda få lägre ersättning i förhållande till sina
            omkostnader än tjänstemän i andra delar av landet. Icke minst
            omsorgen om de avlägsna landsdelarnas näringsliv synes böra motivera
            ett övervägande av huruvida icke dessa fraktkostnadsbetingade
            pris- variationer borde på lämpligt sätt motverkas. I fråga om
            åtskilliga andra kon- sumtionsartiklar eftersträvas enhetliga
            priser oavsett fraktkostnaderna. Delade meningar kunna råda om
            de tekniska möjligheterna att åstadkomma en prisutjämning. Med
            hänsyn till att distributionsområdena för de företag, som försälja
            drivmedel, icke alltid sammanfalla, torde det knappast vara möjligt
            att åstadkomma en utjämning genom prisöverenskommelser de distri-
            buerande firmorna emellan. En sådan överenskommelse torde förutsätta,
            att samtliga vederbörande firmor sprede försäljningen över hela
            landet, emedan i motsatt fall en firma med spritt försäljningsområde
            skulle bli sämre ställd
          </p>
          <p xml:id="i-VVkep2vJRoHHZGmKxgetto">
            Bihang till riksdagens protokoll 1946. 3 saml. Nr 28—38. 1
          </p>
          <pb facs="riksdagen-motions-pdf/data/1946/mot_1946__fk__28/mot_1946__fk__28-002.pdf"/>
          <fw xml:id="i-Lkc6MrpX8houfHG9tKCAsJ">
            2 Motioner i Första kammaren, nr 28.
          </fw>
          <p xml:id="i-GSD8veh66UaLS5cqhiJfVc">
            än en firma med avsättning allenast inom ett centralt område.
            För dem, som önska ett förstatligande av hithörande verksamhet,
            torde det ligga nära till hands att tänka sig ett statligt bensinmonopol
            som lämpligt instrument för åstadkommande av enhetliga priser.
            Det synes emellertid icke vara uteslutet att finna en annan utväg.
            Det borde icke vara omöjligt att åstadkomma en regional variation
            av den s. k. bensinskatten och genom en dylik ernå en utjämning.
            Det torde knappast vara orimligt, om en bilägare i Arjeplog sluppe
            undan med 7 öres lägre skatt, så att bensinpriset bleve detsamma
            för honom som för andra, särskilt som hans övriga omkostnader
            säkerligen icke äro mindre än andras. För undvikande av ett alltför
            krångligt tillämpningsförfarande kunde man möjligen tänka sig,
            att för varje region beräknades en medelfraktkostnad, som något
            så när utjämnade variationerna inom densamma, och att denna medelfraktkostnad
            för transport exempelvis från Stockholm räknat finge mot- svaras
            av en sänkning av bensinskatten. Till grund för avräkningsförfarandet
            med respektive firmor kunde möjligen i sådant fall läggas genomsnittliga
            regionala distributionssiffror. Hur förfarandet skulle i detalj
            utformas, skulle lämpligen kunna anförtros åt den av Kungl. Maj:t
            tillsatta s. k. oljeutred- ningen att utreda. Under hänvisning
            till vad ovan anförts hemställes,
          </p>
          <p xml:id="i-N91iTupVP1w7cVaBAokF1Q">
            att riksdagen måtte hos Kungl. Maj:t begära utredning om huruvida
            och i så fall på vad sätt en utjämning de olika lands- delarna
            emellan av de avståndsbetingade prisvariationerna i fråga om flytande
            motorbränslen bör åstadkommas.
          </p>
          <p xml:id="i-5AmAYVYZYvgTWDBphzZGfB" type="date">
            Stockholm den 15 januari 1946.
          </p>
          <div xml:id="i-PEMFFNRzfaHNyNWvVLyup8" type="signatureBlock">
            <list xml:id="i-N8n9tLcHKZ5bvrZSxBsLsf">
              <item xml:id="i-Jah9Xb3WgfaK5sTPTidRSV" who="unknown" type="signature">
                : Ragn Bergh
              </item>
            </list>
          </div>
        </div>
      </div>
    </body>
  </text>
</TEI>
