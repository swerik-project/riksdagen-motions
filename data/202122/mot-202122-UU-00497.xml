<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-00497">
  <teiHeader>
    <fileDesc>
      <titleStmt>
        <title>För militär alliansfrihet</title>
        <author corresp="i-8voj19hLWTGJHkxNP79tRb">av Nooshi Dadgostar m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:497 av Nooshi Dadgostar m.fl. (V)</title>
          <idno type="rdwebb">H902497</idno>
          <rs type="number">497</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H902497/text</ref>
          <ref type="dokument_url_html">http://data.riksdagen.se/dokument/H902497</ref>
          <ref type="dokumentstatus_url_xml">http://data.riksdagen.se/dokumentstatus/H902497</ref>
          <ref type="docx">http://data.riksdagen.se/fil/0BA115D2-C660-40EB-90E7-35AAE0F5F804</ref>
          <ref type="pdf">http://data.riksdagen.se/fil/C25B29E9-3E3D-4D94-AB20-5767B9CC209E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SypAhxSuwW7dbUsMsngH7Y" type="signed"/>
        <correspContext corresp="i-SypAhxSuwW7dbUsMsngH7Y">
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-3YXCipudYA4N8ZNFk2PrxQ"/>
          <note type="signatory" corresp="i-6CAgZyR6FvVqYZHQfCw5HJ"/>
        </correspContext>
        <correspAction xml:id="i-NzYTZWY1LHdcB1ZfuQbG7o" type="submitted">
          <date when="2021-09-27"/>
          <time when="17:26:30"/>
        </correspAction>
        <correspAction xml:id="i-SKTYBPPx8cDCmGGvPoAwTs" type="reviewed">
          <date when="2021-09-27"/>
          <time when="18:48:58"/>
        </correspAction>
        <correspAction xml:id="i-MiJGhggWQTtAPFp4CZ5dJF" type="referred">
          <date when="2021-10-14"/>
        </correspAction>
        <correspAction xml:id="i-AnqmERD3PckabPrA7nz9J9" type="assigned">
          <date when="2022-10-05"/>
          <time when="09:29:32"/>
        </correspAction>
        <correspContext corresp="i-AnqmERD3PckabPrA7nz9J9">
          <ref type="assignedTo">Utrikesutskottet</ref>
        </correspContext>
        <correspAction xml:id="i-Uyb4ELiAcsfwcieY8KDpVT" type="behandlas_i"/>
        <correspContext corresp="i-Uyb4ELiAcsfwcieY8KDpVT">
          <ref type="uppgift">2021/22:UU11</ref>
          <ref type="ref_dok_id">H901UU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU11</ref>
          <ref type="ref_dok_titel">Vissa säkerhetspolitiska frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YNWftqL4ePhfvj2MTiqB4L" type="motHeader">
        <div xml:id="i-RCCkyok7wJYRFG5SGF75LV" type="motTitle">
          Motion till riksdagen 2021/22:497 av Nooshi Dadgostar m.fl. (V)
          För militär alliansfrihet
        </div>
      </div>
      <div xml:id="i-Vt6uXPKmSDsk7LXGMe1bri" type="motBody">
        <div xml:id="i-7w14X8tJ4yrrQFbz3z18vk" type="TOC">
          <head xml:id="i-Xox5uxDWh2HL3eqAghEnS7">
            1 Innehållsförteckning
          </head>
          <list xml:id="i-DTsr2WSN7sqLFsG9sFC8Pi">
            <item xml:id="i-DenoTp9MaVmhrCwXHsXY9i" style="indent-level: 1">
              2 Förslag till riksdagsbeslut
            </item>
            <item xml:id="i-2biEopLPRB58NT6GvFkmc6" style="indent-level: 1">
              3 Den militära alliansfriheten har tjänat Sverige väl
            </item>
            <item xml:id="i-UN1dmBN8s9HaMHYkUfVAfT" style="indent-level: 1">
              4 Gemensam säkerhet tillsammans med andra
            </item>
            <item xml:id="i-GSh4SqwP11RZTXR5RKMBpY" style="indent-level: 2">
              4.1 En självständig säkerhetspolitik
            </item>
            <item xml:id="i-HChrdie8aoosmkUKGEKiKZ" style="indent-level: 2">
              4.2 Säkerhetspolitiska relationer
            </item>
            <item xml:id="i-2TSpamhVrT19wYmkPMFCTg" style="indent-level: 2">
              4.3 Ett starkare FN
            </item>
            <item xml:id="i-FmAH7A9EDeVmzjkkwtAPKW" style="indent-level: 2">
              4.4 Militariseringen av Arktis och Norrbotten
            </item>
            <item xml:id="i-Cn2Wqgoc73FXEbe4xEJW9j" style="indent-level: 2">
              4.5 Nordiskt försvarssamarbete
            </item>
            <item xml:id="i-FYzcM5tUoKFEouY3ruc8fD" style="indent-level: 2">
              4.6 EU:s militarisering
            </item>
            <item xml:id="i-FST2Pjsv17wbDKwHXdMFE7" style="indent-level: 2">
              4.7 Nato
            </item>
            <item xml:id="i-RPR6RpcJSf3C21WZvvfee" style="indent-level: 2">
              4.8 Riv upp värdlandsavtalet
            </item>
            <item xml:id="i-9X8H71uo8wF8wCNfEtH3KJ" style="indent-level: 2">
              4.9 Nej till Natooption
            </item>
          </list>
        </div>
        <div xml:id="i-AiGtyHdDBpcAPYQzH3ymQo" type="motProposal" subtype="förslag">
          <head xml:id="i-Bzp8cuCEQxAciniRnNZRG2">
            2 Förslag till riksdagsbeslut
          </head>
          <list xml:id="i-H42czfzUedxQw11Jb3DHMA" style="ol">
            <item xml:id="i-WaZmQAMpxpWQ6GGBsF5iDD">
              Riksdagen ställer sig bakom det som anförs i motionen om att
              Sverige i sina bilaterala kontakter ska verka för att USA och
              Ryssland återansluter sig till Open Skies-avtalet, och detta tillkännager
              riksdagen för regeringen.
            </item>
            <item xml:id="i-HfC5jYktdigXG7anSPEzuE">
              Riksdagen ställer sig bakom det som anförs i motionen om att
              regeringen bör återkomma med förslag om att Sverige ska lämna
              Pesco och tillkännager detta för regeringen.
            </item>
            <item xml:id="i-Xp9cXEgvgyVcy7Eo8syCgC">
              Riksdagen ställer sig bakom det som anförs i motionen om att
              Sverige bör verka för att militariseringen av EU stoppas samt
              lämna Europeiska försvarsbyrån och tillkännager detta för regeringen.
            </item>
            <item xml:id="i-5AkAXAMF6BhU8TUiyGRPR7">
              Riksdagen ställer sig bakom det som anförs i motionen om att
              Sverige inte bör delta i vare sig Europeiska försvarsfonden eller
              den europeiska fredsfaciliteten och tillkännager detta för regeringen.
            </item>
            <item xml:id="i-YaUVD3ngTn5upz42uGFrbr">
              Riksdagen ställer sig bakom det som anförs i motionen om att
              regeringen bör återkomma med förslag om att säkerställa att svensk
              militär inte deltar i Natostaber, och detta tillkännager riksdagen
              för regeringen.
            </item>
            <item xml:id="i-FLWt2Hywkk5zEfTthvGwvH">
              Riksdagen ställer sig bakom det som anförs i motionen om att
              samförståndsavtalet om värdlandsstöd med Nato snarast bör rivas
              upp och tillkännager detta för regeringen.
            </item>
          </list>
        </div>
        <div xml:id="i-61pgnFoUhS8he5h9kUskGz" type="motContent">
          <head xml:id="i-8H5XQ9LWrB915x2nvKLB7v" type="h1">
            3 Den militära alliansfriheten har tjänat Sverige väl
          </head>
          <p xml:id="i-LGd8JUSPoyBQqzwciJSA1E">
            Utgångspunkten för Sveriges försvars- och säkerhetspolitik ska
            vara att värna vårt lands säkerhet. Det kräver en modern försvarsmakt
            som har förmågan att möta de olika former av hot som vårt land
            kan ställas inför men som också har möjlighet att vara en freds­bevarande
            kraft i andra delar av världen. Det kräver att Sverige har en
            trovärdig militär alliansfrihet. Vårt lands säkerhet förutsätter
            också en aktiv, självständig utrikespolitik med ett brett engagemang
            för demokrati, mänskliga rättigheter och folkrätt, för kvinnors
            frigörelse och global social rättvisa.
          </p>
          <p xml:id="i-Dhh6KwXm4Dzb4SUHAskoDT">
            Sverige och världen står i dag inför större utmaningar än på
            länge och vi befinner oss i ett i många avseenden nytt säkerhetspolitiskt
            läge. Den säkerhetspolitiska situatio­nen i Europa har förändrats
            och försämrats. Vi ser växande motsättningar, militär upp­rustning,
            stora problem som följd av klimatförändringen och ökad konfrontation
            på vår kontinent och i vårt närområde.
          </p>
          <p xml:id="i-2ZjAtQCkWQY7f2yA58CJVs">
            Vänsterpartiet vill se ett brett internationellt arbete för nedrustning,
            konfliktförebyg­gande insatser samt ett internationellt förbud
            mot massförstörelsevapen. Då behövs ett starkt och välfungerande
            FN, en återupprättad respekt för folkrätten och minskad vapen­handel.
            Vänsterpartiet har också länge drivit på för ett förbud mot vapenexport
            till diktaturer, krigförande stater och länder som begår grova
            och omfattande brott mot de mänskliga rättigheterna.
          </p>
          <p xml:id="i-HTmkYuvFjnR9oBPc543Y8F">
            Sveriges militära alliansfrihet har tjänat oss och vår omvärld
            väl och har möjlighet att göra det under lång tid framöver. Den
            militära alliansfriheten har bidragit till att generation efter
            generation i Sverige kunnat leva i fred. Den har dessutom gett
            oss ett utrikespolitiskt handlingsutrymme som gjort att Sverige
            kunnat spela en viktig interna­tionell roll för fred och nedrustning
            – när den politiska viljan funnits.
          </p>
          <p xml:id="i-7wxemiWcmJWpMG8pNSut65">
            Sverige har dock sakta men säkert allt mer frångått en traditionell
            och framgångsrik säkerhetspolitik som byggt på militär alliansfrihet,
            nedrustning, fredliga lösningar på konflikter, stöd till FN och
            solidaritet med världens länder. Sedan vi blev medlemmar i Europeiska
            unionen (EU) har den svenska militära alliansfriheten urholkats
            allt mer. I dag är vi med och bidrar till militariseringen av
            EU, vårt samarbete med Nato stärks mer och mer för varje år och
            vi deltar allt oftare i internationella insatser som leds av just
            EU, Nato eller enskilda länder i stället för FN. Regeringens oförmåga
            att ratificera och därmed slutgiltigt skriva under FN-konventionen
            om förbud mot kärnvapen är också ett exempel på detta.
          </p>
          <p xml:id="i-M4qHJDPAVmXRm4bsuPHeHc">
            Vänsterpartiet är emot denna utveckling. Vi menar att en oberoende
            och militärt alliansfri utrikespolitik är avgörande för Sveriges
            handlingsfrihet även i framtiden. Vi vill att Sverige ska inrikta
            sin internationella säkerhetspolitik på fredliga lösningar och
            på att förebygga kriser snarare än att förespråka militära lösningar.
          </p>
          <p xml:id="i-2i26Umhb1jg2CN49c2uA8o">
            Kvinnors roll i det säkerhetsbyggande arbetet och i konflikter
            är särskilt viktigt eftersom dessa frågor alltför sällan finns
            med på den internationella säkerhetspolitiska agendan. Fortsatt
            implementering av FN:s agenda för kvinnor, fred och säkerhet i
            enlig­het med resolution 1325 och efterföljande resolutioner är
            avgörande. I vår motion En feministisk utrikes- och säkerhetspolitik
            (2021/22:V405) kräver vi att Sverige ska utse en ambassadör för
            resolutionen för att ge förnyad kraft för arbetet att lyfta agendan.
          </p>
          <p xml:id="i-QR3WpnPQxcENoK7GUpSFhC">
            En trovärdig svensk militär alliansfrihet innebär också ett behov
            av ett svenskt för­svar med stark folklig förankring som har kapacitet
            att upprätthålla kontroll över svenskt territorium såväl som att
            möta de olika säkerhetshot vi står inför och kunna bidra i internationella
            insatser för att värna fred och säkerhet. För vidare läsning om
            Vänsterpartiets försvars- och säkerhetspolitik, se vår motion
            En aktiv freds- och säker­hetspolitik (2016/17:159) och vår motion
            med anledning av proposition 2020/21:30 Totalförsvaret 2021–2025
            (2020/21:3743). För vidare läsning om internationella för­svarssamarbeten,
            se vår motion med anledning av skrivelse 2020/21:56 Internationella
            försvarssamarbeten (2020/21:3814).
          </p>
          <head xml:id="i-XyyUydWQqvmJZgZrG8sf72" type="h1">
            4 Gemensam säkerhet tillsammans med andra
          </head>
          <p xml:id="i-UPMeUCK1Rpp3VErqASKxTv">
            En trygg och säker värld kräver samarbete med länderna i vårt
            närområde. Kriser och konflikter stannar inte vid nationsgränserna.
            För att möta de hot vi står inför krävs ett gott samarbete med
            våra grannländer, framför allt våra närmaste nordiska grannländer,
            men även länderna runt Östersjön. Internationellt samarbete måste
            alltid bygga på att Sverige fattar självständiga beslut.
          </p>
          <p xml:id="i-SXNMNRz7meoVVykQL5qUXQ">
            De största hoten mot Sverige och vår befolkning är i dag de civila
            hoten. Det har inte minst märkts i och med coronapandemins påverkan
            på världens länder. Klimat­förändringen leder till att naturkatastrofer
            som bränder, torka och översvämningar, virusutbrott och antibiotikaresistens
            drabbar oss just nu och den snabba digitaliseringen i samhället
            kräver hög cybersäkerhet. Svensk försvars- och säkerhetspolitik
            måste syfta till att bygga långsiktig säkerhet i vårt närområde
            och i vår omvärld samt möta alla de hot vi står inför. Det kräver
            att begreppet säkerhet vidgas till att inkludera fler områden
            än det militära och att våra åtgärder involverar hela samhället
            utifrån ett totalförsvars­perspektiv.
          </p>
          <p xml:id="i-TBabTQY9S2rMCBswfQJKDZ">
            Sverige ska vara en aktiv part för nedrustning och fredliga lösningar
            i både EU och FN. Vi ska värna vår militära alliansfrihet när
            vi bygger säkerhet i gemenskap med vår omvärld. Endast ett mödosamt
            arbete för fred, avspänning och nedrustning ger resultat i form
            av ökad, ömsesidig säkerhet.
          </p>
          <head xml:id="i-M9vpKovoUnYEfVZcDNmmHH" type="h2">
            4.1 En självständig säkerhetspolitik
          </head>
          <p xml:id="i-KAyQzeajZzNj3HE9ghRWPJ">
            Militär alliansfrihet är en förutsättning för att kunna föra
            en självständig och progressiv utrikespolitik. Vänsterpartiet
            ser internationella samarbeten som en nödvändig och självklar
            del av ett globalt säkerhetspolitiskt arbete. Vi värnar samtidigt
            den militära alliansfriheten av samma anledning. Närmandet till
            Nato genom samförståndsavtalet om värdlandsstöd och deltagandet
            i EU:s stridsgrupper riskerar vår militära alliansfrihet och vårt
            oberoende. Det är en betydligt klokare säkerhetspolitisk strategi
            att självständigt kunna föra en progressiv utrikespolitik än att
            tvingas in i krig och konflikter vi själva inte valt.
          </p>
          <p xml:id="i-7bWyWTHUZiDXnKcHMdFZAi">
            Internationell säkerhet ska vila på folkrätt, samarbete och ett
            starkt globalt regelverk under FN:s ledning. Vänsterpartiet är
            starkt kritiskt till hur Nato förväntas ta en allt större roll
            på bekostnad av FN. I stället för att skicka soldater i EU:s,
            Natos eller enskilda länders insatser och stridsgrupper bör Sverige
            prioritera att öka FN:s möjlighet att agera fredsbevarande.
          </p>
          <p xml:id="i-BzyvULtej3NgpaWgd8brPM">
            Vänsterpartiet motsätter sig att Sverige blir en bricka i stormaktsspelet.
            Sverige bör, som vi tidigare gjort med framgång, verka för avspänning
            och nedrustning. Som en militärt alliansfri stat har Sverige tidigare
            haft ett stort internationellt förtroende i freds­förhandlingar.
            Det bör vara vårt mål att återta den rollen i stället för att
            medverka till ökad spänning och upprustning. Sverige borde motverka
            de verkliga orsakerna till krig och de hot mot Sverige och världen
            som klimatförändring och de ökande klyftorna mellan fattiga och
            rika utgör. Fred byggs bäst med fredliga medel.
          </p>
          <head xml:id="i-NgKihnQ62iuCM7nqs9V84j" type="h2">
            4.2 Säkerhetspolitiska relationer
          </head>
          <p xml:id="i-J4YkLjFhk65WHmRxTCAMqS">
            Att samarbeta med andra länder och organisationer är nödvändigt.
            En förutsättning för ett fördjupat samarbete med andra länder
            och organisationer är dock att detta inte in­skränker Sveriges
            militära alliansfrihet. Den militära alliansfriheten är en förutsättning
            för att Sverige ska kunna föra en självständig utrikespolitik
            för fred och nedrustning och bidrar också tydligt till att vi
            kan värna vårt lands säkerhet.
          </p>
          <p xml:id="i-BMWQH7pGZEgKzoLZg8wRgV">
            Sverige ska vara en stark röst i det globala fredsarbetet och
            för ett utökat mellan­folkligt samarbete, särskilt mellan länderna
            runt Östersjön. Det kan exempelvis röra sig om utbyte mellan myndigheter,
            universitet, kultur- och idrottsrörelsen. Sverige ska agera fredsfrämjande,
            fredsskapande och fredsbevarande på en folkrättsligt förankrad
            grund, t.ex. efter antagen resolution i FN:s säkerhetsråd. Vi
            ska delta aktivt i de sam­arbeten som är basen för ett sådant
            arbete. Särskild tonvikt bör läggas på begreppet ”mänsklig säkerhet”.
            Det är ett begrepp som kan bilda utgångspunkt för ett nytänkande.
            Det myntades inom FN-systemet år 1994 (UNDP:s Human Development
            Report) och markerar en förskjutning från staters säkerhet genom
            vapen, till folkens och människor­nas säkerhet genom utveckling
            och samarbete. Genom att flytta fokus från staten till människorna
            förändras vår bild av vad som bör ingå i och prioriteras i en
            säkerhets­politisk debatt, och än mer av hur säkerhetsproblem
            bör lösas.
          </p>
          <p xml:id="i-AL3C7rDFPHSj8GaavgZqFq">
            Organisationen för säkerhet och samarbete i Europa (OSSE) är
            världens största och bredaste regionala säkerhetsorganisation
            med 57 deltagande stater som förutom Europa och Ryssland också
            inkluderar de forna sovjetrepublikerna i Kaukasien och Centralasien
            samt Mongoliet, USA och Kanada. OSSE arbetar med att skapa säkerhet
            i länderna och regionerna inom OSSE med civila, icke-militära
            medel. Som en fungerande organisa­tion för rapportering om planerade
            militärövningar och inspektioner utgör OSSE en viktig aktör för
            en politisk dialog. Organisationen har en särskilt viktig roll
            i arbetet med att lösa den rysk-ukrainska konflikten m.a.a. Rysslands
            annektering av Krimhalvön. Vänsterpartiet har tidigare ansett
            att Sverige bör ta en mer aktiv del i och högre priori­tera arbetet
            i OSSE. Under 2021 har Sverige den viktiga rollen som ordförande
            i OSSE.
          </p>
          <p xml:id="i-Gmceh8A53rGhmNB7nibm51">
            Open Skies-avtalet är en fredsbyggande mekanism där medlemsländerna
            tillåts fredlig flygspaning över varandras territorium. På så
            vis kan man kontrollera att andra länder inte förbereder militära
            åtgärder. Under 2021 drog sig både USA och Ryssland ur avtalet.
            Det är allvarligt att dessa två länder har lämnat ett viktigt
            instrument för avspän­ning.
          </p>
          <p xml:id="i-TmgumYY5ToXrT7LGuH1Yrr">
            Sverige ska i sina bilaterala kontakter verka för att USA och
            Ryssland återansluter sig till Open Skies-avtalet. Detta bör riksdagen
            ställa sig bakom och ge regeringen till känna.
          </p>
          <head xml:id="i-XSb487d9Db8w7sYyBuojtw" type="h2">
            4.3 Ett starkare FN
          </head>
          <p xml:id="i-JgJBS2RFefJu6o16mSvUX3">
            FN är den viktigaste internationella organisationen för frågor
            som rör konflikter, säker­het och nedrustning. Genom folkrätten
            har FN en särställning som det organ som kan ge mandat till internationella
            militära insatser med folkrättslig grund. Trots organisationens
            brister och tillkortakommanden finns det inte någon annan organisation
            eller arena som kan ersätta FN. FN har påbörjat ett stort reformarbete
            som än så länge ser ut att bidra till en utveckling av organisationen.
            Vi har ytterligare förslag för att stärka och utveckla FN i vår
            motion Ett starkare FN (2016/17:48).
          </p>
          <p xml:id="i-XeuwHf8TynEaHK6Gy33rSy">
            Under en rad år har vi sett hur FN:s roll och folkrätten undergrävts
            genom att länder valt att genomföra militära interventioner, ockupationer
            och annekteringar utan stöd av FN-mandat. FN:s roll som fredsfrämjande
            aktör har också undergrävts när allt fler inter­nationella insatser
            genomförts av organisationer som Nato och EU. Ska arbetet för
            fred, säkerhet, nedrustning och avspänning vara framgångsrikt
            måste respekten för folkrätten och FN öka.
          </p>
          <p xml:id="i-GdnJPLu8Km3Dz2Xt78iefW">
            Vänsterpartiet vill se ett FN som har kapacitet att leda alla
            internationella insatser på egen hand. Så är inte fallet i dag
            och under det senaste decenniet har FN delegerat ledningen av
            ett stort antal internationella insatser till andra organisationer.
            Detta är en olycklig utveckling. Förtroendet för världsorganisationen
            som den självklara aktören när det gäller att förebygga och hantera
            konflikter måste återupprättas, genom en höjd ambitionsnivå och
            kraftfulla insatser. Vänsterpartiet anser att Sverige bara ska
            delta i internationella insatser som har ett FN-mandat och som
            leds av FN och att Sveriges bidrag till FN:s insatser ska öka.
            På så sätt kan vårt land bidra till att förstärka FN‑systemets
            trovärdighet. Sverige bör även arbeta för ett ökat engagemang
            för FN:s fredsbevarande insatser bland de nordiska länderna.
          </p>
          <head xml:id="i-BBGziEA7UF78zopYrALAe2" type="h2">
            4.4 Militariseringen av Arktis och Norrbotten
          </head>
          <p xml:id="i-BwYjyXtkgcL22WhhAsv2Gh">
            Det ökade engagemanget i Arktis påverkar Sverige och det är därför
            viktigt att Sverige fortsätter spela en aktiv roll i Arktiska
            rådet för en hållbar och fredlig utveckling i om­rådet. Att militära
            stormakter som Ryssland, USA och Nato, men även Kina, betraktar
            Arktis som ett säkerhetspolitiskt intresseområde innebär en maktkamp
            i vårt direkta närområde. Ländernas geografiska anspråk backas
            upp militärt och militariseringen av Arktis märks även i vårt
            eget land, inte minst genom de internationella militärövning­arna
            i norra Sverige. Sverige ska inte delta i Natoledda övningar då
            dessa urholkar den svenska militära alliansfriheten. Natoledda
            övningar som äger rum på svensk mark, i vårt luftrum och på vårt
            territorialvatten ska upphöra. Varken Nato eller Israel ska tillåtas
            öva eller testa vapensystem inom Sveriges gränser. Det leder till
            en ökad hotbild mot Sverige när flera länder tillåts göra sig
            redo för strid i Arktis. Läs mer i vår motion med anledning av
            regeringens skrivelse 2020/21:7 Strategi för den arktiska regionen
            (2020/21:3720).
          </p>
          <p xml:id="i-FmvgJ6kWothh5zWskjpaMw">
            I dag används stora delar av Norrbotten som övnings- och testområde,
            både för svensk och för utländsk militär. Sveriges medverkan i
            ett antal internationella militära samarbeten såsom Pesco och
            samförståndsavtalet om värdlandsstöd med Nato innebär en rad åtaganden
            och innefattar inte sällan gemensamma övningar.
          </p>
          <p xml:id="i-EdyfaixjC8PYHNJWT8hHHY">
            Vänsterpartiet ser med oro på hur stora delar av Norrbotten görs
            om till ett militärt övningsfält. En ökad övningsverksamhet, oavsett
            om den sker tillsammans med Nato, Pesco eller andra konstellationer
            inom EU, riskerar att få negativa konsekvenser för såväl människor
            och miljö som viktig näringsverksamhet i området. Det är också
            av försvarspolitiska skäl tveksamt hur Sveriges försvarsförmåga
            stärks genom att andra länder ges tillgång till att testa och
            öva i vårt kalla klimat. Övningsfältet North European Aerospace
            Test range (Neat) inkluderar både Esrange Space Center utanför
            Kiruna och Vidsel Test Range i Älvsbyn och utgör därmed Europas
            största militära övningsområde över land. Övningsfältet har utvecklats
            till en allt viktigare arena för Natos tester av bombflygplan,
            drönare, missiler och andra vapentyper. Vänsterpartiet har kraftigt
            mot­satt sig denna utveckling. Läs mer i vår motion Försvarsmakten,
            klimat och miljö (2018/19:1761) och i vår motion Samarbetet i
            Norden och Baltikum (2020/21:597).
          </p>
          <head xml:id="i-FL9gfLGsQemyUrb6gXf8if" type="h2">
            4.5 Nordiskt försvarssamarbete
          </head>
          <p xml:id="i-QkobBcRUiCz4yLAhREV84w">
            Det finns starka säkerhetspolitiska skäl att i högre utsträckning
            betrakta Norden som en geopolitisk helhet och ett ökat nordiskt
            samarbete är både viktigt och efterfrågat. I för­svarssammanhang
            är Finland vårt närmaste grannland, då de, liksom vi, inte är
            medlem­mar i Nato. Vänsterpartiet står bakom det fördjupade samarbetet
            med Finland och vi ser möjligheter att utöka samarbetet med våra
            nordiska grannländer när det gäller det civila försvaret. En förutsättning
            för ett fördjupat samarbete är dock att detta inte inskränker
            Sveriges militära alliansfrihet eller vår möjlighet att fatta
            egna säkerhetspolitiska beslut.
          </p>
          <p xml:id="i-HQ3g1EqcZRDAo6BtErn2L9">
            Att flera av de nordiska länderna är medlemmar i Nato komplicerar
            naturligtvis ett nordiskt försvarssamarbete. Det är därför av
            vikt att hitta former för ett ökat samarbete när det gäller det
            civila försvaret, räddningstjänst och förberedelser för att möta
            hotet från klimatförändringar, utan att det för oss närmare ett
            militärt samarbete med Nato­länder. Vi motsätter oss gemensamma
            militära övningar med de länder som också är medlemmar i Nato.
          </p>
          <p xml:id="i-Ce54CYgubG5GHXs34tTCU">
            Vänsterpartiet har flera förslag för att utveckla det nordiska
            samarbetet. Sverige bör arbeta för att såväl Norden och Arktis
            som Östersjön blir kärnvapenfria zoner. För vidare läsning om
            Vänsterpartiets politik, se vår motion Samarbetet i Norden och
            Baltikum (2020/21:597).
          </p>
          <head xml:id="i-EAnaKA4GadcHPL8TZ8sqLF" type="h2">
            4.6 EU:s militarisering
          </head>
          <p xml:id="i-9tPGYQkbWzf5H3i5LvT6DP">
            Det s.k. fredsprojektet EU militariseras nu i snabb takt och
            Sverige anpassar sig. Redan vid folkomröstningen om medlemskap
            i EU varnade Vänsterpartiet för riskerna att EU skulle utvecklas
            till ett militärt samarbete. Danmark såg samma risker och valde
            därför att skriva in undantag i sitt avtal om EU-medlemskap. Den
            svenska regeringen ger sitt stöd till EU:s försvarsbygge, något
            vi anser är ett historiskt misstag. Starka krafter inom EU arbetar
            för att militarisera unionen. Bakom detta står framför allt federalisterna
            i EU, som vill bygga ett militariserat Europas förenta stater.
            För dem var införandet av den gemensamma valutan, euron, en viktig
            framgång. Ett gemensamt försvar är den nya centrala delen i deras
            byggnadsplan för en EU-supermakt.
          </p>
          <p xml:id="i-MByDH83naDwy3T8oP85Y5">
            Ett svenskt stöd till EU:s försvarsbygge minskar våra möjligheter
            att vara en stark röst för fred och nedrustning både i Europa
            och i världen. I stället inordnar vi oss i forna kolonialmakters
            agerande med olika intressesfärer och knyts bakvägen till både
            kärn­vapenmakter och Nato. Att som regeringen i detta läge återkommande
            peka ut EU som Sveriges viktigaste utrikes- och säkerhetspolitiska
            arena gör denna utveckling än mer oroande.
          </p>
          <p xml:id="i-3WmWAxTgY6wjXFtnCaehP2">
            Vänsterpartiet är motståndare till det fördjupade försvarssamarbetet
            inom den s.k. ”strategiska kompassen”. EU har gjort en säkerhetspolitisk
            omvärldsanalys och vill se en tydligare politisk strategisk inriktning
            för europeiskt säkerhets- och försvarssam­arbete. Vänsterpartiet
            värnar den svenska alliansfriheten och anser att den typ av säkerhets-
            och försvarspolitiskt samarbete som den strategiska kompassen
            innebär försvagar alliansfriheten. Vi anser att försvarssamarbetet
            inom EU inte ska fördjupas och menar att regeringen ska motsätta
            sig alla förslag som leder i den riktningen.
          </p>
          <p xml:id="i-R1BdEcgKrkNCbmkm2oRreb">
            En annan avgörande kraft bakom EU:s militarisering är det militärindustriella
            kom­plexet, de europeiska storföretag som producerar alla typer
            av vapen och militärutrust­ning. De vet att de kan göra enorma
            vinster med den kraftiga upprustning som planeras. Deras lobbyister
            springer i skytteltrafik till EU‑kommissionen och EU‑parlamentet
            för att få stöd för bygget av försvarsunionen.
          </p>
          <p xml:id="i-Adtgzj9C1KVASUvLcMAWiz">
            Sverige har tidigare intagit en sunt skeptisk, i grunden negativ,
            inställning till milita­riseringen av EU. Vårt lands historia
            med mer än 200 år av fred är unik. Den viktigaste, om än inte
            den enda, förklaringen till detta är den militära alliansfriheten.
            Att regeringen bejakar EU:s militarisering, vars mål är en försvarsunion
            i nära samarbete med Nato, är ännu ett steg bort från den militära
            alliansfriheten. Dessutom sker det utan någon allmän och folkligt
            förankrad debatt.
          </p>
          <p xml:id="i-818Vt6Hjwuro9WRU41hXEK">
            Att säga ja till EU:s försvarsbygge innebär också att Sverige
            ställer sig på samma militära sida som de gamla stora kolonialmakterna
            i Europa. Den säkerhet som nu ska byggas med EU och en allt hårdare
            hoptvinning med Nato består av en hårt uppskruvad retorik och
            allt intensivare militärövningar och upprustningsprogram – och
            inte minst en ständigt ökande spänningsnivå. Vänsterpartiet menar
            att Sverige bör avbryta allt sam­arbete som bidrar till militariseringen
            av EU. Vi är emot en gemensam säkerhets- och försvarspolitik för
            EU och det permanenta strukturerade samarbetet Pesco. I stället
            bör EU prioritera en roll som förtroendeskapare och fredsbyggare
            i Europa.
          </p>
          <p xml:id="i-RuJmgXbThUQn8vXYAcxE6u">
            Regeringen bör återkomma med förslag om att Sverige ska lämna
            Pesco. Detta bör riksdagen ställa sig bakom och ge regeringen
            till känna.
          </p>
          <p xml:id="i-Rg5zRNnEXgEKymT32ngAvo">
            År 2004 bildades Europeiska försvarsbyrån (EDA). Byråns syfte
            är att utveckla för­svarskapaciteten, stärka samarbetet om krigsmateriel,
            stärka försvarsindustrin i Europa samt främja militär forskning
            och utveckling. EDA växer och Sverige har anställd per­sonal på
            plats. EDA är en del av EU:s militarisering och upprustning.
          </p>
          <p xml:id="i-6nhVP8bufX4wTzZnbgKyPe">
            Sverige bör verka för att militariseringen av EU stoppas samt
            lämna Europeiska för­svarsbyrån. Detta bör riksdagen ställa sig
            bakom och ge regeringen till känna.
          </p>
          <p xml:id="i-Mz939m59QU953CAAWE6VSH">
            Vänsterpartiet är motståndare till alla samarbeten som syftar
            till att främja europeisk försvarsindustri, som Europeiska försvarsfonden
            (EDF) samt Europeiska fredsfaciliteten (EPF), vars syfte är att
            bidra till fler gemensamma europeiska militära insatser.
          </p>
          <p xml:id="i-4zddYDXdRNd7RUzq8aiZrB">
            Sverige bör inte delta i vare sig Europeiska försvarsfonden eller
            Europeiska freds­faciliteten. Detta bör riksdagen ställa sig bakom
            och ge regeringen till känna.
          </p>
          <head xml:id="i-FrZ5auNiAeF42ZquD99F7n" type="h2">
            4.7 Nato
          </head>
          <p xml:id="i-6LXWk3DyYzSpxWEw3FZcox">
            Under en lång tid har Sveriges försvar tvinnats allt tätare samman
            med Nato. Under samma tid har Nato och Natoländer genomfört tre
            extremt misslyckade krig i Afghanistan, i Irak och i Libyen som
            starkt bidragit till den flyktingkatastrof EU nu misslyckas med
            att hantera samt framväxten av terrororganisationen Daesh/IS med
            spridning till bl.a. Mali dit nu svenska soldater skickats. Vårt
            deltagande i Afghanistan­kriget har utvärderats med tämligen förödande
            kritik, men trots det fortsätter det organi­satoriska hoptvinnandet
            med både Natostrukturer och Natoländer.
          </p>
          <p xml:id="i-6JMauNd4mhu49TUV1TsH8L">
            Förutom deltagandet i Partnerskap för fred (PFF) har en svensk
            ambassad upprättats vid Natos högkvarter. Sverige deltar också
            i Nato Stratcom i Riga och Natos cyber­center i Tallinn. Tillsammans
            med flera bilaterala avtal med länder som t.ex. Polen eller som
            en del av den brittiska snabbinsatsstyrkan JEF och liknande binds
            Sverige allt hårdare vid Nato. Samtidigt som allt detta drar resurser
            från vårt eget försvar är det svårt att se på vilket sätt det
            höjer Sveriges försvarsförmåga. Strävan efter ökad interoperabili­tet
            och militärt samarbete gör oss dessutom allt mer beroende av Nato
            och skapar bilden av Sverige som inofficiell Natomedlem. Sverige
            deltar i dag i en rad internationella samarbeten som, trots att
            de sker till relativt höga kostnader, inte förmår skapa säkerhet
            – vare sig för Sverige eller för vår omvärld. Vänsterpartiet vill
            se en offensiv freds- och säkerhetspolitik som sätter demokrati,
            folkrätt och mänskliga rättigheter i centrum. Vi vill se en omfördelning
            där resurser flyttas från några av våra största militärt inriktade
            internationella samarbeten till förebyggande och säkerhetsskapande
            åtgärder.
          </p>
          <p xml:id="i-6LY4WYhunz94wTwbYWmq3H">
            Vänsterpartiet är kritiskt till att Sveriges försvar i allt högre
            utsträckning integreras i Natos strukturer och med Natoländernas
            försvarsorganisationer. Ett exempel på detta är den svenska utbildningsinsatsen
            i Irak som har kommit att förändras till sin karaktär och i praktiken
            kommit allt närmare Natoinsatsen NMI. Vänsterpartiet anser att
            svenska militärer inte ska ingå i Natostaber.
          </p>
          <p xml:id="i-Cu4BVH5nH9cAQsJuszXaVe">
            Regeringen bör återkomma med förslag om att säkerställa att svensk
            militär inte deltar i Natostaber. Detta bör riksdagen ställa sig
            bakom och ge regeringen till känna.
          </p>
          <p xml:id="i-FCNZw5Z3wkH7PdEzK6AGC">
            För vidare läsning se vår motion med anledning av proposition
            2020/21:21 Fortsatt svenskt deltagande i den militära utbildningsinsatsen
            i Irak (2020/21:3741).
          </p>
          <head xml:id="i-94Z3QsHsdb9Yqc46GYH4GV" type="h2">
            4.8 Riv upp värdlandsavtalet
          </head>
          <p xml:id="i-DS3Ec5n9YLWb5STEC5C94n">
            Vänsterpartiet motsätter sig samförståndsavtalet om värdlandsstöd
            med Nato, det s.k. värdlandsavtalet, då avtalet minskar trovärdigheten
            i vår militära alliansfrihet utan att ge garantier för en ökad
            militär säkerhet för Sverige. Tvärtom anser vi att Natostyrkor
            på svenskt territorium ökar spänningen i vårt närområde.
          </p>
          <p xml:id="i-XDNJzav9YXbjLjKXUBEbAf">
            I och med den ökade närheten till Nato riskerar Sverige att dras
            in i förödande krig och konflikter. I och med deltagande i en
            allt mer upptrappad retorik-, övnings- och rustningsspiral både
            höjer vi spänningen och riskerar att av rena misstag förorsaka
            för­luster i människoliv. Sverige deltar regelbundet i samövningar
            med Natoländer, inte sällan på svenskt territorium. Detta är ytterligare
            ett steg i fel riktning och bidrar till den spiral som snarare
            minskar vår nationella och mänskliga säkerhet än motsatsen.
          </p>
          <p xml:id="i-13UcTSNFuwUQw1XRondHzE">
            I och med värdlandsavtalet finns en överhängande risk att Sverige
            tvingas husera kärnvapen på svensk mark. Kärnvapen är en central
            del av militäralliansens strategi. Sverige har inte begärt något
            undantag eller klargörande i själva avtalet. Det innebär en risk
            för att kärnvapen kan placeras till lands, att man kan trafikera
            svenskt territorial­vatten och angöra svenska hamnar med kärnvapenbestyckade
            ubåtar samt överflyga och basera kärnvapenbärande stridsflyg på
            svensk mark.
          </p>
          <p xml:id="i-TJ2ao7cWjF1sdBBE772ykk">
            Samförståndsavtalet om värdlandsstöd med Nato bör snarast rivas
            upp. Detta bör riksdagen ställa sig bakom och ge regeringen till
            känna.
          </p>
          <head xml:id="i-3BwcDMWwwjqQib1LQLC5Cm" type="h2">
            4.9 Nej till Natooption
          </head>
          <p xml:id="i-SbhWVKQcdCQbRtPxKvW5Qt">
            I december 2020 röstade riksdagen för en s.k. Natooption, efter
            att Sverigedemokraterna plötsligt svängt i frågan. För högerpartierna
            handlar beslutet om att närma sig Nato genom att efterlikna ett
            beslut om Natooption som finns i Finland. Beslutet är mycket oklart
            och vilar dessutom på en mycket skakig politisk grund, vilket
            är olyckligt i dessa sammanhang.
          </p>
          <p xml:id="i-64rcvUQ8UbygPYTtL9WiuJ">
            Sverige ska bidra till långsiktig stabilitet och säkerhet i vår
            del av Europa. Det finns inga som helst signaler från Finland
            om att en avsaknad av en uttalad svensk Natooption är ett problem
            i relationerna mellan våra båda länder. Tvärtom riskerar en plötslig
            och oförberedd omsvängning att skapa just den osäkerhet om den
            svenska säkerhetspolitik­en som Finland i alla kontakter uttrycker
            oro för.
          </p>
          <p xml:id="i-Jo9rEdw854CoymGS7okQe">
            Trots flera år av arbete i den av regeringen tillsatta Försvarsberedningen,
            där samtliga åtta partier varit företrädda, har inte frågan om
            en Natooption lyfts fram där. Vänster­partiet tar avstånd från
            ett plötsligt försök till en snabb och oansvarig säkerhetspolitisk
            omsvängning utan möjlighet till ordentlig diskussion och debatt
            om vad detta skulle medföra eller utredning om beslutet och dess
            effekter på svensk säkerhets- och försvars­politik. Vänsterpartiet
            är stark motståndare till en svensk Natooption och alla närmanden
            till Nato.
          </p>
        </div>
        <div xml:id="i-3z4QXRfEfR73UzNWBJ5GUo" type="motSignatures">
          <list xml:id="i-TCKjCGXdsCD5Ja89Ftwey1">
            <item xml:id="i-KxjHhjcLgb2smeP5reSHL9">
              Nooshi Dadgostar (V)
            </item>
            <item xml:id="i-EJvWhBfGR9gCEHujJPZqig">
              Tony Haddou (V)
            </item>
            <item xml:id="i-A9M58arJEHvybSDMTSh2b9">
              Maj Karlsson (V)
            </item>
            <item xml:id="i-N44MJTBPfyTsF1oTnxMWMX">
              Karin Rågsjö (V)
            </item>
            <item xml:id="i-Po5QDoH3UqUov999kzvWpS">
              Håkan Svenneling (V)
            </item>
            <item xml:id="i-WBksjsVmKHzcbUypqS1qCF">
              Jessica Wetterling (V)
            </item>
            <item xml:id="i-At1NWTbxvtkYActo5wE2sz">
              Hanna Gunnarsson (V)
            </item>
          </list>
        </div>
      </div>
    </body>
  </text>
</TEI>
