<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00675">
  <teiHeader>
    <fileDesc>
      <titleStmt>
        <title>om u-landspolitiken</title>
        <author>av herr Werner m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om u-landspolitiken</title>
          <idno type="rdwebb">G002675</idno>
          <rs type="number">675</rs>
          <ref type="dokument_url_text">http://data.riksdagen.se/dokument/G002675/text</ref>
          <ref type="dokument_url_html">http://data.riksdagen.se/dokument/G002675</ref>
          <ref type="dokumentstatus_url_xml">http://data.riksdagen.se/dokumentstatus/G002675</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JBW8yXMshi6FYfSCQnE9uM" type="signed"/>
        <correspContext corresp="i-JBW8yXMshi6FYfSCQnE9uM">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-QRDnfz9zaiXo7A1SpAi1dM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__675/mot_197677__675-001.pdf"/>
      <fw xml:id="i-WpN5m7K3nEGXMvrtMsX9TJ">
        Motion 1976/77:675
      </fw>
      <div type="motHeader" xml:id="i-6fMrsdZYEcxYgufK6QjcoX">
        <div type="motTitle" xml:id="i-TUF5LNHbGmsfdjGhvBk8K6"/>
        <div type="motSubmissionInfo" xml:id="i-QvkBrnJEwQKpEjaYKzgma1"/>
      </div>
      <div type="motBody" xml:id="i-N73e1Ya3tzZ1vwEtv2nCiD">
        <div xml:id="i-3Bhy4Yy1E7hvYB7cQqXXjT">
          <p xml:id="i-SfiYVrB6kNjYxXGLhBxq8b">
            av herr Werner m. fl. om u-landspolitiken
          </p>
          <p xml:id="i-4hNXZ4QM4uDSKNeJeyNABj">
            Det är viktigt och glädjande att notera hur insikten om det internationella
            ekonomiska och politiska systemets sätt att fungera undan för
            undan för- djupats. Den enögda bild av sakernas tillstånd som
            kalla krigets ideologer och propagandister en gång gav har fått
            sig en allvarlig törn av den folkliga befrielsekampen i södra
            Afrika och Indokina. Från mitten av 1960-talet kom allt fler att
            ifrågsätta de kapitalistiska stäternas sätt att agera. Allt fler
            såg sambandet mellan kolonialt förtryck och kapitalistiska staters
            och företags intressen. Imperialism var inte bara ett begrepp
            som täckte brittisk och fransk kolonialpolitik i slutet av 1800-talet.
            Till etablerade politikers och propagandisters förfäran började
            många människor förstå, att imperia- listisk politik var amerikanska,
            svenska och andra företags livsluft. Till de ekonomiska intressenas
            fromma höll statsapparaterna förtrycket vid makten. Det politiska
            avståndstagandet från de imperialistiska staternas politik, den
            avsky breda grupper kom att känna för folkmordet i Vietnam och
            för- trycket i Sydafrika, har under 1970-talet vidgats och för
            många lett till en omprövning av deras syn på hur världen fungerar.
            Man har blivit medveten om sambanden mellan det svenska samhället
            och resten av världen, man har blivit klar över att rötterna till
            problemen i i- och u-länder är desamma, även om händelser och
            åtgärder tar sig olika uttryck i länder, som fyller olika roller
            i systemet. 1970-talets första år har betytt att den harmoniska
            bild av det svenska samhället som press, politiker och ekonomer
            presenterade under 1950- och 1960-talen nu rämnat i bitar. Klassklyftor
            består, trots att brukspatroner och punchbaroner förgår. En ohämmad,
            kapitalistisk tillväxt ger inte färg- TV, sommarstuga och ett
            lyckligt liv åt alla och envar — däremot leder den till rovdrift
            på oersättliga naturresurser och mänsklig arbetskraft. Kriser
            och konjunktursvackor har på nära håll visat hur bräckliga grundvalarna
            för de ”industriella välfärdssamhällena” är. Myterna om ”starka
            samhällen” och ”konjunkturreglerande stater” har knäckts av internationella
            storföretag, som inte känner några nationsgränser, som låter huvudkontoret
            i ett land lägga hela samhällen i ett annat för fäfot, som flyttar
            produktionen från det ena landet till det andra, när vinster finns
            att hämta och arbetarna blir för välorganiserade. Samtidigt som
            tilltron till det kapitalistiska systemets välsignelser skakats
            i sina grundvalar har intresset ökat för de länder där en utveckling
            mot ett socialistiskt samhälle påbörjats. Ansträngningarna att
            snabbt utveckla självständiga ekonomier, att minska och så småningom
            upphäva klassklyf-
          </p>
          <pb facs="riksdagen-motions-pdf/data/197677/mot_197677__675/mot_197677__675-002.pdf"/>
          <fw xml:id="i-42jvXRvAvqHcNno3nR11uC">
            Mot. 1976/77:675 12
          </fw>
          <p xml:id="i-5M25iUjvUqfcZmYfkq62kz">
            torna och att skapa ett samhälle, där människor förverkligar
            sig själva, har väckt berättigad respekt. Även om dessa stater
            ännu kan vara långt ifrån målet att ge arbetarna makten över produktionen
            och skapa en fri debatt där hela befolkningen utformar sitt lands
            politik, även om utvecklingen där inte ger mönster, som slaviskt
            kan kopieras av andra, imponeras allt fler av det stöd som Sovjetunionen,
            Folkrepubliken Kina och andra stater ger folklig befrielsekamp
            och nationell utveckling världen över. Fler och fler har på detta
            sätt kommit att inse det självklara i att u-ländernas utveckling
            och problem måste förstås och diskuteras i ljuset av dessa för-
            hållanden. Den bild som statsmakterna ger av förhållandena i u-länderna
            ter sig ömsom förljugen, ömsom förenklad och förgrovad. Det är
            inte ordet imperialism man i första hand saknar i regeringens
            ”analys” i budgetpropositionen bil. 6 ”internationellt utvecklingssamarbe-
            te”. Ord och uttryck är inte i sig nog för att göra verkligheten
            begriplig. Vad som är allvarligt är i stället att de sammanhang
            och orsakskedjor som teorierna om imperialismen gör begripliga,
            helt lyser med sin frånvaro. Re- geringen ger årtal om konferenser,
            om självständighetsförklaringar, ny eko- nomisk världsordning,
            siffror om handel och biståndsströmmar och katalog- er om ”skäl”
            och ”motiv” utan att försöka förstå vad som är väsentligt eller
            sekundärt, vad som är drivkrafter eller följdverkningar. Man diskuterar
            inte samhällssystem. Man gör inte klart för sig vem som har makten
            i vilket samhälle och varför olika staters göranden och låtanden
            därför styrs av fundamentalt olika överväganden. Man talar om
            rika och fattiga länder, om i- och u-länder, men det är inte där
            de avgörande skiljelinjerna går. Gruppen USA, Sverige, Sydafrika,
            Sydkorea, Kenya och Mauretanien hör samman lika naturligt som
            Kina, Tjeckoslovakien, Albanien och Vietnam — däremot skall det
            hugg och slag till för att fösa samman Sovjetunionen, Storbrittanien,
            Rumänien och Danmark eller Brasilien, Somalia, Elfenbens- kusten,
            Chile och Albanien till meningsfulla enheter i en analys. Om en
            regering sitter vid makten, därför att landets befolkning brutit
            kapitalismens grepp över utvecklingen, eller om dess målsättning
            är att tillgodose pro- fithungriga företags intressen, är av avgörande
            betydelse, sak samma om inrikes- eller utrikespolitiska frågor
            står på dagordningen. Användningen av en miljon kronor i bistånd
            kommer att bestämmas av helt olika skäl, vare sig det gäller att
            ge eller att ta. Efter en sådan granskning blir allmänna begrepp
            och generella principer hart när meningslösa som arbetsinstrument.
            Vad tjänar det till att tala om ”rika” och ”fattiga” länder eller
            ”den fattiga delen av världen”, vad är ”u-världen” eller ”u-länderna”?
            En analys av dessa problem måste bli kon- kret för att vara begriplig.
            Talar vi om Brasilien, ett land där USA och Sverige pumpat in
            kapital för att ekonomiskt och politiskt kontrollera en hel region,
            eller om Folkliga Demokratiska Republiken Yemen, där strävandena
            efter en utveckling i folkets intresse hotas av reaktionära grannregimer
            och im- perialistiska staters utsvältningspolitik? Även om taktiska
            skäl kan få sins-
          </p>
          <pb facs="riksdagen-motions-pdf/data/197677/mot_197677__675/mot_197677__675-003.pdf"/>
          <fw xml:id="i-Dp8YxtQWjEvqggPiscsNCs">
            Mot. 1976/77:675 13
          </fw>
          <p xml:id="i-1vX75cTtK5yGi8UD1xLwg">
            emellan helt olika stater att uppträda gemensamt på internationella
            kon- ferenser, var det Cuba som stödde det angolanska folkets
            befrielsekamp och Marocko som ockuperade Västra Sahara, liksom
            regeringarna i Iran och Angola hittat helt olika användningsområden
            för de inkomster deras oljekällor ger. Liksom bedömningarna av
            olika staters agerande haltar, saknas också kärnfulla analyser
            av underutvecklingens natur under olika skeden av ka- pitalismens
            utveckling och de problem den medfört. Att kolonialvälden som
            de brittiska, franska och holländska fallit samman och upplösts
            blir begripligt redan om man analyserar de imperialistiska staternas
            utveckling och inbördes motsättningar. Den amerikanska ”antikolonialismen”
            efter andra världskriget har sunda, ekonomiska motiv: tullskyddade
            imperier har inte den något intresse av, som saknar guvernörspalats
            i Afrika och Asien men har företag i stånd att köpa upp en värld,
            där frihandeln regerar. Hur de imperialistiska länderna i dag
            kontrollerar utvecklingen i de undertryckta länderna måste också
            på- visas. Världsbanken tvingar fram satsningar på industri- och
            jordbrukspro- duktion för export, länkar därmed u-ländernas ekonomier
            allt hårdare till den kapitalistiska världsekonomins konjunktrusvängningar
            och ger på så vis ”givarländerna” möjligheter att ställa allt
            hårdare politiska krav. Vissa u-länder ges resurser att i sin
            del av världen fungera som den internationella ekonomiska ordningens
            garanter — där Brasilien, Iran och Zaire kan agera, slipper USA:s
            president bli smutsig om händerna. Riskerna för att något u-land
            skall kunna utveckla en självständig industri och en nationell
            eko- nomisk politik är små i en värld där större delen av allt
            forsknings- och utvecklingsarbete kontrolleras av i-landsbaserade
            storföretag. Samma företag kan också ta strängare lagstiftning
            om kapitalutförsel från u-länderna med en axelryckning. Går det
            inte att få hem pengarna som aktieutdelningar, sätter de själva
            priserna på varuleveranser och konsulttjänster.
          </p>
          <p xml:id="i-Na15BsEWuuAuXqSRu7oqPx">
            Sverige och u-länderna
          </p>
          <p xml:id="i-QYUVk3ZXPFuLNAM1ZCXDZZ">
            Vad som är intressant är inte officiella motiveringar — viktigare
            är att se vad som händer i verkligheten. Att opinionsläget är
            sådant att det i USA är lättare att tala om ”säkerhetspolitik”
            och ”ekonomiska intressen”, medan man i Sverige virar anslagsäskandena
            i ”humanitet” och ”solida- ritet”, är inte mer än av marginellt
            intresse. Viktigare är att konstatera att samma glädje som bajonetter
            skänker ITT kan en ”progressiv” utri- kespolitik ge Volvo. Lika
            lite som i USA har det i Sverige varit aktuellt att föra någon
            biståndspolitik som i långa loppet skulle motverka det ”egna”
            näringslivets intressen. Det kan här vara på sin plats att citera
            en av storfinansens män, verk- ställande direktören i Nitro Nobel,
            Lennart Bylock, som sagt följande i ett föredrag, refererat i
            Örebro-Kuriren den 30 januari 1976 (Nitro-Nobel ingår
          </p>
          <pb facs="riksdagen-motions-pdf/data/197677/mot_197677__675/mot_197677__675-004.pdf"/>
          <fw xml:id="i-WG9QEHTDGHyJo2yCXJsmdc">
            Mot. 1976/77:675 14
          </fw>
          <p xml:id="i-DueT8hJewoSVN359us5BDP">
            i Kema Nord-gruppen och ägs av Wallenberg-SE-banksgruppen). Referatet
            bar rubriken ”En moderat som skiter i traditioner”. Bylock målar
            upp en framtid där nykolonialism och teknologisk imperialism till
            fullo ersatt de äldre imperialistiska metoderna för utsugning
            och kontroll: Den svenska regeringen för en utomordentligt framsynt
            utrikespolitik- .—-—-- Det är u-länderna som är framtidens exportmarknad.
            ——-— Sverige har bl. a. genom sitt agerande i FN byggt upp en
            fond av good-will i de fattiga länderna, samtidigt som dessa är
            besvikna på stormakternas imperialism. Vad det handlar om är helt
            enkelt hur vi kan profitera på denna good- will”. —---
          </p>
          <p xml:id="i-WsFPVYEJSVNY8epzfyAGEh">
            En ny ekonomisk världsordning
          </p>
          <p xml:id="i-GYwCg74t22vNyD9bh5yR6W">
            U-ländernas krav på en ny ekonomisk världsordning har formulerats
            i en rad konkreta krav som, om de förverkligades, skulle bli en
            början till en rättvisare fördelning av jordens resurser. Men
            detta förutsätter en ehlt annan produktionsordning där kapitalismens
            rovdrift ersätts av en stram planhushållningsekonomi. U-ländernas
            krav på en ny ekonomisk världsordning kan sammanfattas i följande
            krav o full självbestämmanderätt över inhemska råvarutillgångar
            o ökad möjlighet att förädla råvaror i u-länderna själva o minskade
            handelshinder vid export till i-länderna o stabilare inkomster
            från exporterade råvaror o fast samband mellan priserna på exporterade
            råvaror och importerade in- dustrivaror o lindrad skuldbörda för
            de minst utvecklade länderna o en speciell länk mellan s. k. speciella
            dragningsrätter och utvecklingsbi- stånd o stöd och bistånd till
            u-länder för att stärka deras ömsesidiga samarbete. Flertalet
            i-länder säger sig stödja u-ländernas krav. Innan de uttalade
            sitt stöd för denna nya ekonomiska världsordning förhandlades
            emellertid alla bindande formuleringar bort. Det betyder att kraven
            förvandlats till önskemål, som de rika kapitalistiska länderna
            lovat fundera på om och när de anser det lägligt och möjligt att
            tillmötesgå. Det betyder att i dag liksom tidigare är det den
            starkare förhandlingsparten — dvs. de kapitalistiska i-länderna
            — som ensidigt kan bestämma villkoren för ”samarbetet” med de
            fattiga länderna. Befrielsen från imperialismen kommer att uppnås
            som ett resultat av främst de förtrycktas egen kamp. Där har under
            det senaste året Vietnam, Guinea-Bissau, Mogambique och Angola
            visat vägen. Den internationella solidariteten har för befrielsen
            av dessa länder spelat en inte oviktig roll. En konsekvent progressiv
            u-landspolitik skulle vara ett bidrag till denna befrielse, ett
            bidrag till att göra slut på den gamla orättfärdiga ekonomiska
            världsordningen. En sådan svensk u-landspolitik finns emellertid
            inte i dag.
          </p>
          <pb facs="riksdagen-motions-pdf/data/197677/mot_197677__675/mot_197677__675-005.pdf"/>
          <fw xml:id="i-9S6Tr6andGWuJhrXUGyVoF">
            Mot. 1976/77:675 15
          </fw>
          <p xml:id="i-Pv5AJoHzfpocjJbNfVvsYP">
            Den skulle omfatta inte bara bistånd utan även handel, investeringar,
            teknologi, forskning och andra relationer med tredje världen.
            U-länderna uppvisar en splittrad bild. Dels finns de oljeproducerande
            sta- terna som genom vissa åtgärder och bildandet av OPEC nått
            resultatet att några u-länder — i första hand OPEC-staterna —
            stärkt sin ställning gentemot de kapitalistiska i-länderna. De
            flesta av de oljeproducerande u-länderna har trots att de kraftigt
            ökat sina inkomster inte på något sätt visat att de bedriver en
            aktiv utjämningspolitik. Oljeinkomsterna fördelas mellan olika
            shejker och prinsar som i sin tur vältrar sig i lyx och överflöd.
            Dessa stater, av vilka kan nämnas Saud-Arabien, Kuwait och Iran,
            har över huvud taget inget intresse av att fördela inkomsterna
            så att de kommer de fattigaste till del. Dels finns en annan kategori
            u-länder — de icke oljeproducerande - som kraftigt drabbats av
            de höjda oljepriserna. Det är i första hand dessa u-länder som
            mer eller mindre domineras av imperialismen. De är u-länder som
            saknar förmåga att bedriva en aktiv social och ekonomisk utjämningspolitik
            som kommer hela folket till del. Länder som i ledningen har en
            reaktionär och korrumperad elit utan någon som helst förankring
            i folkmajoriteten. OPEC-staterna har visserligen till dessa länder
            avsatt vissa belopp som kom- pensation för de höjda oljepriserna.
            Belopp som emellertid är helt otillräck- liga. Den tredje kategorin
            u-länder är de socialistiska och progressiva. De är länder som
            gjort sig oberoende av imperalismen och som planerat sin ut- vecklingspolitik
            genom massmobilisering, jordreformer och självtillit. Så- dana
            länder är Vietnam, Cuba, Laos, Tanzania, Mocambique, Guinea-Bis-
            sau, Sydjemen, Jamaica, Kap Verde, Angola m. fl. De tre grupperna
            av u-länder ingår i de icke allierade staternas grupp. Detta innebär
            att de dokument som antagits präglas av långtgående kom- promisser.
            Det gäller inte minst kraven på en ny ekonomisk världsordning,
            som trots detta är värdefulla krav. Det bör också nämnas att u-länderna
            kunnat enas just genom att kraven på en rättvisare fördelning
            främst riktat sig till de kapitalistiska i-länderna. Kraven på
            en rättvisare fördelning i ett flertal u-länder finns alltså inte
            med i de icke allierade staternas dokument. Det är mot bakgrund
            av den något begränsade redogörelse som nu gjorts som man skall
            se de kapitalistiska i-ländernas generositet att bekänna sig till
            en ny ekonomisk världsordning. Den socialdemokratiska såväl som
            den nuvarande borgerliga regeringen strör fraser omkring sig om
            hur berättigade u-ländernas krav är. Denna välvilliga inställning
            kan dessa partier kosta på sig av följande två orsaker: 1. Som
            tidigare anförts förhandlades alla bindande formuleringar bort.
            Således accepterades inte avgörande och viktiga krav som t. ex.
            ett index- system för råvarupriserna i relation till de industrivaror
            u-länderna impor- terar. Om detta genomfördes skulle kraftiga
            ingrepp få göras i de kapi-
          </p>
          <pb facs="riksdagen-motions-pdf/data/197677/mot_197677__675/mot_197677__675-006.pdf"/>
          <fw xml:id="i-TJtZY7fEdWGVHqGsmVNjRM">
            Mot. 1976/77:675 16
          </fw>
          <p xml:id="i-U2DyHcrPbDd8ueipsvkNxy">
            talistiska i-länderna. U-ländernas internationella handel präglas
            av den struk- tur som byggdes upp under kolonialtiden. De kapitalistiska
            i-ländernas behov av billiga råvaror skall säkerställas. Det politiska
            oberoendet har inte in- neburit att detta handelsmönster brutits.
            Tvärtom kan man konstatera att i-ländernas dominans förstärkts
            genom att ekonomisk och teknologisk ut- veckling parats med olika
            typer av handelshinder gentemot konkurrerande varor från u-länderna.
            2. Olikheterna i u-länderna samt det faktum att majoriteten av
            dessa länder icke är oberoende, utan dominerade av de kapitalistiska
            i-länderna, gör att de senare ensidigt kan bestämma villkoren
            för ”samarbetet” med de fattiga länderna.
          </p>
          <p xml:id="i-4iPy6ennEqQSA3fN7eCiVM">
            Privata utländska investeringar
          </p>
          <p xml:id="i-4xdXGvrHv8g7Gj7LYd9H1k">
            Sverige är en del av det imperialistiska systemet. De svenska
            multina- tionella företagen deltar i utsugningen i bl. a. ”tredje
            världen”. Den svenska staten deltar aktivt i de flesta internationella
            sammanslutningarna för de rikaste kapitalistiska staterna som
            Världsbanken, IMF, OECD, GATT och Oljeklubben. Detta är organisationer
            som bestämmer reglerna för valuta, handel, finansiering m. m.
            på de rika kapitalistiska staternas villkor. Det finns positiva
            drag i den svenska utrikespolitiken, inte minst inom bistånds-
            politiken, men i stort uppträder Sverige som en liten men hungrig
            impe- rialistisk stat. De svenska multinationella företagen etablerar
            sig vanligen i den grupp u-länder som har utpräglade folkfientliga
            regimer. I dessa länder har svensk kapitalism garantier för att
            lönerna är låga, att all opposition effektivt slås ner av regimernas
            militär och polis. Några av svensk imperialisms ”älsklingsländer”
            är Brasilien, Sydafrika, Argentina, Chile och Iran. Vi vill i
            det här sammanhanget citera Dir. Hans Stahle, Alfa Laval: I u-länderna
            har vi framför allt produktion i Brasilien och Argentina. Det
            är förräntningens höjd och den förväntade tidsrymden inom vilken
            förräntningen kan äga rum, dvs. hur snabbt jag får tillbaka min
            investering som blir avgörande. (Rapport från SIDA nr 8 1972.)
          </p>
          <p xml:id="i-MuCWJtJY2AoUhyKjykUKjx">
            I Brasilien är svensk storfinans garanterad snabba och höga vinster
            på bekostnad av de arbetande. Det brasilianska ”undret”, som borgerliga
            po- litiker och ekonomer talar så varmt för, bör ägnas något utrymme.
            Det utländska kapitalet har undan för undan erövrat allt större
            delar av den brasilianska ekonomin. Gummi, el och den elektroniska
            industrin samt livsmedels- och byggnadsmaterialindustrin kontrolleras
            helt av utländskt kapital. Produktionen av motorfordon med reservdelar
            är till 94,2 96 ut- landsägd. För den kemiska och petrokemiska
            industrin är andelen 67 96, för sjötransporter 82 96, för läkemedel
            80 96 och för cementindustrin 90 96. För de brasilianska arbetarna
            är situationen extrem. 1 96 av befolkningen
          </p>
          <pb facs="riksdagen-motions-pdf/data/197677/mot_197677__675/mot_197677__675-007.pdf"/>
          <fw xml:id="i-BcoNiPkUbouBCDPNMQ5BRo">
            Mot. 1976/77:675 10
          </fw>
          <p xml:id="i-4mNbweGHTNhJMJE9UFqap8">
            förfogar över 30 96 av nationalinkomsten, medan 90 96 av befolkningen
            får nöja sig med 45 96, vilket för dessa motsvarar en genomsnittlig
            års- inkomst på 192 dollar. Normalarbetsdagens längd varierar
            mellan 11 och 16 timmar. Brasilien har världsrekord i olycksfall
            i arbetet. År 1973 inträffade 1632 969 olycksfall av vilka 13
            000 hade dödlig utgång. Var sjunde minut inträffar en olycka i
            arbetet. Barnadödligheten stiger, f.n. ligger den på 112 promille.
            Bostadsbristen är enorm: 70 miljoner av Brasiliens 105 miljoner
            invånare saknar människovärdiga bostäder. Sjukvården är otillräcklig.
            Enligt en rapport från WHO lider 40 96 av befolkningen av undernäring.
            Enligt en undersökning gjord av läkaren Pedroso Rosemberg i San
            Pablo är ar- betarbarnen 7-12 cm kortare och väger 5-12 kg mindre
            än sina jämnåriga i de övre skikten. Det finns föräldrar som säljer
            sina döttrar, t. o. m. små- flickor, till bordeller för att dessa
            skall slippa svältdöden. Exemplen på länder med liknande situationer
            där svensk och internationell kapitalism finns skulle kunna mångfaldigas.
            Det är svårt att tro att dessa länder — med hela sin ekonomi i
            internationella kapitalets händer — skall kunna agera självständigt.
            Dessutom är regimerna i dessa länder direkt eller indirekt lierade
            med imperalismen. Trots att svenskt kapital direkt understödjer
            diktaturregimernas folk- mords- och utsugningspolitik i Latinamerika,
            Asien och Afrika försöker nu den borgerliga regeringen ytterligare
            stimulera denna smutsiga verk- samhet genom att utvidga investeringsgarantisystemet
            till att gälla praktiskt taget alla u-länder. Tidigare var investeringsgarantisystemet
            begränsat till de svenska programländerna. Detta har inte setts
            med blida ögon av svensk storfinans och de borgerliga partierna.
            Dir. Hans Stahle sade följande i tidigare referat nr 8 1972 av
            Rapport:
          </p>
          <p xml:id="i-6iR32mbApX6ThAuT2f22PG">
            Nu har man generöst lagt till två mottagarländer — Cuba och Chile
            (Al- lendes folkfrontsregering). Där skulle ingen drömma om att
            etablera sig produktionsmässigt. På Cuba är det ju omöjligt. Och
            vem skulle vilja till Chile? Fråga amerikanarna vad jag menar.
            Vi skulle inte ens komma på tanken.
          </p>
          <p xml:id="i-5qHe1kQUYcaPTrurSNNRUT">
            I detta sammanhang bör president Julius Nyereres syn på privata
            utländska investeringar citeras:
          </p>
          <p xml:id="i-5oTXbA2Sb5Muiij8ZttvGH">
            Ofta snedvrider de ekonomin genom att förskjuta tyngdpunkten
            till en varuproduktion som inte bidrar till det allmänna välståndet,
            utan i stället tillgodoser lyxbehovet hos ett fåtal. Och de görs
            endast om den som in- vesterar kan räkna med att föra ut en stor
            del av vinsten. (Rapport från SIDA nr 7 1974.)
          </p>
          <p xml:id="i-RgCMfcdRpKwZ8UpVqohupd">
            Teknologiöverföring
          </p>
          <p xml:id="i-ATFnLnYk3xSw1ssVcNBT9U">
            Med jämna mellanrum lanseras olika mirakelmediciner för att lösa
            u- ländernas underutveckling. Den senaste ”patentlösningen” är
            nu slagordet ”överföring av teknologi”. Detta är ingen lösning
            på underutvecklingen,
          </p>
          <pb facs="riksdagen-motions-pdf/data/197677/mot_197677__675/mot_197677__675-008.pdf"/>
          <fw xml:id="i-3DC2VsfJUkYNXNmmYpqNzj">
            Mot. 1976/77:675 18
          </fw>
          <p xml:id="i-7xWBJZbu3T1oSQuo3wcysp">
            utan skall ses som ett medel bland flera för att reproducera
            u-ländernas ekonomiers beroende och exploatering. Den industriforskning
            som bedrivs i de imperialistiska länderna prioriteras efter helt
            andra hänsyn än vad som är önskvärt för att lösa u-ländernas speciella
            problem. Den teoretiska bas och det metodiska kunnande som utvecklas
            i kapitalismens centrum har föga eller inget gemensamt med den
            teknik som skulle kunna sättas in för att befordra t. ex. ett
            afrikanskt lands ekonomi och sociala utveckling, så som denna
            skulle definieras av mas- sorna. (H.W. Singers, verksam vid Institutet
            för utvecklingsstudier i Sussex.)
          </p>
          <p xml:id="i-Q1uZyfSb1VZNtMg6HFYBBM">
            Av vad som hittills sagts kan inte Sverige som ett utvecklat
            kapitalistiskt industriland inom den kapitalistiska världsekonomin
            upprätta en samman- hängande och konsekvent politik till gagn
            för u-länderna. För detta krävs en total samhällelig kontroll
            över utrikeshandeln, kapitalöverföringar osv. Detta i sin tur
            kräver att Sverige självt bröt sig ur de ramar som den ka- pitalistiska
            världsekonomin angivit. Det finns ändock en viss rörelsefrihet
            för Sverige inom systemets ramar, vilket borde göra det möjligt
            att utforma den svenska u-landspolitiken på ett mer sammanhängande
            och motsägel- sefritt sätt. Vpk ställer därför följande krav:
            1. att stödet till reaktionära regimer upphör; villkorslöst ekonomiskt
            stöd åt alla anti-imperialistiska rörelser, progressiva regimer
            och socialistiska stater i ”tredje världen”, 2. erkännande av
            och politiskt stöd åt alla anti-imperialistiska rörelser, 3. stöd
            till progressiva och socialistiska länder i ”tredje världen” i
            deras strävanden att utveckla en egen teknik anpassad efter deras
            behov och för- utsättningar, 4. slopande av investeringsgarantisystemet,
            5. Sverige lämnar de imperialistiska organ, typ Världsbanken och
            Ol- jeklubben, som är riktade mot ”tredje världen”.
          </p>
          <p xml:id="i-YNYag7fM5QQjYm3x2zd6FT">
            Den svenska biståndspolitiken
          </p>
          <p xml:id="i-CX6KRadAeBXctGFw9i1RyA">
            Allmänt sett är ett lands biståndspolitik en del av dess utrikesrelationer,
            dess utrikespolitik. Enligt vpk:s uppfattning är biståndspolitiken
            i världen istort en del av det imperialistiska mönstret, en del
            av politiken för bevarande av status quo i de internationella
            styrkeförhållandena. Det gäller framför allt de ledande imperialistmakternas,
            särskilt USA:s, ”biståndspolitik”. Bilden av den svenska biståndspolitiken
            har hittills varit mer sammansatt. Av de svenska biståndsmedlen
            budgetåret 1977/78 på totalt 3 550 milj. kr., är drygt 33,5 96
            multilateralt och 63,9 96 bilateralt, 2,6 96 för information och
            biståndsutbildning. Positivt: det bilaterala stödet som till största
            delen består av gåvor till
          </p>
          <pb facs="riksdagen-motions-pdf/data/197677/mot_197677__675/mot_197677__675-009.pdf"/>
          <fw xml:id="i-CbwjtXHCvJihLTa1PZGbN">
            Mot. 1976/77:675 19
          </fw>
          <p xml:id="i-C2XwgDT81tQPXD2cj1N5wc">
            länder som Guinea-Bissau, Cuba, Mogambique, Vietnam, Laos, Angola,
            Cap Verde, Somalia och Tanzania. I dessa staters och rörelsers
            strävan efter ekonomisk och social jämställdhet finns garantier
            för att biståndet verkligen når dem som behöver det. Där finns
            sociala strukturer som gör att biståndet fungerar som det bör
            göra, dvs. som hjälp till självhjälp. Negativt: det bundna varubiståndet;,
            stödet till reaktionära och korrum- perade regimer i länder som
            Bangladesh, Kenya, Tunisien och Zambia; det multilaterala biståndet
            via Världsbanken/IDA, ökningen av anslaget till Asiatiska utvecklingsbanken/fonden;
            investeringsgarantierna för svenska företags dotterbolag i u-länderna.
          </p>
          <p xml:id="i-LAqRYGFEXSoBKxfCd6nSfd">
            A. Ländervalet
          </p>
          <p xml:id="i-Ts94xz1iWEpBEbbPzo8gLu">
            Av de länder som Sverige i dag ger bistånd till kan en del beskrivas
            som progressiva och andra som reaktionära. En del har kallats
            fattiga och andra fattigast. Det har då och då diskuterats, med
            viss hetta, till vilka Sverige skall ge sitt bistånd. Ländervalet
            är en av de viktigaste frågorna i biståndspolitiken. Därför att
            här handlar det om hur biståndet kommer till användning i mottagar-
            landet. Når biståndet fram till dem som behöver det, till de utsugna
            och förtryckta folken, eller hamnar det i fickorna på en liten
            korrumperad elit? Sedan ett antal år tillbaka har regering och
            riksdag försökt slå fast några kriterier för att hjälp skall utgå.
            Tills vidare gäller i huvudsak samma för- hållningsregler som
            slogs fast för femton år sedan. Då underströk propo- sitionen
            1962:100 att man måste beakta de sociala och politiska aspekterna
            av den utvecklingsprocess som biståndet avses främja. Enligt propositionen
            kunde exempelvis en omfördelning av jorden vara ett väsentligt
            led i en stegring av jordbruksproduktionen. Vidare kunde skattereformer
            inta en framskjuten plats bland de utvecklingsfrämjande åtgärder
            ett u-land vidtar. Även om det inte var givet att de sociala och
            politiska system och principer, till vilka vi ansluter oss är
            för alla u-länder ändamålsenliga eller uppnåeliga, kunde det vara
            rimligt att inrikta biståndsgivandet så, att det medverkar i politiskt,
            demokratiskt och socialt utjämnande riktning. Det var enligt propositionen
            inte i överensstämmelse med det svenska biståndets motiv eller
            mål att det bidrar till att konservera en framstegsfientlig samhälls-
            struktur. Hur tillämpas dessa riktlinjer i praktiken? Inte alls.
            Vi fortsätter att ge bistånd till Indien, Kenya, Zambia, Etiopien,
            Bangladesh och Tunisien trots att dessa länders regeringar gjort
            och gör väldigt lite för att åstadkomma utjämning. Biståndet bidrar
            sannolikt till att konservera framstegsfientliga strukturer i
            länderna i fråga. Ändå är det självklart dessa frågor en svensk
            biståndspolitik borde handla om. I stället får vi bevittna hur
            de borgerliga med moderaterna i spetsen försöker blanda bort korten
            genom att slå ner
          </p>
          <pb facs="riksdagen-motions-pdf/data/197677/mot_197677__675/mot_197677__675-010.pdf"/>
          <fw xml:id="i-H79xLdnJkXWiF2RWtVwuRN">
            Mot. 1976/77:675 20
          </fw>
          <p xml:id="i-69GVrX9cGvpHqx7v9mtxxZ">
            på Cuba-biståndet. Då vpk, med hänvisning till de principer riksdagen
            själv slagit fast, föreslagit att biståndet till reaktionära regimer
            skall avvecklas, har den överväldigande majoriteten i riksdagen
            obekymrat trampat de grundläggande biståndsprinciperna under fötterna.
            Har ett land väl börjat få svenskt bistånd kan det åsidosätta
            alla utjämningsprinciper, föra en ut- vecklingsfientlig politik
            — och ändå fortsätta få bistånd. Landets befolkning är ju så fattig,
            säger man. Om biståndet kommer de fattigaste till del bekymrar
            föga samma kretsar. Allt fler har kommit till insikt om att ekonomisk
            tillväxt inte automatiskt leder till en jämnare fördelning av
            resurserna. I praktiskt taget alla u-länders utvecklingsplaner
            finns målsättningen ekonomisk och social utjämning med. Men verkligheten
            är helt annorlunda. Trots en snabb tillväxt har situationen på
            inget sätt förbättrats för de fattigaste folkgrupperna. De skillnader
            mellan olika u-länder som i detta avseende kan observeras beror
            således mindre på uttalade mål än på hur den faktiska politiken
            utformas. Det svenska utvecklingssamarbetets huvudsyfte måste
            vara ekonomisk och social rättvisa. Vid val av samarbetsländer
            måste inriktningen vara länder som aktivt bedriver en politik
            som direkt angriper fattigdomen och når ut till de mest eftersatta
            grupperna. Sverige har i dag ett antal programländer där man måste
            ifrågasätta om dessa bedriver en utvecklingspolitik i linje med
            de principer som finns fast- lagda från svensk sida. Det är länder
            som Sverige haft en längre tids sam- arbete med och som nu borde
            kunna visa att de fattigaste folkgrupperna fått en förbättring.
            I dessa länder är det faktiskt så att klyftorna har ökat, vilket
            riksrevisionsverket bl. a. påtalar i sin analys av det svenska
            biståndet till Indien. Bangladesh, Zambia och Tunisien är ytterligare
            några länder där samma konstaterande säkert kan göras. Av de begärda
            anslagen för budgetåret 1977/78 C 2. Bilateralt utveck- lingssamarbete
            framgår att man dessutom ytterligare fjärmar sig från rikt- linjerna
            i propositionen 1962:100. Man ökar stödet till reaktionära regimer
            och minskar stödet till ett av de länder som aktivt bedriver en
            social och ekonomisk politik till gagn för hela folket. Cuba är
            ett exempel på detta (se särskild motion). Vi föreslår att inga
            höjningar görs till följande länder: Indien, Bangladesh, Kenya
            och Zambia. Att dessa länder plus Etiopien och Tunisien successivt
            avvecklas som svenska programländer. Skall bistånd över huvud
            taget ges till denna typ av länder, bör stödet gå till de krafter
            inom landet som eftersträvar ”ekonomisk och social ut- jämning”
            eller vara av typen katastrofhjälp. Insatserna bör i stället kon-
            centreras till följande länder: av nuvarande huvudmottagarländer
            främst Vietnam, Guinea-Bissau, Cuba, Mocambique, Kap Verde, Tanzania
            och Angola. I dessa fall finns en dokumenterad ambition och förmåga
            att verka för social och ekonomisk jämställdhet. Andra stater
            som borde komma i fråga som s. k. programländer är Cambodja, Laos,
            Sydjemen och Somalia.
          </p>
          <pb facs="riksdagen-motions-pdf/data/197677/mot_197677__675/mot_197677__675-011.pdf"/>
          <fw xml:id="i-JwXuYrykzYVNRST72WQv3P">
            Mot. 1976/77:675 21
          </fw>
          <p xml:id="i-PwgYEEGQJavwCJrUzz3Xu2">
            Dessutom bör stödet ökas till befrielserörelserna i Sydafrika
            (ANC) och i Namibia (SWAPO). Dessutom bör Sverige ge stöd till
            befrielserörelserna i Östra Timor (FRETILIN) och Västra Sahara
            (POLISARIO) (se särskilda motioner om detta).
          </p>
          <p xml:id="i-4cqJfKZaNxJUYEy7aYDtg9">
            Gåvor — krediter — bistånd
          </p>
          <p xml:id="i-Q98EtgkPFBNss1BqFtcKpr">
            Det kan se imponerande ut att Sveriges bistånd till över 95 96
            har formen av gåvor. Men samtidigt som gåvoandelen har ökat har
            också andelen bundet varubistånd ökat och var budgetåret 1976/77
            600 milj. kr. Nu föreslås vis- serligen en sänkning med 100 milj.
            Vpk anser att allt bistånd skall vara i gåvoform. Det skall vara
            mottagarländernas önskemål och inte svenska företagsintressen
            som skall styra biståndet.
          </p>
          <p xml:id="i-XePSq6fsLcyvXjBxRkb8mM">
            Multilateralt bistånd
          </p>
          <p xml:id="i-GdDgi6uTUQTM7hKdGeetmk">
            Det multilaterala biståndet har f. n. flera nackdelar. Flera
            FN-organ lider av byråkrati och ineffektivitet, vilket också 77-gruppen
            har framhållit. Denna grupp har också fört fram krav på demokratisering
            och effektivisering av dessa organ. Sverige stödjer aktivt dessa
            krav. En särställning intar Världsbanken/IDA, vars politiskt styrda
            krediter ju i huvudsak går till reaktionära regimer som USA —
            den dominerande staten inom Världsbanken/IDA -— har intresse av
            att stödja. Den borgerliga regeringen går nu längre än den socialdemokratiska
            och föreslår att medel skall reserveras för att öka bidragen till
            Världsbanken/IDA. Vidare föreslås betydande höjningar till Asiatiska
            utvecklingsbanken/Fonden. Vpk kräver att Sverige lämnar Världsbanken/IDA
            samt motsätter sig föreslagna höj- ningar till Asiatiska utvecklingsbanken/Fonden
            (se särskilda motioner).
          </p>
          <p xml:id="i-Hb6d8EHuBAdZp8efSupPo5">
            Hemställan
          </p>
          <p xml:id="i-9n7DKcCVrtbyVqFbGAKQsz">
            Med hänvisning till vad som anförts föreslår vi att riksdagen
            uttalar att bistånds- och u-landspolitiken utformas med beaktande
            av följande: 1. att biståndet till Indien, Bangladesh, Zambia
            och Kenya be- hålles på oförändrad nivå och att Indien, Bangladesh,
            Zambia, Tunisien, Kenya och Etiopien successivt avvecklas som
            sven- ska programländer, 2. att de resurser som frigörs genom
            bifall till yrkande nr 1 och bifall till vpk:s motioner om avslag
            på anslagen till IDA m. m. används till ökat stöd åt anti-imperialistiska
            rörelser, progres- siva regimer och socialistiska stater i ”tredje
            världen” av vilka följande i första hand bör prioriteras: Vietnam,
            Mocambique, Guinea-Bissau, Cap Verde, Laos, Somalia, Angola, Tanzania,
          </p>
          <pb facs="riksdagen-motions-pdf/data/197677/mot_197677__675/mot_197677__675-012.pdf"/>
          <fw xml:id="i-E2DEwB9QEZJtWMqCP1Kc6P">
            Mot. 1976/77:675 22
          </fw>
          <p xml:id="i-XggNFjvDLXVGmKuUHvydsP">
            Cuba och Sydjemen, anti-imperialistiska rörelser som ANC i Sydafrika,
            SVAPO i Namibia, POLISARIO i Västra Sahara, FRETILIN i Östra Timor
            samt till Eritreanska Röda korsor- ganisationen och Palestinska
            Röda korsorganisationen. 3. att stöd ges till progressiva och
            socialistiska länder i ”tredje världen” i deras strävanden att
            utveckla en egen teknik an- passad efter deras behov och förutsättningar,
            4. att målen för handelspolitiken och lagstiftningen gällande
            u- landsinvesteringar bringas i överensstämmelse med bistånds-
            politikens mål att främja ekonomisk och social utjämning och utveckling,
            5. att investeringsgarantisystemet slopas, 6. att allt bistånd
            ges i gåvoform utan bindningar.
          </p>
          <p xml:id="i-BzzjLXyycaLQaKjd4i3APF">
            Stockholm den 25 januari 1977 LARS WERNER (vpk)
          </p>
          <p xml:id="i-HS6xPDXPMnsZEjheMp9j2d">
            EIVOR MARKLUND (vpk) C.-H. HERMANSSON (vpk) NILS BERNDTSON (vpk)
            KARIN NORDLANDER (vpk) JÖRN SVENSSON (vpk) BERTIL MÅBRINK (vpk)
            i Malmö
          </p>
          <pb facs="riksdagen-motions-pdf/data/197677/mot_197677__675/mot_197677__675-013.pdf"/>
          <pb facs="riksdagen-motions-pdf/data/197677/mot_197677__675/mot_197677__675-014.pdf"/>
          <p xml:id="i-4dMxem6R2qbJnyzewZuRjJ">
            'GOTAB 52963 Stockholm 1977
          </p>
        </div>
      </div>
    </body>
  </text>
</TEI>
