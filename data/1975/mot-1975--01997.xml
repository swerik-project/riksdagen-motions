<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01997">
  <teiHeader>
    <fileDesc>
      <titleStmt>
        <title>med anledning av propositionen 1975:21 med förslag till lag om ändring</title>
        <author>av herrar Petersson i Röstånga och Westberg i Ljusdal </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1975:21 med förslag till lag om ändring</title>
          <idno type="rdwebb">FY021997</idno>
          <rs type="number">1997</rs>
          <ref type="dokument_url_text">http://data.riksdagen.se/dokument/FY021997/text</ref>
          <ref type="dokument_url_html">http://data.riksdagen.se/dokument/FY021997</ref>
          <ref type="dokumentstatus_url_xml">http://data.riksdagen.se/dokumentstatus/FY021997</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>HANS PETERSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person>
            <idno>r-0</idno>
            <name>OLLE WESTBERG</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ATyX9FxuHwF4AxHM7P5mEB" type="signed"/>
        <correspContext corresp="i-ATyX9FxuHwF4AxHM7P5mEB">
          <note type="signatory" corresp="r-0"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1997/mot_1975__1997-001.pdf"/>
      <fw xml:id="i-Qw6sBmNme6TYaJvcre1sYf">
        Mot. 1975:1997 2
      </fw>
      <div type="motHeader" xml:id="i-MKuxnBFeCDn8Sxa16nutch">
        <div type="motTitle" xml:id="i-8zd3YtqprxZ5W3KdwkBKfs"/>
        <div type="motSubmissionInfo" xml:id="i-UZ7jKbcZixms3YK5Rk3jDH"/>
      </div>
      <div type="motBody" xml:id="i-5ojVsA2kBoTxm8KzWtV7rC">
        <div xml:id="i-SgMs2Nef31hxhAhH3sxjjp">
          <p xml:id="i-SVqF7wDKeVc8TfW7xuocjd">
            Motioner nr 1997-1998
          </p>
          <p xml:id="i-VbStQVGEFiJZCmNUpx9DD9">
            Nr 1997
          </p>
          <p xml:id="i-MBhNsTHyeSqvkhfmy4iRyk">
            av herrar Petersson i Röstånga och Westberg i Ljusdal med anledning
            av propositionen 1975:21 med förslag till lag om änd- ring i civilförsvarslagen
            (1960:74), m. m.
          </p>
          <p xml:id="i-6YJGkJXZL5YiFW39aJpwqu">
            I propositionen föreslås ett nytt system för skyddsrumsbyggandet
            och finansieringen av detta. Nya uppgifter åläggs kommunerna,
            utan att dessa kompenseras ekonomiskt. Propositionens förslag
            bygger väsentligen på 1969 års skyddsrumsutredning, trots att
            förslagen från denna till stor del blivit inaktuella genom 1972
            års försvarsbeslut. Den ansvariga myndigheten — civilförsvarsstyrelsen
            — har avstyrkt att utredningsförslaget läggs till grund för en
            proposition, bl. a. just därför att förhållandena förändrats genom
            1972 års försvarsbeslut. Att regeringen nu förelägger riksdagen
            förslag om lagstiftning och nya principer för skyddsrumsbyggandet
            är särskilt förvånande med tanke på att man därmed föregriper
            den pågående perspektivplaneringen inför 1977 års försvarsbeslut.
            Det förefaller vara ett kraftigt avsteg från det plane- ringssystem
            som införts på försvarsområdet, vilket ytterligare understryks
            av att propositionen i långa stycken tycks bortse från både 1972
            års per- spektivplan för civilförsvaret och arbetet på nästa.
            I höstas tillsattes en totalförsvarsutredning, som skall ta ställning
            till frågor av den art som man i propositionen föreslår att riksdagen
            nu binder sig för. — Civilförsvarsstyrelsens = perspektivplaneförslag
            för perioden 1977/78 -1991/92 skall inlämnas den 1 november i
            år. Totalförsvarsut- redningen skall därefter granska denna —
            liksom motsvarande planer för det militära försvaret, det ekonomiska
            försvaret och övrigt totalförsvar — och tidigt under 1976 lämna
            förslag om de olika totalförsvarsgrenarnas upp- gifter och principiella
            inriktning. Skyddsrumsbyggandet är direkt berört på en rad sätt,
            ty det påverkas bl. a. av bedömningar och förslag av följande
            art: a. Hur är hotbilden för Sverige de närmaste åren jämfört
            med riskerna på längre sikt. (Skyddsrum har ju 50-100 års livslängd,
            samtidigt som det — bl. a. genom dispenser från skyddsrumsbyggandet
            i 14 stora kommuners innerområden — finns stora luckor i skyddsrumstillgången.)
            b. Vilka typer av aggressioner och anfall är mest sannolika för
            Sveriges del? (Olika stridsmedel ställer olika krav på skyddsrum,
            och vidare påverkar bedömningen vilka delar av landet eller typer
            av orter som måste prioriteras i skyddsrumsavseende.) c. Vilken
            förvarningstid kan stridsledningssystemet ge till civilförsvaret?
            (Det är en fråga som blir avgörande för hur långt gångavstånd
            till skyddsrum som kan accepteras.)
          </p>
          <p xml:id="i-XZayxmbDkauir82YQMPE3U">
            1 Riksdagen 1975. 3 saml. Nr 1997-1998
          </p>
          <p xml:id="i-7GCQiGfRkuM12pTyXh83ir">
            Mot. 1975 1997-1998
          </p>
          <pb facs="riksdagen-motions-pdf/data/1975/mot_1975__1997/mot_1975__1997-002.pdf"/>
          <p xml:id="i-WwA418rXZXA8sNTSqCSKP8">
            d. Vilken avvägning görs mellan utrymningsplanering och skyddsrums-
            byggande? (1972 års försvarsbeslut innebar en klar nedtoning av
            utrym- ningsmetoden, vilket starkt ökade behovet av skyddsrum
            i de nu under- försörjda stora cityområdena.) e. Vilka ekonomiska
            ramar kommer att gälla för totalförsvaret, och hur stor del kommer
            på civilförsvaret? En rad av ovanstående och andra frågeställningar
            av betydelse för in- riktningen av skyddsrumsbyggandet kommer
            alltså att vara belysta om ett år när totalförsvarsutredningen
            avlämnat sitt första betänkande, vilket skall ligga som underlag
            för regeringens inriktning av de femåriga programpla- nerna från
            1977. Det är verkligt förvånande att regeringen nu förbigår både
            planeringssystemet och totalförsvarsutredningen och föreslår att
            riksdagen skall fatta ett principbeslut om skyddsrumsbyggandet
            på grundval av en utredning som i väsentliga avseenden blev inaktuell
            redan genom 1972 års försvarsbeslut. Skulle riksdagen nu bifalla
            föreliggande proposition är risken alltså stor att skyddsrumsbyggandet
            får en inriktning som inte stämmer med vad to- talförsvarsutredningen
            och riksdagen 1977 anser rimligt. Det leder i så fall till felanvända
            resurser och sämre balans i totalförsvaret. Det föreslagna nya
            systemet skall enligt propositionen vara genomfört senast den
            1 juli 1979. Det kan sägas att riksdagen har möjlighet att 1977
            ändra inriktning utifrån den perspektivplan som regeringen antar
            1976 och den programplan som riksdagen fastställer 1977. Men det
            förefaller vara ett märkligt tillvägagångssätt, att år 1975 fatta
            ett långsiktigt och principiellt beslut mer eller mindre i blindo,
            strax innan civilförsvarsstyrelsens förslag till perspektivplan
            presenteras och ett år innan totalförsvarsutredningen be- dömt
            denna perspektivplan. Det enda rimliga är att riksdagen får fatta
            be- slutet i ett sammanhang då de väsentliga faktorerna finns
            belysta. Att nu acceptera regeringens föreliggande proposition
            vore att i praktiken under- känna det planeringssystem för försvarsområdet
            som statsmakterna beslöt om år 1970. Ty enligt detta skulle långsiktiga
            beslut fattas på grundval av den information som planeringssystemet
            gav. I den föreliggande pro- positionen har man på ett anmärkningsvärt
            sätt förbigått 1972 års försvars- beslut och ännu mer det pågående
            studiearbetet inför 1977 års försvarsbeslut. Riksdagen bör därför
            avslå propositionen och i skrivelse till regeringen begära att
            frågan om inriktningen för skyddsrumsbyggandet tas upp igen, antingen
            i samband med 1977 års försvarsbeslut eller under 1976 sedan totalförsvarsutredningen
            lagt sina förslag angående perspektivplaner för to- talförsvaret
            för perioden 1977-1991.
          </p>
          <p xml:id="i-7mhGJW1MPVJgRaRQQyfAqX">
            Nya uppgifter för kommunerna
          </p>
          <p xml:id="i-QqMmL41BPHak62gy5sDhLY">
            Propositionen föreslår att kommunerna genom en ny civilförsvarslag
            åläggs betydande nya uppgifter. Den föreslagna kommunala skyddsrums-
          </p>
          <pb facs="riksdagen-motions-pdf/data/1975/mot_1975__1997/mot_1975__1997-003.pdf"/>
          <fw xml:id="i-VwpowfPRPTcbBvtn6CL5oM">
            Mot. 1975:1997 3
          </fw>
          <p xml:id="i-BFazFByQiZHMAea5nHLzX2">
            planeringen skulle enligt civilförsvarsstyrelsen innebära en
            ”icke obetydlig ökning av kommunernas beredskapsuppgifter och
            kostnader”. I proposi- tionen visas inte att förslaget innebär
            några besparingar på annat håll. Genom det minskade bostadsbyggandet
            har skyddsrummens andel av civilförsvarets årliga kostnader på
            några år gått ned från hälften till omkring en tredjedel. Att
            i detta läge bygga upp en ny administrativ process med krav på
            utbildning av många hundra funktionärer ute i kommunerna i fråga
            om skyddsrums- bestämmelser och detaljföreskrifter förefaller
            inte övertygande motiverat i propositionen. Skulle det likväl
            innebära besparingar på andra håll är det orimligt att staten
            drar nytta av dessa besparingar, samtidigt som kom- munerna helt
            utan kompensation åläggs nya arbetskrävande uppgifter. I flera
            sammanhang har betonats att staten inte bör ålägga kommunerna
            nya uppgifter utan att ekonomiskt ersätta dem. Här görs ett uppenbart
            avsteg från dessa önskemål om kompensation till kommunerna. Riksdagen
            bör i skrivelse till regeringen begära att förslag om utökning
            av kommunernas ansvar för skyddsrumsplaneringen inte framläggs
            utan att kostnaderna för detta redovisats samt att kommunerna
            fullt ut ersätts för nya kostnader. Av propositionen synes framgå
            att kommunerna också får ökade kostnader för skolskyddsrummen.
            I nuläget utgår statsbidrag med 2/3 av kostnaderna. I propositionen
            sägs att ”avgift skall tas ut även för sådana anläggningar som
            f.n. får statsbidrag till skyddsrumsbyggandet, t. ex. skolor och
            tra- fikanläggningar. För att inte kostnadsansvaret skall förändras
            bör dock allt- jämt statsbidrag utgå.” Detta torde innebära att
            kommunerna först får betala kostnaderna för anordnandet av skolskyddsrummen
            och sedan också får betala en avgift för dem, dvs. dubbelbetala
            dem. Får kommunerna sedan tillbaka 2/3 får de totalt betala 4/3
            av skyddsrumskostnaderna mot i nuläget 1/3. Riksdagen bör i skrivelse
            till regeringen begära att kommunernas kost- nader för skolskyddsrummen
            inte ökar.
          </p>
          <p xml:id="i-Tatk9VaBdvCgndA3qxocuu">
            Förvarning och skyddsrum
          </p>
          <p xml:id="i-C14LKMEiijNkXAogyurBRd">
            Av avgörande betydelse för planeringen av skyddsrum är vilken
            förvar- ningstid som man kan räkna med. Ju kortare förvarningstid,
            desto snabbare måste människor kunna komma ner i skyddsrummen.
            Gångavståndet måste alltså vara mindre, vilket innebär att skyddsrummen
            måste finnas på närmare håll än nu är fallet. Kan man räkna med
            längre förvarningstid finns möj- ligheter att ha större skyddsrum
            men i gengäld glesare placerade. Numera visar det sig dock att
            större skyddsrum än de nu vanliga blir dyrare per skyddsrumsplats.
            Saknas effektivt förvarningssystem måste alla eller åtminstone
            de som bor längre bort ständigt befinna sig i skyddsrummet under
            perioder då anfall kan väntas. Detta ger krav på större utrymme
            i skyddsrummet. Den nu- varande planeringen utgår från en beräkningsnorm
            av 0,75 m? nettogolvyta
          </p>
          <p xml:id="i-FsojF4CgRtLc2AJNyLiUB5">
            1" Riksdagen 1975. 3 saml. Nr 1997-1998
          </p>
          <pb facs="riksdagen-motions-pdf/data/1975/mot_1975__1997/mot_1975__1997-004.pdf"/>
          <fw xml:id="i-Je37uu6Hormk4doesswKRc">
            Mot. 1975:1997
          </fw>
          <p xml:id="i-6ecMUS3rrAEUyXnLP5kAPE">
            per person. Det motsvarar en halv madrass. Det säger sig självt
            att så trångt kan människor inte vistas längre perioder. Kraven
            på ventilation ökar också under sådana förhållanden. Civilförsvaret
            har inget eget förvarningssystem, utan det har att lita till försvarsmaktens
            stridsledningssystem, i första hand uppbyggt för jaktflygets behov.
            I sin perspektivplan 1972-1987 hade civilförsvarsstyrelsen föreslagit
            att försvarsmakten skulle åläggas ett särskilt ”tilläggskrav”
            (ett uttryck som i planeringssystemet anger vad olika grenar av
            försvaret skall klara utöver sin primäruppgift) avseende stridsledningssystemets
            utbyggnad för att ci- vilförsvarets behov av förvarningstider
            och uthållighet skulle tillgodoses. 1970 års försvarsutredning
            fann att det vid de aktuella ekonomiska ramarna (som likväl var
            högre än dem riksdagen sedan beslutade om) var ”osäkert om tekniska
            och ekonomiska förutsättningar föreligger att tillgodose kravet”,
            och utredningen ville därför inte fastlägga ett tilläggskrav.
            Utredningen ville dock att civilförsvarets behov skulle tas med
            i bilden vid utformningen av stridsledningssystemet och att vissa
            organisatoriska åtgärder borde över- vägas. Utredningen sade att
            ”i vissa delar av landet och under väsentliga delar av ett stridsförlopp
            kan såväl förvarningstider som stridsledningssys- temets uthållighet
            under alla förhållanden vara otillräckliga för att skydds- rummen
            skall kunna utnyttjas på tidigare planerat sätt”. (SOU 1972:4
            s. 214). Departementschefen sade i propositionen inför 1972 års
            försvarsbeslut:
          </p>
          <p xml:id="i-UjqUwkpR39ALvSDoteWidE">
            Försvarsutredningen har uttalat att det är osäkert om förvarning
            kan ges före flyganfall. Det är enligt min mening ofrånkomligt
            att dra vissa kon- sekvenser av detta uttalande. Särskilt gäller
            detta vissa delar av landet och under väsenliga delar av ett stridsförlopp.
            Det finns skäl att utgå från att skyddsrummen inte under alla
            förhållanden kan utnyttjas på tidigare planerat sätt, dvs. uppsökas
            först vid förvarningstillfället. Användningen av skydds- rummen
            måste anpassas till möjliga prestanda hos stridsledningssystemet.
            Det innebär att skyddsrummen kan behöva tas i anspråk i viss omfattning
            även under mellanperioder när skenbart lugn råder under ett krig.
          </p>
          <p xml:id="i-8pRanP4oR85xZtSLXxhX71">
            Frågan om förvarning är alltså av väsentlig betydelse för dimensioneringen
            av skyddsrum. De genom 1972 års försvarsbeslut begärda studierna
            av skyddsrummens utformning bedrivs inom ramen för civilförsvarets
            per- spektivplanering. Studier kring det framtida stridsledningssystemet
            bedrivs gemensamt av civilförsvarsstyrelsen och ÖB. Att riksdagen
            skall fatta ett beslut om framtida inriktning av skydds- rumsbyggandet
            utan kännedom om dessa frågor är helt orimligt. Ty re- sultatet
            av dessa bedömningar — som alltså till stor del kan väntas när
            ci- vilförsvarsstyrelsens perspektivplan överlämnas den 1 november
            i år — på- verkar bl. a. skyddsrummens belägenhet, utrymmesstandard
            och ventila- tionssystem. Det är förvånande att departementschefen
            redan nu anser sig kunna göra bedömningen att 0,75 m” per person
            är rimligt också för framtiden — särskilt
          </p>
          <pb facs="riksdagen-motions-pdf/data/1975/mot_1975__1997/mot_1975__1997-005.pdf"/>
          <fw xml:id="i-7qJEKNdCEUs7VkyjePEftn">
            Mot. 1975:1997 5
          </fw>
          <p xml:id="i-EkrmfSjGefXGqQdJY18tZt">
            som han i realiteten skär ned utrymmet per person för de närmaste
            årtiondena genom att förutsätta att skyddsrumsbyggandet skall
            utgå från en framtida ”utglesning” av befolkningen i resp. bostadsområde
            till följd av en framtida större lägenhetsyta per person. Om skyddsrummen
            måste nyttjas innan en dylik utglesning av bostadsområdena kommit
            till stånd blir det ju ytterst trångt. Särskilt förvånande är
            att departementschefen uttalar att ”i den mån risk- situationen
            blir så extrem att alla utom arbetstid bör vistas i skydd, torde
            det bli ofrånkomligt att vidta åtgärder för att glesa ut befolkningen
            i orten för att därigenom minska utrymmesbehovet i skyddsrummen”.
            Det betyder att departementschefen menar att utrymning i viss
            utsträckning skall ersätta och inte komplettera skyddsrumsbyggandet.
            Det strider helt mot 1972 års försvarsbeslut, som i stället ville
            minska utrymningsbehovet och satsa mer på skyddsrum i de orter
            som hittills haft den främsta utrymningsplanlägg- ningen. Tvingas
            man planera för mer långvarig vistelse i skyddsrum kan det ske
            genom större golvyta per person, bättre ventilation och viss kompletterande
            utrustning. Att låsa just golvytan per person innebär därför att
            man tvingas välja en lösning med bl. a. förbättrad ventilation
            även om en ökning av golvytan skulle vara en billigare lösning.
            Det finns uppgifter om att en utökning av golvytan i själva verket
            är klart billigare än att förbättra ventilation och skaffa annan
            utrustning. De stora kostnaderna i botten —t. ex. schaktning,
            dörrar och reservutgångar, viss ventilation etc. — gäller tämligen
            oberoende av utrymmet per person. En utökning av utrymmet medför
            tämligen begränsade ökningar, främst för betong och armering.
            Kostnaderna för ett skyddsrum är därför ingalunda proportionella
            mot golvytan. En utökning av utrymmet per person från 0,75 till
            I m? har således beräknats medföra en fördyring på endast omkring
            5 procent. Det vi här skrivit om förvarning och skyddsrummens
            dimensionering är alltså sådant som ytterligare understryker hur
            orimligt det vore att riks- dagen nu fattar ett långsiktigt beslut
            om skyddsrumsbyggandet just innan grundläggande mäåterial presenteras
            genom den perspektivplan som kommer vid årets slut och som totalförsvarsutredningen
            har att ta ställning till i början av år 1976.
          </p>
          <p xml:id="i-DXy1q4kscMyv4LD3nbzK5Q">
            Skyddsrummens finansiering
          </p>
          <p xml:id="i-PWTppj4BMFfKgVD2HbfqGL">
            I propositionen föreslås att staten tar över finansieringen av
            skyddsrum- men i anslutning till bostadshus. Däremot undantas
            arbetsplatsskyddsrum- men från statlig finansiering. För de statligt
            finansierade skyddsrummen skall särskilda avgifter tas ut för
            användning i fred, vilket synes medföra administrativa merkostnader
            som inte redovisas i propositionen. En be- tydande övervältring
            av kostnader sker dessutom på kommunerna genom
          </p>
          <pb facs="riksdagen-motions-pdf/data/1975/mot_1975__1997/mot_1975__1997-006.pdf"/>
          <fw xml:id="i-FQTKNKmD3jW789jmM6bPpJ">
            Mot. 1975:1997 6
          </fw>
          <p xml:id="i-N9JFom7CwTBgk6QNFxSowU">
            att dessa åläggs en långtgående detaljplanering. Kommunerna får
            heller ingen ersättning för de skyddsrum de bygger för sina egna
            administrationslokaler. Reglerna för finansiering av bostadsskyddsrummen
            är oklara. I propo- sitionen sägs att ”reglerna bör också ge en
            garanti för att ägarna eller ut- nyttjarna av fastigheter som
            enligt skyddsrumsplan åläggs att anordna skyddsrum inte belastas
            extra men inte heller systematiskt tjänar på skydds- rumsfunktionen”.
            Detta är naturligtvis en omöjlighet eftersom man även säger att
            ersättning skall ske enligt ett för hela landet gemensamt scha-
            blonbelopp. Om platskostnaderna varierar mellan 450 och 900 kr.
            och garanti skall ges för att de som åläggs att anordna skyddsrum
            inte belastas extra måste ersättningen ligga nära 900 kr. per
            plats. Häremot kan då invändas att de som anordnar skyddsrum systematiskt
            tjänar på skyddsrummen. Utgår ersättningen med det högre beloppet
            skulle det medföra att det statliga bidraget innebär en viss subvention
            till bostadsbyggandet i det fall man lyckas finna ekonomiskt goda
            skyddsrumslösningar. Denna subvention är dock försvinnande liten
            jämfört med det statliga stödet i övrigt till bo- stadsbyggandet.
            Skulle ersättning endast avse en genomsnittskostnad (t. ex. 650
            kr. per plats) innebär detta en förlust för dem som tvingas bygga
            skyddsrum även för andra fastigheters behov — något som kan väntas
            bli mycket vanligt när det gäller att ”bygga ifatt” i de 14 stora
            cityområden som haft dispens från skyddsrumsbyggande sedan år
            1957. Det skulle alltså innebära att hy- resgästerna i ett hus
            på sina hyror tvingas betala andras skyddsrumsplatser. Riksdagen
            bör i skrivelse till regeringen begära att man vid statlig er-
            sättning till skyddsrumsbyggande bör ta hänsyn till ovan anförda
            synpunk- ter. Som civilförsvarsstyrelsen påpekat i sitt remissyttrande
            kan övergång till det nya finansieringssystemet ”genomföras inom
            ramen för den lag- stiftning som finns i dag”.
          </p>
          <p xml:id="i-BPyFsnVXj5JKZLZWmqwke3">
            "Provisoriska skydd”
          </p>
          <p xml:id="i-ECeYPXAs5JZq7gjTGWmYJw">
            Lagförslaget innehåller också bestämmelser om skyldighet för
            kommun att förbereda och under civilförsvarsberedskap iordningsställa
            ”provisoriska skydd”. Med tillfredsställelse kan noteras att propositionen
            inte använder uttrycket ”provisoriska skyddsrum”, eftersom standarden
            på dessa skydd sannolikt inte kommer att vara sådan att de kan
            jämföras med ett skyddsrum. Man har tänkt sig att utnyttja befintliga
            lokaler, främst under jord, och förse dem med ventilationsutrustning
            m. m. Som vi nämnt ovan i fråga om kostnaderna för anläggandet
            av skyddsrum är själva betongen inte den avgörande kostnaden.
            Att göra ett rum lufttätt och förse det med ventilation och portar
            som står emot tryckvågor är i själva verket större kostnader.
            Det finns tecken som tyder på att det skulle bli klart dyrare
            att ”göra om” lokaler än att bygga helt nytt. Detta även om skyddskraven
            sätts något lägre i de omgjorda lokalerna. Det som inger oro i
            fråga om ”provisoriska skydd” är att de kan bli
          </p>
          <pb facs="riksdagen-motions-pdf/data/1975/mot_1975__1997/mot_1975__1997-007.pdf"/>
          <fw xml:id="i-U36pfZaPkGhF4CChm6uSRJ">
            Mot. 1975:1997 id
          </fw>
          <p xml:id="i-BL5GQYKw6AEkLEkg2i4fA5">
            verkliga dödsfällor. Koncentrationen av människor i ett slutet
            utrymme medför i sig risker för ökade förluster beroende på de
            egenskaper tryckvågor från bombdetonationer har. Denna ökade risk
            måste kompenseras med or- dentliga förstärkningar av begränsningsytorna
            för att det skall vara me- ningsfullt att anordna skydd. Om ett
            ”provisoriskt skydd” inte har ett helt lufttätt rum — något som
            alltså är mycket dyrt att åstadkomma — kan skyddet bli en ren
            gaskammare om det brinner ovanför skyddet. Ty de giftiga gaserna
            är tyngre än luften och söker sig alltså nedåt. Om människor då
            finns inneslutna i en sådan lokal kan konsekvenserna bli förödande.
            Ett dåligt skydd kan alltså — både när det gäller tryckvågor och
            eld — vara betydligt sämre än inget skydd alls. Förslaget i detta
            avseende har knappast föregåtts av någon utredning, och allt tyder
            på att åtgärder som hinner vidtagas i en krissituation är mycket
            begränsade. Att nu besluta om bestämmelser som ålägger kommunerna
            att planera för ”provisoriska skydd” förefaller inte tillräckligt
            underbyggt. Frågan bör tas upp först i samband med civilförsvarets
            kommande per- spektivplan. Med hänvisning till ovanstående hemställes
            1. att riksdagen nu avslår proposition 1975:21 och i skrivelse
            till regeringen begär att frågan om inriktningen av skyddsrums-
            byggandet tas upp antingen i samband med 1977 års försvars- beslut
            eller under år 1976, sedan totalförsvarsutredningen lagt sina
            förslag angående perspektivplaner för totalförsvaret för pe- rioden
            1977-1991, 2. att riksdagen i skrivelse till regeringen begär
            att förslag om utökning av kommunernas ansvar för skyddsrumsplaneringen
            inte föreläggs riksdagen utan att kostnaderna för detta redo-
            visats samt att kommunerna fullt ut ersätts för nya kostnader,
            3. att riksdagen i skrivelse till regeringen begär att kommunernas
            kostnader för skolskyddsrummen inte ökar, 4. att riksdagen i skrivelse
            till regeringen framhåller att frågan om sambandet mellan förvarning
            och skyddsrummens dimen- sionering och placering — ett problem
            som särskilt uppmärk- sammades vid 1972 års försvarsbeslut — skall
            vara belyst innan regeringen förelägger riksdagen nytt förslag
            om den framtida inriktningen av skyddsrumsbyggandet, 5. att riksdagen
            i skrivelse till regeringen begär att förslag om framtida statlig
            finansiering av bostadsskyddsrum skall utfor- mas så att inte
            vissa hyresgäster via hyran får subventionera andras skyddsrum,
          </p>
          <pb facs="riksdagen-motions-pdf/data/1975/mot_1975__1997/mot_1975__1997-008.pdf"/>
          <fw xml:id="i-6QFAcM8oTRVjckEBvKCFXS">
            Mot. 1975:1997 8
          </fw>
          <p xml:id="i-Y8yGXnEJenPB9GbRz5NpyX">
            6. att riksdagen i skrivelse till regeringen framhåller att underlag
            inte nu finns för att ålägga kommunerna planering för s. k. ”provisoriska
            skydd”, varför den frågan bör aktualiseras först sedan civilförsvarets
            perspektivplan föreligger och risker och kostnader för dylika
            skydd belysts.
          </p>
          <p xml:id="i-7aAdmVPqmbZiz5gR8N9Q7X">
            Stockholm den 2 april 1975
          </p>
          <p xml:id="i-DfTz8MLQRkur5FYbKBEu7p">
            HANS PETERSSON (fp) OLLE WESTBERG (fp) i Röstånga i Ljusdal
          </p>
        </div>
      </div>
    </body>
  </text>
</TEI>
