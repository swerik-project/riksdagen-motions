<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00335">
  <teiHeader>
    <fileDesc>
      <titleStmt>
        <title>Trängselskatt och personlig integritet</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trängselskatt och personlig integritet</title>
          <idno type="rdwebb">GZ02K335</idno>
          <rs type="number">K335</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K335/text</ref>
          <ref type="dokument_url_html">http://data.riksdagen.se/dokument/GZ02K335</ref>
          <ref type="dokumentstatus_url_xml">http://data.riksdagen.se/dokumentstatus/GZ02K335</ref>
          <ref type="doc">http://data.riksdagen.se/fil/6C59E10D-7986-4B1E-8460-5B69BDAE4F03</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DWHp9atyuxSKEir3bMAryL" type="signed"/>
        <correspContext corresp="i-DWHp9atyuxSKEir3bMAryL">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-CoojJhbfBEd8Rx2saFHER4" type="numbering">
          <date when="2011-10-10"/>
        </correspAction>
        <correspAction xml:id="i-AAvJfA3yp9rdk1uRhk4xen" type="submission">
          <date when="2011-10-05"/>
        </correspAction>
        <correspAction xml:id="i-MbpGPG61QwNVq5N2TdkrDc" type="transfer">
          <date when="2011-10-05"/>
        </correspAction>
        <correspAction xml:id="i-9P76VZgbgR7ytkt95tRiK4" type="assigned"/>
        <correspContext corresp="i-9P76VZgbgR7ytkt95tRiK4">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-U1HdhdkS53YnwcSmS7H5vQ" type="motBody">
        <div xml:id="i-5pRVD12JhUMcwcnUrBsTU1" type="motProposal" subtype="förslag">
          <head xml:id="i-CDZ5pYnqHDkBQ1ojvDZnzT">
            Förslag till riksdagsbeslut
          </head>
          <p xml:id="i-Y5mWChJrRQZQ5m1dVNGmmt">
            Riksdagen tillkännager för regeringen som sin mening vad som
            anförs i motionen om hur den personliga integriteten ska kunna
            värnas effektivt i konflikten mellan stark personlig integritet
            i resandet och kostnadseffektiva beslut om trängselskatt eller
            trängselavgift utan fotodokumentation eller annan automatisk bil-
            eller personregistrering.
          </p>
        </div>
        <div xml:id="i-6QHDVoYeKQDNeNjZseFqyR" type="motContent">
          <head xml:id="i-9djrBtKdt5imMXrjgcvfds" type="h1">
            Bakgrund
          </head>
          <p xml:id="i-4BVcNWx8oKaFdeMDyS5tzi">
            Riksdagen har 2004, 2006 och 2010 vid olika tillfällen beslutat
            att införa trängselskatt med början i Stockholm 2006 och sedan
            i Göteborg från 2013. Sannolikheten talar för att trängselskatten
            kan komma att införas på fler ställen i landet. Närmast i tur
            kan tänkas ligga Arlanda i Sigtuna kommun, med det uttalade syftet
            att minska koldioxidutsläppen.
          </p>
          <p xml:id="i-FXjFbK6B9KjsxN4FmSKWkC">
            I sammanhanget finns anledning att notera att den miljöprofil
            som motiverade införandet 2004 av områdesskatten i Stockholm år
            2010 i Göteborg förbytts mot att bli en ren finansieringskälla
            för stora trafikprojekt, en ändamålsglidning som också blivit
            påtaglig i Stockholm från 2007 då beslut träffades om att nettointäkterna
            från trängselskatten i Stockholm ograverat skall tillföras trafikprojektet
            Förbifart Stockholm genom andra kommuner.
          </p>
          <p xml:id="i-7LP1qowZRLHqB8U2cd4Yk6">
            Denna motion handlar emellertid om konflikten mellan bevarandet
            av personlig integritet och kostnadsmässig effektiv indrivning
            av trängselskatt eller trängselavgift.
          </p>
          <p xml:id="i-3Q4TNL7L5mET1j5Yyurswy">
            Denna konflikt aktualiserar behovet av ett kontantbetalningsalternativ
            utan varje form av teknisk registrering av bilpassage.
          </p>
          <p xml:id="i-dJLhbGEcfw5pyB67euLj4">
            Riksdagen beslutade 2004 att införa trängselskatten i Stockholm
            på försök medan 2006 års beslut innebar att den infördes permanent
            i Stockholm. Beslutet 2010 om införande av trängselskatt i Göteborg
            innebär att skatten kommer att utgå permanent från 2013.
          </p>
          <p xml:id="i-di21h6s9QbxBaWrvWN1En">
            I en riksdagsdebatt den 9 april 2008 aktualiserade jag frågan
            om den personliga integriteten vid betalning av trängselskatt.
          </p>
          <p xml:id="i-G4zRPPd7jWoL8TMdeWWF9m">
            Bakgrunden var den olustkänsla som kan infinna sig hos många
            men säkert inte alla över att den personliga integriteten träds
            förnär då beslut för debitering av trängselskatt bygger på total
            registrering av registreringsnummer hos alla bilar som passerar
            en vägtull, skattepliktiga eller inte.
          </p>
          <p xml:id="i-YVQ2r34vibwNVoSjC8TJb">
            Mot den bakgrunden anser jag att ett kontantalternativ, utan
            varje form av registrering, måste föreligga.
          </p>
          <p xml:id="i-EaHU2WP5f2PwzuKLiXd7Lz">
            Frågan blev under 2008 även publikt aktuell sedan en tidning
            genom att begära ut skattebeslut en offentlig handling kartlagt
            en på sin ort välkänd persons, en kommunstyrelseordförande, resor;
            vederbörande är numera ledamot av Sveriges riksdag.
          </p>
          <p xml:id="i-6s9gJfvbhRhqYYMihJZbs1">
            Den omedelbara nyttan med detta kan säkert ifrågasättas, men
            snart nog kan man tänka sig systematiska undersökningar om hur
            och när statsrådsfordon och andra publika fordon rör sig, till
            men för bland annat personsäkerheten.
          </p>
          <p xml:id="i-Uen4xAJTpVSAvfKrobFg9i">
            Undersökningen 2008 gav stor lokal publicitet, den aktuella tidningen
            diskuterade på ledarplats ingående den uppenbara motsättningen
            mellan kravet på vidsträckt personlig integritet, som är något
            som skall omfatta alla medborgare, och den viktiga journalistiska
            uppgiften att ingående bevaka folkvaldas arbete och i förlängningen
            deras vandel i utövandet av sina uppdrag.
          </p>
          <p xml:id="i-7snZkLW5AZQg81ARdv9PF5">
            Frågan är om kartläggning av resor till och från arbetet kan
            sägas ingå i en sådan granskning.
          </p>
          <p xml:id="i-GGszyHLbzMtzgFUgyedvGD">
            Yrkar man avdrag enligt inkomstskattelagen för kostnader för
            intäkternas förvärvande är det en offentlig uppgift, i den kostnaden
            kan trängselskatt ingå.
          </p>
          <p xml:id="i-7vCQzRULTKJcbxmAswxb2w">
            Frågan om andra trängselskattebeslut också skall bli tillgängliga
            publikt är måhända inte lika aktuell men redan registreringen
            inbjuder uppenbart till möjligheten att nyttja sådana registreringar
            till kartläggning av enskildas resor.
          </p>
          <p xml:id="i-39SD56TN2vDBvApFLRwzsY">
            Ett beslut i den riktningen togs säkert i de bästa av avsikter
            av regeringen 2011. Den beslutade då på framställan från Rikspolisstyrelsen
            ge polisen tillgång till alla de uppgifter som registrerats under
            en viss tid vid en trängselskattestation i samband med ett grovt
            rån på Lidingö.
          </p>
          <p xml:id="i-4JRhJ3nmZXNNHAgVduQQRi">
            Självfallet skall grova rån liksom misshandel, inbrott, cykelstölder
            och vilka brott det vara må lösas. Brottslighet skall med kraft
            och konsekvens bekämpas, straffen för förövarna skall vara sådana
            att den preventiva effekten för envar skall vara tydlig.
          </p>
          <p xml:id="i-Mj5FpsYMzwcZtLM5ZJQshp">
            Men alla mål helgar icke medlen. Regeringens beslut att använda
            skattebeslut vid trängselskattestationer för brottsbekämpning
            har enligt min mening andra implikationer.
          </p>
          <p xml:id="i-8y1mEhu8aHxXFjV4QgAcbh">
            Allra viktigast är att tilltron till lagstiftarens utfästelser
            naggats i kanten; de flesta kanske inte bryr sig, andra finner
            det oacceptabelt.
          </p>
          <p xml:id="i-VsPr3RNuv5f13HLLhWdME1">
            Att en ändamålsglidning skulle kunna uppstå misstänkte jag redan
            när det första trängselskattebeslutet togs i riksdagen den 16
            juni 2004. Då infördes en särskild bestämmelse i 1980 års sekretesslag
            (9 kap.) som preciserade att besluten om skatt skall vara tillgängliga
            för alla (dvs. ingen dold beskattning skall kunna förekomma) men
            med detta mycket viktiga integritetstillägg, författat på den
            vackraste byråkratsvenska:
          </p>
          <p xml:id="i-Rgde95M82StdYmh73CB9gM">
            I beslut, varigenom trängselskatt bestäms eller underlag för
            bestämmande av sådan skatt fastställs, gäller sekretessen dock
            endast för uppgift om vilken betalstation bilen har passerat och
            tidpunkten för denna passage.
          </p>
          <p xml:id="i-UhYoVVP5w4nKH5rgDRM292">
            Alltså: Uppgifterna om vem som passerade när får bara bara användas
            för att fastställa vilken ägare till varje bil som skall beskattas.
          </p>
          <p xml:id="i-HmK1erbeZaQJsRVvRBPWyQ">
            När propositionen 2003/04:145 behandlades i skatteutskottet beslöt
            utskottet att ge justitieutskottet möjlighet att yttra sig just
            över integritetsfrågan. Då framförde företrädarna för Moderaterna,
            Folkpartiet, Centerpartiet och Kristdemokraterna farhågor just
            för att integritetskränkningar genom den omfattande trafikregistreringen
            skulle kunna inträffa. Dåvarande riksdagsmajoriteten tog inte
            intryck av dessa åsikter.
          </p>
          <p xml:id="i-GH7P6F4aWhA2ZBKwdj4DfP">
            Jag följde emellertid upp den oro för kartläggning av enskilda
            som företrädarna för de nuvarande regeringspartierna givit uttryck
            för 2004 genom en skriftlig fråga 2005 till regeringen, företrädd
            av dåvarande finansministern Pär Nuder (1 september 2005).
          </p>
          <p xml:id="i-VXT3o4PGi6YxMXNWpPp1fA">
            Frågan var exakt denna: Vilka åtgärder om några avser ministern
            att vidta för att försäkra medborgarna om att lagen om trängselskatt
            inte i något avseende kommer att utnyttjas så att den enskildes
            integritet i rörelsehänseende påverkas eller kränks, av enskilda
            eller av myndigheter?
          </p>
          <p xml:id="i-X4yJmEpUbCUbPyYM4GHjR1">
            Svaret blev: Inga.
          </p>
          <p xml:id="i-56XpdvZRzEGLTShvektRkQ">
            Orsak: Det behövs inte eftersom lagstiftningen är heltäckande.
          </p>
          <p xml:id="i-Ggsjy2CeSu81vLMQWHqDWz">
            Uppgifter om vem som passerar en betalstation skall inte lämnas
            ut, bara hur mycket enskilda bilägare åläggs betala. Regeringen
            har emellertid 2011 uppenbart tolkat lagen så att polisen kan
            få tillgång till uppgifterna av spaningsskäl. Det har säkert många
            förståelse för men vad blir nästa steg?
          </p>
          <p xml:id="i-VX3wp9magStCzakxDJAZdq">
            Det är den springande frågan: Var befinner vi oss, är vi på väg
            mot Orwellsamhället 1984? Denna gång ett allvarligt rån, nästa
            gång något annat behjärtansvärt spaningsändamål: först en silversked,
            sedan hela silverskålen.
          </p>
          <p xml:id="i-Qd9S1bHCq2Fe9UJMP7zUES">
            Man skall kunna åka båt, bil, cykel, buss, tåg eller flyg eller
            något annat färdsätt i detta land utan att annan än möjligen det
            företag som utför transporten, och som behöver veta vem passageraren
            är, skall känna till detta.
          </p>
          <p xml:id="i-TP98F17YZMY9pyFfNGfERF">
            Den konflikt som nu finns mellan att uppbära trängselskatt kostnadsmässigt
            effektivt och att bevara den personliga integriteten är ingalunda
            löst, tvärtom har den förvärrats efter vad som inträffade 2008
            och 2011.
          </p>
          <p xml:id="i-BCAvEJWYazJTyRkSG6SxE8">
            Därför bör regeringen på nytt se över integritetsfrågorna och
            bl.a. låta belysa möjligheten av införa ett kontantalternativ
            utan varje form av registrering.
          </p>
        </div>
        <div xml:id="i-WzNMLNnpyEgdU6e3zDwWT4" type="motSignatures">
          <list xml:id="i-KFyavWiizZFCdAv3xdCfE6">
            <item xml:id="i-1TnvcfKd1sqcCCDdpLX5Z" who="i-XcAqMe3ntVBboWUxqACfz">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
