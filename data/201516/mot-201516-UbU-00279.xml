<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UbU-00279">
  <teiHeader>
    <fileDesc>
      <titleStmt>
        <title>En likvärdig skola</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:279 av Jonas Sjöstedt m.fl. (V)</title>
          <idno type="rdwebb">H302279</idno>
          <rs type="number">279</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H302279/text</ref>
          <ref type="dokument_url_html">http://data.riksdagen.se/dokument/H302279</ref>
          <ref type="dokumentstatus_url_xml">http://data.riksdagen.se/dokumentstatus/H302279</ref>
          <ref type="docx">http://data.riksdagen.se/fil/B6A2A7FB-58FC-47F1-8CA0-5B7E6261BB58</ref>
          <ref type="pdf">http://data.riksdagen.se/fil/03308E21-B291-4FDC-9F7D-B4A653D63FF1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9oZycwCPEhp3yCvNjVtswF" type="signed"/>
        <correspContext corresp="i-9oZycwCPEhp3yCvNjVtswF">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-Xbq1HVkxhCYVmfPLN63HRo"/>
        </correspContext>
        <correspAction xml:id="i-V98FXyFaYCap5CzeFWW83d" type="submitted">
          <date when="2015-10-01"/>
          <time when="13:30:01"/>
        </correspAction>
        <correspAction xml:id="i-8SHWJJX9THXXUBM33PaG9N" type="referred">
          <date when="2015-10-13"/>
        </correspAction>
        <correspAction xml:id="i-CVoDtcZ6fE9mzeK9jCA9D" type="assigned">
          <date when="2016-09-06"/>
          <time when="16:58:10"/>
        </correspAction>
        <correspContext corresp="i-CVoDtcZ6fE9mzeK9jCA9D">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-FAhqiBP33jpuU2KanRBbec" type="behandlas_i"/>
        <correspContext corresp="i-FAhqiBP33jpuU2KanRBbec">
          <ref type="uppgift">2015/16:UbU12</ref>
          <ref type="ref_dok_id">H301UbU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU12</ref>
          <ref type="ref_dok_titel">Grundskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XZk8tr224NffzT59y4EHtQ" type="behandlas_i"/>
        <correspContext corresp="i-XZk8tr224NffzT59y4EHtQ">
          <ref type="uppgift">2015/16:UbU14</ref>
          <ref type="ref_dok_id">H301UbU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU14</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RQeMBsvwWjbmYyy24UrUd7" type="motHeader">
        <div xml:id="i-84XaR8vFFqqqGMP3ahcZTt" type="motTitle">
          Motion till riksdagen 2015/16:279 av Jonas Sjöstedt m.fl. (V)
          En likvärdig skola
        </div>
      </div>
      <div xml:id="i-WryprneUxB85yCj7DDTZyw" type="motBody">
        <div xml:id="i-75QJCG8UytRcvRw77w9Bo5" type="TOC">
          <head xml:id="i-8YXN58DDJtsFGgKtqV1Cws">
            1 Innehåll
          </head>
          <list xml:id="i-N2oiwWyvefv86BNjzFmu2V">
            <item xml:id="i-CrxSxQMwG2HcTQSzm1xY26" style="indent-level: 1">
              2Förslag till riksdagsbeslut
            </item>
            <item xml:id="i-UdeaNxvEcqxCMvPDCS5MSn" style="indent-level: 1">
              3För en likvärdig skola
            </item>
            <item xml:id="i-X6CafyG8dabMbRev76nVbc" style="indent-level: 2">
              3.1Vinstdrivande friskolor
            </item>
            <item xml:id="i-FDWHQGEXpKLiq7Xhr1D3Hr" style="indent-level: 2">
              3.2Förändra det fria skolvalet i grundskolan
            </item>
            <item xml:id="i-PTnpTX2q9oUFiMLz3TAdjs" style="indent-level: 2">
              3.3Statligt huvudansvar för skolan
            </item>
            <item xml:id="i-PicD1Md9fNu7cvjQUF982h" style="indent-level: 2">
              3.4Obligatorisk förskoleklass
            </item>
            <item xml:id="i-QdzmgDvxAGYYT2enNemGUj" style="indent-level: 2">
              3.5Alla skolor ska ha skolbibliotek
            </item>
            <item xml:id="i-4h8ZmeSfEfp9sMbsVpY9xT" style="indent-level: 2">
              3.6Fler speciallärare och specialpedagoger
            </item>
          </list>
        </div>
        <div xml:id="i-TV7fhRN2kuBxgSg7b5sR55" type="motProposal" subtype="förslag">
          <head xml:id="i-V35r56UG2PAiviRRo1ktDH">
            2 Förslag till riksdagsbeslut
          </head>
          <list xml:id="i-SqgFfJfC5ZpcvTESU2B7CF" style="ol">
            <item xml:id="i-XzXf27mePgUZaPUQ7En7cY">
              Riksdagen ställer sig bakom det som anförs i motionen om att
              förändra skolvalet i grundskolan och tillkännager detta för regeringen.
            </item>
            <item xml:id="i-UWkG9NtPZAvTBhheWmwURB">
              Riksdagen ställer sig bakom det som anförs i motionen om att
              tillsätta en utredning i syfte att införa statligt huvudmannaskap
              för hela skolväsendet och tillkännager detta för regeringen.
            </item>
            <item xml:id="i-51X5CttGkxAjBmfVZThBED">
              Riksdagen ställer sig bakom det som anförs i motionen om att
              införa obligatorisk förskoleklass och tillkännager detta för regeringen.
            </item>
            <item xml:id="i-NdbUeS7w3jbVbkwgVfobb5">
              Riksdagen ställer sig bakom det som anförs i motionen om att
              utreda förutsättningarna för att införa krav på att samtliga skolor
              i landet ska ha skolbibliotek, och riksdagen tillkännager detta
              för regeringen.
            </item>
            <item xml:id="i-6VrKspTisf5vyUXprQx6oa">
              Riksdagen ställer sig bakom det som anförs i motionen om att
              regeringen bör återkomma med förslag om förenklade och förändrade
              behörighetsregler för att öka tillgången till lärare som är behöriga
              att bedriva särskilt stöd, och riksdagen tillkännager detta för
              regeringen.
            </item>
          </list>
        </div>
        <div xml:id="i-HRapnZPBnwJJ2AYFWrfksM" type="motContent">
          <head xml:id="i-7suAaJu3DrEpizYkUVNj6F" type="h1">
            3 För en likvärdig skola
          </head>
          <p xml:id="i-GQmpCyY4nTGEyy91mAaQWU">
            Rätten till utbildning förutsätter att skolan är tillgänglig
            för alla, att det finns väl utbildade lärare och andra resurser
            som behövs för att ge utbildningen en god kvalitet. Denna rättighet
            får inte begränsas till att ha rätten att genomgå utbildning.
            Rätten till utbildning måste också garantera att alla kan tillgodogöra
            sig undervisningen. Därför talar vi om rätten till kunskap.
          </p>
          <p xml:id="i-NZWz4H1jBkUhySVwnFqusw">
            Svenska elever har formellt redan denna rätt. Men i praktiken
            brister den svenska skolan betänkligt i sitt ansvar att se till
            att varje elev får tillräckliga kunskaper och färdigheter. Omkring
            en fjärdedel av eleverna lämnar i dag grundskolan utan att uppnå
            godkänt i ett eller flera ämnen. Alla elevers rätt till kunskap
            har i praktiken blivit en rättighet för tre fjärdedelar. Internationella
            mätningar som PISA-provet visar, även om dessa mätningars betydelse
            ofta överdrivs, på faktiska kunskapstapp hos svenska elever de
            senaste åren.
          </p>
          <p xml:id="i-GdFg3mCa3ya19TF7TV1kGC">
            Fortfarande finns skillnader i elevers kunskaper som grundar
            sig i socioekonomiska olikheter. Barn kommer till förskolan och
            skolan med olika förutsättningar, men det är tydligt att skolan
            inte lyckas kompensera tillräckligt för dessa skillnader.
          </p>
          <p xml:id="i-Gz95TZSkd1Eb9QbKBL22Wu">
            Olika bakgrund eller funktionsvariationer kan göra att det krävs
            olika arbetssätt för att nå målen. Skillnaderna i skolresultat
            visar att skolan fortfarande inte kompenserar tillräckligt för
            sociala skillnader eller andra bakgrundsfaktorer för eleverna.
            Undervisningen anpassas helt enkelt inte till alla elever. Elevers
            olika bakgrund gör att de delvis får olika behov. Dessa olika
            behov måste tillfredsställas i långt större utsträckning än vad
            som är fallet i dag. Här spelar bra och välutbildade lärare med
            goda arbetsvillkor en central roll.
          </p>
          <p xml:id="i-PAZVahBWf383sYMvjt7Lmx">
            Fram till tidigt 1990-tal var resultaten i den svenska skolan
            i flera ämnen bland de bästa i världen, och bra även på övriga
            områden. Även om det alltid har funnits skillnader i förutsättningar
            och resultat beroende på socioekonomiska faktorer, så var skillnaderna
            i resultat mellan skolor inte i något land så små som här.
          </p>
          <p xml:id="i-QZWP5AQLJqNsnaz9vm8L7N">
            Sedan dess har skolan genomgått stora förändringar. Kommunaliseringen,
            det fria skolvalet och experimentet med fri etableringsrätt för
            vinstdrivna skolor har ändrat förutsättningarna radikalt. Det
            uttalade syftet med reformerna var att decentralisera och effektivisera.
            Men i dag kan konstateras att den svenska skolan körts i botten
            både vad gäller elevernas resultat, skolornas likvärdighet och
            lärarnas arbetssituation och status. Samtidigt läcker miljarder
            av de skattepengar som skulle gå till utbildning i stället till
            vinstutdelningar i stora skolkoncerner. ”Olönsamma” skolor begärs
            i konkurs vilket lämnar eleverna vind för våg.
          </p>
          <p xml:id="i-KMWCi5r6pLxtK1saGE52gV">
            På statlig nivå har det ställts upp höga mål om en likvärdig
            skola som garanterar barn och unga en god utbildning. Men staten
            har i alltför hög grad lämnat ifrån sig makten och verktygen för
            att genomföra förbättringar i skolan. Dels till de många kommunala
            huvudmännen, vilket försvårar samordningen och styrningen, och
            dels till marknaden – vilket till stor del är den direkta orsaken
            till flera av de stora problem som behöver åtgärdas.
          </p>
          <p xml:id="i-63wsWtHKD8pTw1ukiJ12NA">
            Detta förhållande vill Vänsterpartiet förändra. Vi vill skapa
            en skola för alla också i praktiken. För att komma dit är vi övertygade
            om att det är nödvändigt att ersätta vinstintresset och det segregerande,
            s.k. fria skolvalet med en nationellt likvärdig och sammanhållen
            skola där staten har huvudansvaret för skolväsendet, samtidigt
            som kommunerna kan ansvara för de delar av skolverksamheten som
            de känner bäst till. I stället för att som i dag detaljstyra de
            som verkligen kan skolan, lärarna och skolledarna, ska de ges
            förutsättningarna och förtroendet att självständigt genomföra
            de mål som politiken sätter upp.
          </p>
          <p xml:id="i-TJMQwpHEhtwDssYwgGmmg4">
            Det finns alltså mycket som behöver förändras i den svenska skolan,
            samtidigt som skolan har ett behov av arbetsro och välförankrade
            och väl utredda reformer.
          </p>
          <head xml:id="i-2DHUJgctFjpD8fk86Ew4s8" type="h2">
            3.1 Vinstdrivande friskolor
          </head>
          <p xml:id="i-CiTcvVgmZZb1yQiGyqAmTS">
            Företrädare för de fristående skolorna brukar hävda att aktiebolag
            är den bästa driftsformen när nya skolor ska etableras, eftersom
            det är en välprövad företagsform med klara regler. Dock är det
            främst den lämpligaste driftsformen för att maximera vinsten,
            begränsa inflytandet för elever och anställda samt försvåra allmänhetens
            insyn i verksamheten. Möjligheten för fristående skolor att vara
            vinstdrivande tillsammans med ett av de mest generösa bidragssystemen
            i världen har gjort det svenska skolväsendet till en lukrativ
            bransch. Vänsterpartiet anser att skolans mål ska vara att ge
            eleverna den bästa kunskapen – inte att generera vinst till privata
            bolag.
          </p>
          <p xml:id="i-PHRCTgR4tL62CcS5BvNHVq">
            Lagstiftningen i andra länder är betydligt mindre generös mot
            privata vinstintressen inom utbildningssektorn. I en del länder
            är visserligen alla bolagsformer tillåtna för de fristående skolorna,
            men det finns ett krav på att alla offentliga medel ska komma
            eleverna till godo. Det finns dock inget annat land i världen
            där aktiebolag och riskkapitalbolag kan göra så stora vinster
            på att bedriva utbildningsverksamheter med offentliga medel. I
            Danmark är det t.ex. förbjudet att driva skolor i form av aktiebolag,
            just med tanke på möjligheten till vinstutdelning, och det är
            endast icke vinstdrivande stiftelser som får vara huvudman. Dessutom
            får en enskild huvudman inte driva fler än en skola.
          </p>
          <p xml:id="i-W6Rs5HS42XVgpxbJXGoCe5">
            Vinstjakten är en av anledningarna till att skolan blir allt
            mindre likvärdig. Privata skolor etablerar sig där de har bäst
            marknadsutsikter, med andra ord i områden där befolkningen har
            hög utbildning och goda inkomster. Dessutom har privata skolor
            ett intresse av att driva upp elevernas betyg med förhoppningen
            om att locka till sig fler elever, vilket leder till betygsinflation
            och ökad skolsegregation. Offentligt drivna skolor är däremot
            skyldiga att erbjuda alla elever utbildning, även barn med särskilda
            behov och barn vars tidigare skolor har försatts i konkurs.
          </p>
          <p xml:id="i-4UjFxGFiVGiuad3vrGpMw3">
            Vinstintresset innebär också ett resursslöseri. Dels genom att
            vinster plockas ut från den skolpeng som egentligen är till för
            undervisningen – dessa vinster har ofta förts ut ur landet till
            skatteparadis – dels genom att de ökande skillnaderna mellan skolor
            har skapat ett stort behov av kontroll och granskning.
          </p>
          <p xml:id="i-PA74LsubhPvRRkRFEHn4mA">
            Vänsterpartiet anser att demokratiskt fattade beslut och behovsbedömning
            bör vara grunden för nyetablering av skolor, så att inte skattemedel
            slösas bort på överetablering. Skattemedel ska enbart kunna användas
            till den verksamhet de är avsedda för, och det ska inte finnas
            incitament att bedriva verksamheten på annat sätt eller med andra
            mål än alla elevers lika rätt till kunskap. För en likvärdig utbildning
            behövs ett slut på vinstintresset inom skolväsendet.
          </p>
          <p xml:id="i-HnscNr4eAqbipRHEjqFF7G">
            Vänsterpartiet och regeringen har gjort en överenskommelse om
            en välfärd utan vinstintresse. En utredning om hur välfärden ska
            avkommersialiseras har tillsatts. Vi är även överens om att kommunerna
            ska ha den avgörande makten över nyetablering av skolor med vinstsyfte.
          </p>
          <head xml:id="i-BivLnJin2Z8o2u7iQiXZBb" type="h2">
            3.2 Förändra det fria skolvalet i grundskolan
          </head>
          <p xml:id="i-576zZ5dpoCtEJaBZCCsu6s">
            Skillnaderna mellan olika skolors resultat har fördubblats sedan
            slutet av 1990-talet. Betydelsen av vilken skola eleven går i
            har alltså ökat dramatiskt. Det finns indikationer på att betydelsen
            av elevers socioekonomiska bakgrund för skolresultaten ökar. Det
            fria skolvalet har bidragit till att elever med hög studiemotivation
            och engagerade föräldrar samlas i skolor där det finns många andra
            studiemotiverade elever. Konsekvensen blir att skolsegregationen
            ökar eftersom elevers resultat påverkas av skolkamrater och av
            lärarnas förväntningar på dem. Denna uppdelning följer delvis
            ett tydligt klassmönster.
          </p>
          <p xml:id="i-8HrBgSgS5nzV7GF85GahWs">
            Enligt skollagen 1 kap. 9 § ska ”utbildningen inom skolväsendet
            vara likvärdig inom varje skolform och inom fritidshemmet oavsett
            var i landet den anordnas”. En likvärdig skola betyder att alla
            elever ska ha lika tillgång till utbildning, lika kvalitet på
            utbildningen och att skolan ska kompensera för elevers olika förutsättningar.
            Med andra ord ska alla elever ges möjlighet till goda studieresultat
            oavsett social bakgrund och vilken skola man går i.
          </p>
          <p xml:id="i-JJNAfMXehJRau2M7jnxqbG">
            Enligt flera rapporter från bl.a. Skolverket och OECD har dock
            kunskapsskillnaderna mellan skolor ökat drastiskt. Skolverket
            skriver i rapporten ”Likvärdig utbildning i svensk grundskola?”
            (2012) att mellanskolsvariationen, det mått som används för att
            beskriva hur mycket resultaten skiljer sig mellan olika skolor,
            har från en (i ett internationellt perspektiv) låg nivå mer än
            fördubblats sedan slutet av 1990-talet. I samma rapport skriver
            Skolverket att betydelsen av elevens socioekonomiska bakgrund
            för resultat är fortsatt sto, och det finns indikationer på att
            betydelsen har ökat under senare år.
          </p>
          <p xml:id="i-K9hXte9sfptCVfQMTHkN7b">
            Även IFAU har konstaterat att skillnaderna mellan resultaten
            på olika skolor ökar och att detta till stor del beror på att
            elever sorteras på olika skolor. I rapporten ”Skolsegregation
            och skolval” (2015:5) menar de att den ökande boendesegregationen
            är huvudförklaringen till den stora skolsegregationen, men även
            att skolvalet har bidragit till att resultatskillnaderna mellan
            skolor ökar.
          </p>
          <p xml:id="i-CLXWs2yXYe1b4NRdMG2f2E">
            Skolpolitiken måste ha som tydlig utgångspunkt att alla elever
            ska ges likvärdiga förutsättningar för lärande, inte bara på pappret
            utan också i praktiken. Skolvalet som det ser ut i dag leder åt
            helt fel håll. Principen om att skolan ska vara en plats där elever
            med olika bakgrund och erfarenheter kan mötas blir alltmer avlägsen.
            Vänsterpartiet anser att alla barn oavsett bostadsort ska garanteras
            en bra skola före ett helt fritt skolval.
          </p>
          <p xml:id="i-H8CyEBt4dQP3RzbZHZN6oa">
            Skolvalet måste därför förändras. Vänsterpartiet anser att utgångspunkten
            ska vara att varje elev placeras i en skola så nära hemmet som
            möjligt. Föräldrar och elever bör dock ges möjlighet att komma
            med alternativa önskemål, som bör tillgodoses så långt det är
            möjligt. Till skillnad från i dag ska geografisk närhet alltid
            ge företräde om fler elever önskar gå i skolan än det finns plats
            för. Kommunerna måste också ta hänsyn till boendesegregationen
            när de konstruerar skolornas upptagningsområden. I dag gäller
            närhetsprincipen endast de kommunala skolorna, medan de fristående
            skolorna har möjlighet att använda sig av andra antagningsregler
            såsom kösystem.
          </p>
          <p xml:id="i-KDR1wfg5s1zF2VvschznvJ">
            Genom ett omvänt perspektiv på skolplaceringar och genom att
            friskolornas möjligheter att använda sig av segregerande antagningsregler
            tas bort, kan en modell som leder till mer likvärdiga förutsättningar
            för skolor och elever skapas.
          </p>
          <p xml:id="i-9QB3CwnGXsssF3BuPiuxyh">
            Vad som ovan anförts om att förändra skolvalet i grundskolan
            bör riksdagen ställa sig bakom och ge regeringen till känna.
          </p>
          <head xml:id="i-4nPLJRscuZJ1GWyzuzPmMU" type="h2">
            3.3 Statligt huvudansvar för skolan
          </head>
          <p xml:id="i-GJGh2Zn4sBJ6f3igD34NxA">
            Likvärdigheten i skolan har minskat efter kommunaliseringen,
            trots ambitioner om motsatsen. Det är i dag stora skillnader mellan
            hur mycket pengar olika kommuner väljer att satsa på skolan. Inte
            bara valet av skola utan även valet av boendekommun spelar i dag
            stor roll för kvaliteten på utbildningen. Samtidigt har den ökande
            boendesegregationen i samhället betydelse också för vilka förutsättningar
            det finns på skolorna i olika kommuner, något som varje kommun
            inte förmår att kompensera för på egen hand. Staten bör därför
            överta huvudansvaret för skolan för att garantera alla skolor
            likvärdiga ekonomiska och kompetensmässiga förutsättningar. Ett
            statligt ansvar för skolan förefaller också vara en förutsättning
            för att åstadkomma verkliga förbättringar i ett i dag alltför
            uppsplittrad skolväsen.
          </p>
          <p xml:id="i-4diDRABWHgFbSiRCfxrziY">
            Kommunaliseringen av skolan var en del av en generell strävan
            mot decentralisering av den offentliga verksamheten. Exempelvis
            flyttades under samma period ansvar över till kommundelsnämnder
            inom vissa kommuner. Genom att flytta besluten närmare medborgarna
            skulle medborgarinflytandet öka och på så sätt demokratisera den
            offentliga förvaltningen. Reformen motiverades med att det fanns
            ett behov att öka effektiviteten och kvaliteten i skolans verksamhet.
            En förbättrad effektivitet handlade både om att höja kvaliteten
            i verksamheten och om att åstadkomma en bättre hushållning med
            de samhälleliga resurserna. Genom att ansvaret för verksamheter
            fördes ”längre fram i organisationen”, till dem som verkade och
            arbetade där, samt genom att ge de som var beroende av verksamheten
            ett ökat inflytande över t.ex. prioriteringar av olika insatser,
            skulle skolan bli effektivare och bättre motsvara medborgarnas
            behov. Kvaliteten skulle på detta sätt bli bättre i förhållande
            till insatta resurser. Detta trots att svenska elevers studieresultat
            var bland de bästa i världen och att likvärdigheten i den svenska
            skolan var mycket god.
          </p>
          <p xml:id="i-755kK8Xqso2k6KuzueiZd5">
            Förhoppningen om att kommunaliseringen skulle leda till dessa
            förbättringar har fallit på skam. I dag visar utvecklingen inom
            skolan stora brister. Elevernas studieresultat, den urholkade
            likvärdigheten och läraryrkets bristande attraktivitet visar tydligt
            att utvecklingen inom skolan under lång tid inte gått åt rätt
            håll. Kommunaliseringen ledde till minskad likvärdighet trots
            ambitioner om motsatsen. Kommunerna satsar olika mycket pengar
            på skolan och konkurrerar om eleverna.
          </p>
          <p xml:id="i-Lfyc1DBasQYhmyFu1HP9VE">
            Flera rapporter har konstaterat att kommunaliseringen av skolan
            är ett ”misslyckande”. Bl.a. har professor emeritus Leif Lewin
            (”Staten får inte abdikera – om kommunaliseringen av den svenska
            skolan”, SOU 2014:5) slagit fast att kommunaliseringen bidragit
            till de försämrade studieresultaten och den försämrade likvärdigheten
            genom att staten och kommunerna inte gett lärarna nödvändiga arbetsförutsättningar.
            I direktiven till utredningen stod dock uttryckligen att den inte
            skulle lämna förslag till ändrat huvudmannaskap. Därför mynnade
            utredningens förslag endast ut i att ge lärarna ”bästa tänkbara
            förutsättningar” att bedriva undervisning.
          </p>
          <p xml:id="i-5H5tAsFASd2u1eeGVcFCFV">
            Vänsterpartiet vill i stället låta lärare och skolledare ansvara
            för att skolans mål uppfylls. De ska avgöra vilka konkreta insatser
            som ska göras för att nå målen, men med tydlig statlig reglering
            av förutsättningarna. Om staten styr behörighetsregler, minimitid
            för undervisning osv. samtidigt som varje skolenhet får ekonomiska
            resurser som följer elevsammansättningen, skapas likvärdiga förutsättningar
            för alla landets skolor. Genom att staten övertar arbetsgivaransvaret
            underlättas också möjligheterna att bedriva en nationellt sammanhållen
            politik för läraryrkets status.
          </p>
          <p xml:id="i-PrVC3D8GmstjexoVFJMtwp">
            Vilken skola man går i ska inte avgöra kvaliteten på ens utbildning.
            En likvärdig skola förutsätter en likvärdig ekonomi, och ett statligt
            ekonomiskt ansvar är centralt för att nå det.
          </p>
          <p xml:id="i-E8uiHxHzkQsWsetqaW5N4W">
            Vänsterpartiet föreslår därför att en bred parlamentarisk utredning
            ska tillsättas för att ta fram förslag om hur staten ska överta
            huvudansvaret för att garantera alla enheter inom skolväsendet
            likvärdiga ekonomiska och kompetensmässiga förutsättningar. Vänsterpartiet
            anser att skolväsendets olika delar ska hänga ihop, och därmed
            bör frågan om huvudmannaskap belysas när det gäller skolväsendets
            samtliga delar. Utredningen bör ta fasta på vilka positiva effekter
            kommunaliseringen av skolan har fått och som kan bibehållas. Även
            konsekvenserna för kommunernas ekonomi måste analyseras, liksom
            en lång rad frågor som hur arbetsgivaransvaret bäst ska utövas
            och hur reformen ska genomföras för att alla yrkeskategorier ska
            vara förberedda.
          </p>
          <p xml:id="i-Km1iVuiCeJqzv8spjpJ2Fo">
            Vad som ovan anförts om att tillsätta en utredning i syfte att
            införa statligt huvudmannaskap för hela skolväsendet bör riksdagen
            ställa sig bakom och ge regeringen till känna.
          </p>
          <head xml:id="i-E2ujAx3N53f3YGw2A7yCRK" type="h2">
            3.4 Obligatorisk förskoleklass
          </head>
          <p xml:id="i-VDWX6oFYiUzArrBYVQTi7R">
            Förskoleklassen är i dag en väl fungerande skolform i övergången
            mellan förskola och grundskola. Denna skolform bör göras obligatorisk,
            för att alla barn ska få ta del av de utvecklingsmöjligheter som
            erbjuds där, och framförallt för att tydliggöra att eleverna även
            i förskoleklassen har rätt till kunskaper och rätt till särskilt
            stöd i det fall det finns sådana behov.
          </p>
          <p xml:id="i-GECeocuZr27z3Y4knhtMdm">
            Just nu pågår Grundskoleutredningen (U 2014:05). Utredaren ska
            föreslå hur förskoleklassen för sexåringar lämpligast kan införas
            som en del av grundskolan och, som ett alternativ, även föreslå
            hur en obligatorisk förskoleklass för sexåringar lämpligast kan
            införas. En utgångspunkt för båda alternativen är att såväl lärare
            som förskollärare ska vara behöriga för undervisningen. Utredaren
            ska även ta fram en tidsplan för införandet av båda alternativen.
            Utredningens uppdrag att utreda frågorna om förlängd skolplikt
            och sommarskola kvarstår oförändrade.
          </p>
          <p xml:id="i-6BCoc9PYmQanqmNkKvjCYC">
            Förskoleklass är att betrakta som en egen skolform som skiljer
            sig från övriga grundskolan genom sitt arbetssätt och uppdrag.
            En obligatorisk förskoleklass innebär därför inte att grundskolan
            skulle bli tioårig. Vänsterpartiet vänder sig mot förslag om en
            tioårig grundskola. Vi anser att en nioårig grundskola tillsammans
            med en obligatorisk förskoleklass skulle vara ett bättre sätt
            att möta skolans utmaningar.
          </p>
          <p xml:id="i-5TucXHLbTvTLFQNMvPKGRT">
            Förskoleklassen infördes den 1 januari 1998 som en egen skolform
            i det offentliga skolväsendet. Avsikten med införandet av förskoleklassen
            var, enligt propositionen Förskoleklass och andra skollagsfrågor
            (prop. 1997/98:6), bl.a. att underlätta en verksamhetsmässig integration
            mellan förskolan och skolan där det bästa av verksamheterna skulle
            kunna tillvaratas och vidareutvecklas. Enligt skollagen (2010:800)
            ska förskoleklassen stimulera elevers utveckling och lärande och
            förbereda dem för fortsatt utbildning. Utbildningen ska utgå från
            en helhetssyn på eleven och elevens behov. Förskoleklassen ska
            främja allsidiga kontakter och social gemenskap.
          </p>
          <p xml:id="i-Kqc1Yz3nirVfif2qbczm4F">
            Enligt Skolverkets statistik för 2013/14 går drygt 95 procent
            av alla sexåringar i förskoleklass, cirka 1 procent har börjat
            i grundskolans årskurs 1 och cirka 1 procent finns i förskolan.
            Det betyder att cirka 2–3 procent av alla sexåringar inte deltar
            i någon av ovan nämnda verksamheter.
          </p>
          <p xml:id="i-376ZZc1CNno3Z86Wvog6Jg">
            Det finns longitudinella studier som pekar på ett samband mellan
            att barn som deltagit i förskolans verksamhet presterar bättre
            i skolan än barn som inte gjort det. Resultaten från PISA 2009
            visar att 15-åriga elever, från nästan alla OECD-länder, som deltagit
            i någon form av förskoleverksamhet hade bättre resultat än de
            elever som inte deltagit i förskola.
          </p>
          <p xml:id="i-8Lkit95XECnqhqj5crCTia">
            Trots att nästan alla barn i dag deltar i förskoleklass finns
            det därför skäl att göra förändringar så att förskoleklassen för
            sexåringar blir obligatorisk. Detta för att skapa mer jämlika
            och bättre förutsättningar för utveckling och lärande. Ett annat
            starkt och kanske ännu viktigare skäl är att genom ett obligatorium
            tydliggörs också att eleven har rätt till kunskaper och utveckling,
            vilket i sin tur gör det tydligt att vissa elever kan vara i behov
            av särskilt stöd. Lärarna skulle alltså få betydligt bättre möjligheter
            än i dag att tidigt sätta in särskilt stöd i de fall där det anses
            behövas.
          </p>
          <p xml:id="i-FCfmVjwjfq2T88zeNR7AFo">
            Vad som ovan anförts om införande av obligatorisk förskoleklass
            bör riksdagen ställa sig bakom och ge regeringen till känna.
          </p>
          <head xml:id="i-27Z9MVPGznPonF1bUx11Lt" type="h2">
            3.5 Alla skolor ska ha skolbibliotek
          </head>
          <p xml:id="i-FjLPr6sHTnE4mxhhw8gFdo">
            I 2 kap. 36 § skollagen, som började tillämpas den 1 juli 2011,
            står det att eleverna i grundskolan, grundsärskolan, specialskolan,
            sameskolan, gymnasieskolan och gymnasiesärskolan ska ha tillgång
            till skolbibliotek. Bestämmelsen gäller såväl offentliga som fristående
            skolor. Men trots detta finns det skolor, främst fristående, som
            fortfarande inte satsar på att ha skolbibliotek som en integrerad
            del av skolan utan hänvisar till stadsbibliotek som ibland finns
            i närområdet.
          </p>
          <p xml:id="i-5GLAWSKBpkChipqHu26zEb">
            Vänsterpartiet anser att skolbiblioteket ska vara en integrerad
            del av skolan och att alla skolor ska ha skolbibliotek. Även om
            omfattningen av dessa bibliotek kan variera så ska det inte räcka
            med biblioteksbussar eller stadsbibliotek. Dessa ska i stället
            ses som kompletterande verksamheter till det integrerade skolbiblioteket.
          </p>
          <p xml:id="i-H3FFHQ7wAoFvWktezr6Mg5">
            Skolbiblioteken ska ge eleverna tillgång till ett rikt utbud
            av medier, till såväl skön- som facklitteratur. Ett bibliotek
            där välutbildad bibliotekspersonal samarbetar med den
          </p>
          <p xml:id="i-9b78MygA36soN9YPn7Bzq6">
            pedagogiska personalen kan locka fram och tillfredsställa barnens
            och ungdomarnas läslust, nyfikenhet och forskarintresse, och dessutom
            hjälpa dem att orientera sig bland nya medier och i flödet av
            information på nätet.
          </p>
          <p xml:id="i-RtZbPD7KqraGXWcg3wGxBJ">
            Vänsterpartiet välkomnar att regeringen har gett Kungliga biblioteket
            i uppdrag att ta fram en nationell biblioteksstrategi och att
            skolbibliotekens utvecklingsbehov ingår i detta uppdrag. Vänsterpartiet
            är även överens med regeringen om den satsning på personalförstärkningar
            vid skolbiblioteken som presenteras i budgetpropositionen för
            2016. Detta är bra åtgärder som kommer att förbättra kvaliteten
            på befintliga skolbibliotek, men risken är stor att situationen
            ändå inte förbättras för de elever som i dag inte har bibliotek
            på sin skola.
          </p>
          <p xml:id="i-Hc93kpwQByUpD51FcoD6BT">
            Regeringen bör därför utreda förutsättningarna för att införa
            krav på att samtliga skolor i landet ska ha skolbibliotek. Detta
            bör riksdagen ställa sig bakom och ge regeringen till känna.
          </p>
          <head xml:id="i-R5jLyLef6UTav55ke2BhE9" type="h2">
            3.6 Fler speciallärare och specialpedagoger
          </head>
          <p xml:id="i-PrNAkcP6QXx1oeN6QwdrAb">
            När kunskapsresultaten sjunker är det viktigare än någonsin att
            alla barn och elever får det stöd de behöver. Resurserna för särskilt
            stöd räcker inte till och de insatser som görs kommer ofta alldeles
            för sent. Det behövs därför fler speciallärare och specialpedagoger
            i hela skolsystemet. Möjligheterna till särskilt stöd behöver
            stärkas.
          </p>
          <p xml:id="i-EmNvzTANM2ZCFAvqmQdSe">
            Det behövs fler åtgärder för att täcka den skriande bristen på
            behöriga speciallärare. I dag examineras 500–600 speciallärare/specialpedagoger
            varje år och rekryteringsbehovet är 1 200. Vänsterpartiet och
            regeringen är överens om de satsningar som görs i statsbudgeten
            på bland annat fler utbildningsplatser.
          </p>
          <p xml:id="i-14FBmND88DZkLMQfUhYsuN">
            Det finns dock fler möjligheter att relativt snabbt få fram fler
            behöriga speciallärare bland annat genom att förenkla vägen till
            behörighet för dem som redan har en hel del utbildning och/eller
            erfarenhet inom det specialpedagogiska området. Lärarförbundet
            skickade i september 2014 en skrivelse till Utbildningsdepartementets
            skolenhet där de exemplifierade med några lärargrupper som med
            vissa kompletteringar av tidigare utbildning inom området skulle
            kunna uppnå behörighet som speciallärare.
          </p>
          <p xml:id="i-HLQVvVxLXBWczTsB79YYwi">
            Vänsterpartiet anser vidare att behörighetsreglerna behöver förändras
            så att både utbildningen till speciallärare och utbildningen till
            specialpedagog leder till behörighet att bedriva särskilt stöd.
            I dag är det endast speciallärare samt de specialpedagoger som
            utbildades före 2008 som kan få en sådan behörighet. Utbildningarna
            är snarlika till innehållet och har samma längd och komplexitet.
            Därför är det orimligt att de behandlas så olika när det gäller
            behörighet och legitimation.
          </p>
          <p xml:id="i-F8KAEyEcHSgoixK1y7wbXF">
            Regeringen bör återkomma med förslag om förenklade och förändrade
            behörighetsregler för att öka tillgången till lärare som är behöriga
            att bedriva särskilt stöd. Detta bör riksdagen ställa sig bakom
            och ge regeringen till känna.
          </p>
        </div>
        <div xml:id="i-4xZuCXrH6gonqorp2dGjkG" type="signatureBlock">
          <list xml:id="i-S8ByM9q1q5FK9XSz97b9Rn">
            <item xml:id="i-WVtkeFTBxv4m8Xr3ZGyyfX" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
            <item xml:id="i-GMF2bkLPBZ8qNxPFcJwwcN" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-Hipz1c16htEXXuzpXQ6N51" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-WSxdXaS7uTLLZ3odqn2WGD" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-3GgzCpVwG4VNx59gK4Rxms" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-5CP81QobFL36yKN2tY68e3" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-FPXy7cCSe5EB65vfm6qmY2" who="i-Xbq1HVkxhCYVmfPLN63HRo" type="signature">
              Daniel Riazat (V)
            </item>
          </list>
        </div>
      </div>
    </body>
  </text>
</TEI>
