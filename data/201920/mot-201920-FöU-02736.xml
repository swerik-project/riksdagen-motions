<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-FöU-02736">
  <teiHeader>
    <fileDesc>
      <titleStmt>
        <title>Ett starkt totalförsvar för att säkra Sverige</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2736 av Beatrice Ask m.fl. (M)</title>
          <idno type="rdwebb">H7022736</idno>
          <rs type="number">2736</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H7022736/text</ref>
          <ref type="dokument_url_html">http://data.riksdagen.se/dokument/H7022736</ref>
          <ref type="dokumentstatus_url_xml">http://data.riksdagen.se/dokumentstatus/H7022736</ref>
          <ref type="docx">http://data.riksdagen.se/fil/00A316D0-E4AF-4322-89F0-3998F33E4196</ref>
          <ref type="pdf">http://data.riksdagen.se/fil/21B528AB-1AF1-45D5-BE52-FB13BBA81C9D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Xca6vWGc3RHnpoDiuPxcDv</idno>
            <name>Jörgen Berglund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Fa8Kn1rYWfuJkYVoEJ6ZgK" type="signed"/>
        <correspContext corresp="i-Fa8Kn1rYWfuJkYVoEJ6ZgK">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-Xca6vWGc3RHnpoDiuPxcDv"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-J7uJmvTQswBegURGxa5EHb"/>
        </correspContext>
        <correspAction type="submitted" xml:id="i-FM53AXSWg8ayyvUR51znE5">
          <date when="2019-10-03"/>
          <time when="12:18:20"/>
        </correspAction>
        <correspAction type="reviewed" xml:id="i-PKiAz54BsfCzqRPig6NeoW">
          <date when="2019-10-03"/>
          <time when="14:19:12"/>
        </correspAction>
        <correspAction type="referred" xml:id="i-N4vSvfY81Nn7q9tWm2uBt9">
          <date when="2019-10-11"/>
        </correspAction>
        <correspAction type="assigned" xml:id="i-NahDd1xF4s3CaKsnCeh4EG">
          <date when="2020-06-02"/>
          <time when="16:48:37"/>
        </correspAction>
        <correspContext corresp="i-NahDd1xF4s3CaKsnCeh4EG">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-VYJAeumkqqsC1NF2m6rvWp"/>
        <correspContext corresp="i-VYJAeumkqqsC1NF2m6rvWp">
          <ref type="uppgift">2019/20:FöU8</ref>
          <ref type="ref_dok_id">H701FöU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FöU8</ref>
          <ref type="ref_dok_titel">Vissa frågor om Försvarsmaktens personal</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-GcTczqoTejEnKgiDYJetNm"/>
        <correspContext corresp="i-GcTczqoTejEnKgiDYJetNm">
          <ref type="uppgift">2019/20:FöU9</ref>
          <ref type="ref_dok_id">H701FöU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FöU9</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-GkihSXTEphrNGXQvEb19Lf"/>
        <correspContext corresp="i-GkihSXTEphrNGXQvEb19Lf">
          <ref type="uppgift">2019/20:FöU6</ref>
          <ref type="ref_dok_id">H701FöU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FöU6</ref>
          <ref type="ref_dok_titel">Försvarspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-XKdrEwMTeLnmKkZ2HdSX4S"/>
        <correspContext corresp="i-XKdrEwMTeLnmKkZ2HdSX4S">
          <ref type="uppgift">2019/20:FöU7</ref>
          <ref type="ref_dok_id">H701FöU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FöU7</ref>
          <ref type="ref_dok_titel">Civilt försvar och krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2736 av Beatrice Ask m.fl. (M) Ett starkt totalförsvar för att säkra Sverige</div>
      </div>
      <div type="motBody">
        <div type="motProposal" subtype="förslag">
          <head xml:id="i-MVZ3Kjc1H6wvLWSFHmjTir">
            Förslag till riksdagsbeslut
          </head>
          <list style="ol">
            <item xml:id="i-DYAUVADgXD23yRKybe76ST">
              Riksdagen ställer sig bakom det som anförs i motionen om åtgärder
              för att stärka Försvarsmaktens personalförsörjning och tillkännager
              detta för regeringen.
            </item>
            <item xml:id="i-W42aba3sxEuyddAG2gQUre">
              Riksdagen ställer sig bakom det som anförs i motionen om att
              ge Försvarsmakten/hemvärnet i uppgift att ta fram åtgärder i närtid
              för att rekryteringen till hemvärnet ska öka och tillkännager
              detta för regeringen.
            </item>
            <item xml:id="i-VnF5DmYC68tzWcivU5qBfr">
              Riksdagen ställer sig bakom det som anförs i motionen om villkoren
              för svenskbaserad försvarsindustri och tillkännager detta för
              regeringen.
            </item>
            <item xml:id="i-XYNGkRREZftQAavkTeNS5b">
              Riksdagen ställer sig bakom det som anförs i motionen om ett
              proaktivt jämställdhetsarbete inom Försvarsmakten och tillkännager
              detta för regeringen.
            </item>
            <item xml:id="i-PZEMX89K1T35a1W8AXxqhu">
              Riksdagen ställer sig bakom det som anförs i motionen om att
              uppdatera och stärka lagstiftningen rörande skyddsobjekt och tillkännager
              detta för regeringen.
            </item>
            <item xml:id="i-4bAVMMTGs3V6VKgZgJazpW">
              Riksdagen ställer sig bakom det som anförs i motionen om bättre
              möjligheter för försvaret att öva och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-VTibrAwjtZAYoAJA6kwNjC">
            Inledning
          </head>
          <p xml:id="i-MdRhMdoo4z2UoUxHRrUYak">
            Försvarsberedningen har presenterat två gedigna rapporter med
            förslag som syftar till att stärka det svenska totalförsvaret,
            såväl det militära som det civila försvaret. Vi modera­ter står
            i allt väsentligt bakom de förslagen, vilka vi också haft en stor
            del i att arbeta fram. Frågan bereds nu inom Regeringskansliet.
            För att understryka vikten av att Försvarsberedningens förslag
            genomförs lägger vi en särskild kommittémotion där vi yrkar på
            just detta. Det är viktigt att förslagens prioriteringar och långsiktighet
            inte förfuskas.
          </p>
          <p xml:id="i-ASBgcAkb2ZQMHJordmo6hp">
            I denna motion lägger Moderaterna fram förslag när det gäller
            totalförsvaret där vi anser att det finns särskild anledning att
            komplettera och understryka Försvarsbered­ningens resonemang.
            Fokus i denna motion ligger till stor del på personal- och materielförsörjningen.
            Personalen är försvarets främsta resurs och det kommer att behövas
            kontinuerliga åtgärder för att kunna attrahera kompetenta människor
            som vill bidra till Sveriges försvarsförmåga.
          </p>
          <p xml:id="i-34Wb5RMVSExj33jAMYvxay">
            Teknikutvecklingen går allt snabbare och den kommer att förändra
            framtidens konfliktmiljö. Ett belysande exempel är den drönarattack
            som genomfördes mot det saudiska oljeraffinaderiet i Abqaiq och
            som resulterade i att nära hälften av landets oljeproduktion slogs
            ut, vilket även fick stora efterverkningar på världsekonomin.
          </p>
          <p xml:id="i-J7rcNhrrMKZN8TNBtH2Q1w">
            Sverige måste ha en fungerande materielförsörjning för att vi
            ska kunna ha verktygen att möta framtidens hot. En central del
            i svensk materielförsörjning och försvarsförmåga är försvarsindustrin
            som måste ges goda förutsättningar att kunna verka som leverantör
            till den svenska försvarsmakten, men även kunna exportera till
            andra.
          </p>
          <head type="h1" xml:id="i-GS9cJb8FXM3LKdETAqTViv">
            Försvarets personalförsörjning
          </head>
          <p xml:id="i-Mfh3Y7wo8sZaSbYu4PWCiL">
            För att skapa operativ militär förmåga behövs många komponenter.
            Det handlar om materiel, utbildning, övning, planering, logistik
            med mera. Men utan personal fungerar det inte. Förbandssatt och
            rätt utbildad personal i våra krigs- och utbildningsförband är
            därför en kritisk faktor för vår operativa förmåga. Samtidigt
            kan konstateras att personalförsörjningen har stor förbättringspotential.
          </p>
          <p xml:id="i-DZn44rzs2RPabfFYi4MudZ">
            Sedan värnplikten återaktiverades har antalet grundutbildade
            ökat något, men inte i den utsträckning som skulle behövas för
            att bemanna våra krigsförband inom rimlig tid. På samma sätt har
            antalet sökande till befäls- och specialistofficersutbildningar
            ökat inom någon kategori, men fortfarande klaras befälsförsörjningen
            inte av med den nuvarande utbildningstakten.
          </p>
          <p xml:id="i-FKhjbqm3wfH6gDNdoapYT3">
            I den senaste redovisningen från Försvarsmakten konstateras att
            elevantalet i 16 olika utbildningsomgångar inom olika program
            för officerare (bl.a. officersprogrammet, reservofficersutbildningen
            och specialistofficersutbildningen) når endast tre av dessa upp
            till det ungefärliga behovet. Samtidigt har Försvarsmakten ett
            större utflöde än inflöde av officerare. De åtgärder och program
            för att behålla och återanställa tidigare officerare klarar inte
            heller att kompensera för den personalbrist som råder inom Försvarsmakten.
          </p>
          <p xml:id="i-VHFP34YNZDCaWBLdpRuQPF">
            Inom Försvarsmakten kan många kvalificerade medarbetare avsluta
            sin anställning innan tiden för reguljär pensionsålder. Ibland
            återkommer dessa personer i form av konsulter men vanligtvis försvinner
            dessa personer med sin efterfrågade kompetens utan möjlighet för
            Försvarsmakten att kunna tillgodogöra sig av deras decennier av
            kun­skaper. Vissa åtgärder har genomförts för att fånga upp de
            personer som är efterfrågade och vill fortsätta arbeta inom försvaret,
            men tyvärr förnekas de flesta denna möjlighet. Vi menar att fler
            som vill och behövs inom försvaret ska ha möjlighet att jobba
            kvar.
          </p>
          <p xml:id="i-SBvhxTMaipZBMHpP7NnQP1">
            För att kunna bygga operativ förmåga krävs att förbanden är samövade
            med så kompletta förband som möjligt. Erfarenheten från de större
            övningar vilka genomförts på senare tid visar dock att det är
            svårt för personal inom vissa kategorier att ta sig loss från
            ordinarie arbets- och familjeliv. Orsaken är dels att ersättningen
            eller lönen för många är väldigt låg i förhållande till den i
            arbetslivet, dels att flera personalkategorier saknar laglig rätt
            att få ledigt från sin ordinarie arbetsgivare för att tjänstgöra
            vid övning med totalförsvaret.
          </p>
          <p xml:id="i-56cX4WNshoS3hK1ybN3nXg">
            Försvarsmakten bör därför snarast analysera orsakerna till bristerna
            i personal­försörjningen för krigsförbanden och återkomma till
            Försvarsdepartementet med förslag som på både kort och lång sikt
            kan öka attraktiviteten för de olika anställningsformer som Försvarsmakten
            erbjuder. I denna analys bör beaktas hur incitament i form av
            utbildningspremier, löner och andra förmåner bör införas eller
            förändras samt vilka åtgärder som behöver vidtagas för att behålla
            nuvarande, återrekrytera tidigare och hitta nya vägar in för officerare
            samt öka möjligheten för anställning även efter ingången avtalspension.
          </p>
          <p xml:id="i-9kteuTV5uWiVRjMZ5mJgae">
            Vidare bör Försvarsdepartementet snarast utreda och föreslå hur
            alla personal­kategorier såsom reservofficerare, hemvärnsmän och
            tidvis anställda inom Försvars­makten kan omfattas av laglig rätt
            till ledighet vid övning inom Försvarsmakten och återkomma med
            förslag till riksdagen.
          </p>
          <head type="h1" xml:id="i-8FpH8nvGB3Qmj3bhvKvaLz">
            Rekrytering hemvärnet
          </head>
          <p xml:id="i-2QqmscZmXMQrZkV7ePqHex">
            Hemvärnet har till uppgift att verka över hela konfliktskalan
            – från stöd till samhället vid svåra påfrestningar i fred till
            väpnad strid i krig. Hemvärnet är en del av Försvars­maktens insatsorganisation
            och utgör nästan hälften av Försvarsmaktens personal. Hemvärnsförbanden
            är ett krigsförband med huvuduppgift att skydda, bevaka, ytövervaka
            samt stödja samhället vid kris. På detta sätt bildar hemvärnsförbanden
            en nationell och territoriell basplatta för försvaret och skyddet
            av Sverige. Hemvärnet har en central funktion i skyddet och försvaret
            av Sverige.
          </p>
          <p xml:id="i-9N2rLHQAhcfemiFQ8rJkCZ">
            Det är av yttersta vikt att hemvärnsförbandens befattningar är
            helt uppfyllda. Tyvärr ser det inte ut så idag. De flesta hemvärnsförbanden
            har vakanser i varierande grad. Det påverkar bland annat möjligheten
            att lösa ålagda uppgifter och uthållighet. Ytterst handlar det
            om förmågan att försvara Sverige.
          </p>
          <p xml:id="i-6QvwUCtYNgmapqJxpUqYFm">
            Intresset för hemvärnet har dock ökat bland annat på grund av
            de fina insatser som hemvärnet gjorde i samband med de stora skogsbränderna
            sommaren 2018, men också på grund av det försämrade omvärldsläget.
            Det är glädjande, men mer måste göras för att få fler att engagera
            sig i hemvärnet.
          </p>
          <p xml:id="i-HzCFmC62UYYGDbHUghRaUT">
            I Försvarsberedningens rapport tas flera saker upp som kommer
            att få effekt för rekry­teringen till hemvärnet, bland annat att
            4-månadersutbildningen försvinner, att fler soldater ska utbildas,
            fler orter ska utbilda soldater med mera. Förslagen är bra men
            än finns inga beslut om dessas genomförande. När så sker tar det
            dessutom tid innan de får effekt. Vi behöver därför också förändra
            möjligheterna på kort sikt att förbättra rekryter­ingen till hemvärnet.
          </p>
          <p xml:id="i-VETmWLws23giaboEnmvgmq">
            En stor del av rekryteringen till hemvärnet är alltjämt tidigare
            värnpliktiga. Det är viktigt och bör därför intensifieras genom
            bland annat ytterligare publik och uppsökande verksamhet. En genomgång
            av förmåner för hemvärnet bör genomföras i syfte att hitta nivåer
            och incitament för bredare rekrytering. En tredje åtgärd för att
            öka antalet hemvärnssoldater är att öka antalet värnpliktiga till
            korttidsutbildning i väntan på att utbildningen av territorialförbanden
            kommer igång i större omfattning. Det kan göras med start redan
            nästa år. Detta då det idag finns kapacitet att ta emot fler värnpliktiga
            utan att tillföra mer resurser.
          </p>
          <p xml:id="i-Co14UyJ2LujEypFLVRiMQP">
            Därför bör Försvarsmakten/hemvärnet få i uppgift att ta fram
            åtgärder för att rekry­teringen till hemvärnet ska kunna öka i
            närtid.
          </p>
          <head type="h1" xml:id="i-AoFuMLyM3aDt2WBKfwGaSu">
            Goda villkor för försvarsindustrin
          </head>
          <p xml:id="i-CEN4SUqxCdMspaodnxK6Xp">
            Försvarsindustrin har under de senaste 20 åren omvandlas från
            att till stora delar vara en statsägd verksamhet till att idag
            vara helt privat och till delar också ägd av utländska intressenter.
            Cirka 30 000 personer är direkt sysselsatta i den svenska försvarsindustrin
            och betydligt fler om man räknar in underleverantörerna. Det är
            inte bara ägarbilden som ändrats; beroendet av export har ökat
            avsevärt, från 25 % till 75 % under de senaste 20 åren. På samma
            gång har andelen utländska komponenter också den gått från 25
            % till 75 %. Det får som konsekvens att vårt beroende av internationella
            samarbeten har ökat i samma omfattning.
          </p>
          <p xml:id="i-J9FDxiqkMKNWDafipkop6q">
            Den ökande internationaliseringen kan ses som ett resultat av
            att en ekonomi av Sveriges storlek har svårt att ensam bära de
            utvecklingskostnader som ett modernt försvar kräver. Den tekniska
            utveckling som skett inom samhället i stort, där avancerad elektronik
            och mjukvara i allt större omfattning inryms i de flesta produkter,
            också återspeglas i försvarsmaterielen. Fokus har flyttats från
            hårdvara till mjukvara.
          </p>
          <p xml:id="i-W7FU237q1qwk945gCJArbD">
            När Sverige nu ställer om från ett insatsförsvar till fokus på
            nationellt försvar kan inte den ”eviga fredens” rationalitet fortfarande
            gälla i förhållande till försvarsindustrin, eftersom kravställningen
            nu även av nödvändighet måste inkludera krigstida förhål­landen.
            Det kommer att behöva ställas tydligare krav på försörjningsförmåga
            än tidigare. Att återgå till den ordning som rådde mellan staten
            och försvarsindustrin under kalla kriget är inte aktuellt. Ägandet
            ser helt annorlunda ut, den tekniska utvecklingen går allt snabbare
            och gör det omöjligt att upprätthålla kompetens inom alla de områden
            där vi behöver försvarsmateriel.
          </p>
          <p xml:id="i-Y4BVieycsz5rVgvevRCA9M">
            EU:s upphandlingslagstiftning som bland annat lett fram till
            våra väsentliga säkerhetsintressen behöver tydliggöras. Det bör
            också noteras att denna lagstiftning sannolikt inte är speciellt
            välanpassad till det försämrade säkerhetspolitiska läge som vi
            befinner oss i idag. Den rådande materielstrategi som Sverige
            använder sig av idag med sina fyra steg: vidmakthålla, köpa från
            hyllan, samutveckla och egenutveckla är alltför rigid.
          </p>
          <p xml:id="i-TPWTBHs6pVUTvJfEouNQzP">
            Sverige står just nu i ett läge där vi måste kraftsamla för att
            återfå förmågan att försvara vårt land. Det självklara är givetvis
            att öka resurserna till Försvarsmakten, men det handlar om så
            mycket mer. En viktig komponent är vår förmåga till materiel­försörjning
            och det gäller hela kedjan, från produktutveckling till underhåll
            och reparationer. För att möta behoven måste vi vara beredda att
            tänka nytt och se hur försvarsindustrin specifikt och näringslivet
            i stort kan stärka vårt försvar. Inom ett antal områden står sig
            vår industri mycket stark i konkurrens med omvärlden, där vi besitter
            stor kompetens och erfarenhet som skulle kunna stärka vår förmåga.
            Flera av dessa har en självklar roll redan idag inom försvaret,
            men det utvecklas nya tekniker och produkter som vi måste bli
            bättre på att ta tillvara och integrera i våra systemlösningar.
          </p>
          <p xml:id="i-5JEU9hW8yWKtFRcUT21P8T">
            Andelen utländska komponenter har, som nämnts tidigare, ökat
            från 25 % till 75 %. Vissa av dessa länder är strategiska partners
            till Sverige, en del är det också vid höjd beredskap. Å andra
            sidan finns det underleverantörer som befinner sig i andra änden
            av skalan; de verkar i länder som inte alls är intresserade av
            Sveriges välgång. Det här bör leda till eftertanke om vilka komponenter
            vi vill se i vår försvarsmateriel i framtiden. Därför vill vi
            att relevanta internationella samarbetspartners identifieras –
            med andra ord, vilka länder ska vi samarbeta med och vilka ska
            vi inte samarbeta med?
          </p>
          <p xml:id="i-YLPKhQSvXgtsTwxSiBSRy3">
            På samma tema vill vi också se att Sverige identifierar svenska
            tekniska styrke­områden ur ett brett perspektiv som kan utgöra
            grunden för samarbeten med andra länder och vara vägledande för
            projekt inom den europeiska försvarsfonden.
          </p>
          <p xml:id="i-TJ7YPRJEygL5kvzR4s7kCS">
            Vi moderater vill se en strategisk vision för den svenska materielförsörjningen
            som utgår från specifikt svenska förhållanden för att uppnå maximal
            operativ förmåga. Vi måste identifiera vilka kompetenser och samarbeten
            som är centrala för att operatio­nalisera den strategiska visionen.
            Vi måste bli tydligare med vilka krav staten ska ställa på våra
            försvarsföretag och vad staten är beredd att bidra med. Materielförsörjnings­strategin
            behöver ha en bred politisk förankring med en parlamentarisk dialog
            i botten. Därför ser vi det som nödvändigt att denna fråga inte
            enbart avgörs av regeringen.
          </p>
          <p xml:id="i-SjfXUjPxnkwZcz4jwo93NZ">
            Vi vill stärka forskningsbudgeten så att Försvarsmakten och FMV
            kan göra mer relevanta förstudier samt ta fram demonstratorer
            i samarbete med försvarsindustrin. Vi vill också se bättre samarbetsytor
            mellan försvarsmyndigheterna och försvarsindustrin för att utnyttja
            den omvärldskunskap som finns i industrin och på så sätt stärka
            den samlade beslutskompetensen.
          </p>
          <p xml:id="i-F5XHfkDAvGS7Ns6hiksbwm">
            Många diskussioner pågår just nu om väsentliga säkerhetsintressen
            – både vad de faktiskt innebär och vilken omfattning de ska ha.
            Vi bör utöver det även lyfta diskussionen om vilka förutsättningar
            som faktiskt är unika för svenska förhållanden. Det här gäller
            inte specifik materiel utan snarare t.ex. Östersjöns bräckta vatten
            eller det faktum att halva Sverige ligger i den tempererade klimatzonen
            och den andra i den subarktiska.
          </p>
          <p xml:id="i-8EjhgPoMwMhFTLB2uZgvUd">
            Det behövs också en konsekvensanalys av hur exportlagstiftningen
            fungerar när det gäller möjligheten att vara med som underleverantör
            till internationella projekt, utan att slutprodukten faller under
            svensk lagstiftning, samt problemet med att högre krav ställs
            på svenska underleverantörer i och med att de måste ha krigsmaterieltillstånd.
          </p>
          <head type="h1" xml:id="i-MDpCY3zYDmyWS1LxWtPNoP">
            Jämställdhet i Försvarsmakten
          </head>
          <p xml:id="i-QP8sbsdkpZD5yjddKRurL1">
            Jämställdhetsarbetet inom Försvarsmakten är viktigt. En organisation
            blir komplett med både kvinnor och män, och därför måste Försvarsmakten
            rekrytera de talanger som är bäst lämpade för uppgiften. Lika
            viktigt som att rekrytera är fortbildning och att kom­petenta
            medarbetare behålls. Kvinnor i det militära möter dock andra barriärer
            för sina karriärer än män. Grundläggande är tillgången till bra,
            ändamålsenlig materiel, exem­pelvis kläder och skor, som passar
            olikheter. Materielproblem får inte fortsatt nedpriori­teras och
            felaktigt avfärdas som gnäll eller utseendefrågor. Nödvändiga
            åtgärder måste genomföras snarast i syfte att förhindra att anställda
            och pliktade kvinnor utsätts för hälso- och säkerhetsrisker. Förekommande
            materielrelaterade hälso- och säkerhetsrisker för kvinnor bör
            analyseras av en objektiv utredning vilken ska återkomma med förslag
            på omedelbara åtgärder.
          </p>
          <p xml:id="i-36Zo9BQWEwxxi9M1Be4w7U">
            För att nå ökad jämställdhet måste Försvarsmakten se över osakliga
            fysiska krav på befattningar samt kartlägga och förtydliga karriärvägarna
            inom Försvarsmakten.
          </p>
          <p xml:id="i-E6CwtvRmkx5hACoPzRjEDt">
            Nyckeln till framgång i jämställdhetsarbetet är att alla vill,
            kan och väljer att leva efter den värdegrunden. Då kan vi inte
            tolerera problematiken med kränkningar. FOI:s rapport ”Karriärhinder
            för militära kvinnor” visar på siffror där drygt 60 procent av
            de kvinnliga officersaspiranter och officerare som slutat upplevt
            kränkningar och ned­låtande kommentarer från befäl. Vidare rapporteras
            där att 75 procent från kollegor har upplevt kränkningar och nedlåtande
            kommentarer.
          </p>
          <p xml:id="i-UEHSRm5wDX6tsrFW5Ar17B">
            I uppropet #givaktochbitihop 2017 rapporterade kvinnliga yrkesofficerare,
            reserv­officerare, civilanställda, frivilliga, soldater och sjömän
            i det metoo-inspirerade uppropet om kränkningar som kvinnor blivit
            utsatta för inom Försvarsmakten. Kvinnorna i uppropet konkluderar:
            ”Vi har sökt oss till Försvarsmakten för att vi är beredda att
            försvara Sverige och rätten att leva som man vill, men ofta har
            våra värsta motståndare funnits i vår egen organisation.” Det
            är helt oacceptabelt och inte hållbart för att få en jämställd
            organisation.
          </p>
          <p xml:id="i-DeTAZVYRNgb5yEWGPUTNxU">
            Arbete för teambuilding och mot diskriminering och trakasserier
            ska vara proaktivt, regelbundet, anpassat till unga militärers
            dagliga verksamhet och kommuniceras på ett genuint och väl synligt
            sätt av militär chef. Försvarsmakten bör även kontinuerligt förbättra
            organisationens hantering av trakasserier eller kränkningar samt
            genomföra förtroendeskapande åtgärder.
          </p>
          <head type="h1" xml:id="i-4R2cYtYY1Yce8BU3uFNJzz">
            Uppdatera och stärk lagen om skyddsobjekt
          </head>
          <p xml:id="i-Y6gKepRrB1EKqMRtHrUowB">
            Byggnader, anläggningar, områden och andra objekt kan beviljas
            att bli skyddsobjekt. Status som skyddsobjekt ger ett förstärkt
            skydd mot sabotage, terroristbrott, spioneri, hemliga uppgifter
            om totalförsvaret och grovt rån. Både militära (t.ex. ett regements­område)
            och civila (t.ex. en vattentäkt) objekt kan vara skyddsobjekt.
            Regeringen eller av regeringen utsedd myndighet beslutar om vad
            som ska vara skyddsobjekt.
          </p>
          <p xml:id="i-3zmu9aWLGsn4kYq9jeucpg">
            Ett beslut om skyddsobjekt innebär att obehöriga inte har tillträde
            till skydds­objektet. Genom särskilt beslut kan tillträdesförbudet
            förenas med ett förbud mot att göra avbildningar, beskrivningar
            eller mätningar av eller inom skyddsobjektet. Om det räcker för
            att tillgodose skyddsbehovet, kan tillträdesförbudet ersättas
            av ett avbild­ningsförbud eller av ett förbud mot att bada, dyka,
            ankra eller fiska.
          </p>
          <p xml:id="i-AExkwmZSq3xoJvsDQXSGta">
            Idag kan vem som helst med tillgång till internet besöka stora
            delen av världen virtuellt. Det är möjligt tack vare satellitbilder
            med hög upplösning och genom så kallad street view-fotografering.
            Tekniken gör det möjligt att se sig omkring översiktligt och i
            360 grader på marken. Insamlingen av materialet är mycket omfattande
            och ofta granskas inte bilderna innan de publiceras. Även svenska
            skyddsobjekt kan på så vis exponeras för hela världen. Idag är
            det inte otillåtet att sprida bilder på skyddsobjekt utan det
            är själva fotograferingen som är straffbar enligt skyddslagen.
            Flera av de aktö­rer som idag tillhandahåller tjänster där skyddsobjekt
            exponeras raderar bilderna när de får kännedom om detta. Det sker
            dock inte automatiskt.
          </p>
          <p xml:id="i-JbvWt32ASyGoHj2BX3G3rZ">
            Under senare år har antalet intrång och ovälkomna besök på Försvarsmaktens
            skyddsobjekt ökat. Det är allvarligt eftersom skyddsobjekt innehåller
            skyddsvärden som inte får exponeras för utomstående. Det är särskilt
            viktigt nu när det utländska under­rättelsehotet är en del av
            normalbilden. Även företag inom försvarsindustrin och civila och
            offentliga verksamheter som är viktiga för totalförsvaret har
            en ökad hotbild. Möj­ligheten att idag via olika karttjänster
            studera och rekognosera på och runt skyddsobjekt underlättar underrättelseverksamhet.
            Det är därför viktigt att lagstiftningen hänger med teknikutvecklingen
            på ett väl avvägt sätt och sätter skydd av skyddsobjekt högre
            på dagordningen.
          </p>
          <p xml:id="i-GweXTenk11ENxvYhFwRubQ">
            Riksdagen beslutade i maj 2018 att skärpa straffen för obehörigt
            tillträde till skyddsobjekt. Lagändringen innebär bland annat
            att brottet ”obehörigt tillträde till skyddsobjekt” delas upp
            i två svårighetsgrader och att maxstraffet höjs till två års fängelse.
            Lagändringen trädde i kraft den 1 juli 2018. För att möta det
            växande underrättelsehotet och försvåra möjligheten till att rekognosera
            skyddsobjekt bör nu även lagstiftningen ändras så även spridning
            av bilder av skyddsobjekt omfattas.
          </p>
          <head type="h1" xml:id="i-4bH6ppqmaRXKmiTrm7Kqg7">
            Värna försvarets möjligheter att öva
          </head>
          <p xml:id="i-K95NyhxVkWXujaHN6rFzps">
            Omfattningen på vår försvarsverksamhet har fluktuerat starkt
            genom åren. Från en period av upprustning efter andra världskriget
            till järnridåns fall med en stark nedrustningstrend. Idag befinner
            vi oss i en tid när säkerhetsläget i vårt eget närområde har försämrats,
            vilket innebär att behovet av att stärka vår försvarsförmåga har
            ökat markant. Som ett resultat av detta kommer Försvarsmakten
            att behöva öva allt mer.
          </p>
          <p xml:id="i-HDvhbccRvM9byhRcTdGpMc">
            Sedan början av 90-talet har dessutom både miljöbalken och plan-
            och bygglagen förändrats på ett antal avgörande punkter, framförallt
            när det gäller störande verksamhet. Det har inneburit att det
            har blivit allt svårare att kunna bygga i t.ex. bullerutsatta
            miljöer. Det har inneburit att verksamheter som ses som störande
            blivit betydligt mer restriktiva när det gäller att tillstyrka
            byggnation i sin direkta närhet. Framförallt för verksamheter
            som klassas som riksintressen.
          </p>
          <p xml:id="i-VyfgdQ734wvonzGvvYkuYp">
            I Halmstad kommer det, om prognoserna slår in, att behöva byggas
            bostäder för ytterligare 50 000 invånare de närmaste 30 åren.
            Det är en befolkningsökning på 50 procent på endast 30 år, och
            situationen är mer eller mindre densamma i hela Halland. För de
            flesta Halmstadsbor är försvarets närvaro en självklar del av
            vardagen. Med Halmstadsgarnisonens ca 1 400 anställda på Luftvärnsregementet,
            Försvarsmaktens tekniska skolor och Militärhögskolan har nästan
            alla någon form av relation till militären.
          </p>
          <p xml:id="i-HM3sD5uqxbeC922SCuKPU3">
            När det gäller skjutfälten så har Försvarsmakten med stöd i miljöbalken
            blivit betydligt mer restriktiv och har tydligare meddelat vilka
            influensområden man anser sig ha i anslutning till sina övnings-
            och skjutfält. Försvarsmakten beskriver influensområde på följande
            sätt: ”Områden som berörs av omgivningspåverkan från den militära
            verksamhet, som är ett riksintresse, redovisas som influensområden.
            Ett influensområde är ett område inom vilket åtgärder som exempelvis
            ny bostadsbebyggelse kan påverkas av, eller som i sin tur kan
            påverka, verksamhet inom riksintresseområdet.”
          </p>
          <p xml:id="i-G17qaVogFDTiRVViyUePKy">
            Problem uppstår när man ska tillämpa miljöbalken på bullerområdet.
            Principen är då att verksamheten, vid klagomål, i bästa fall måste
            begränsas och i värsta fall måste upphöra. Skulle Försvarsmakten
            tillåta nybyggnation inom ett influensområde vid ett skjutfält
            och de nyinflyttade upplever verksamheten som störande så infinner
            sig risken att skjutfältet måste stängas.
          </p>
          <p xml:id="i-QypT7FTxwanPz7cQcvjumM">
            Den här situationen är sannolikt inte unik – det vill säga att
            riksintressen begränsar vårt behov av att bygga bostäder, som
            många kommuner är i skriande behov av. Det är högst troligt att
            försvaret hade kunnat tänka sig nybyggnationer inom sina influens­områden
            om man var garanterad att det inte skulle påverka Försvarsmaktens
            verksamhet negativt. Problemet är att miljöbalken inte tillåter
            detta.
          </p>
          <p xml:id="i-E1tTJ51a1muZbpn7Cw2uHt">
            Den nuvarande situationen grundar sig i en alltför rigid lagstiftning
            som gör det svårare för Försvarsmakten att öva och för kommunerna
            att bygga. Det är därför nödvändigt med ett rejält omtag. Vi måste
            komma tillbaka till ett läge där vi ser att försvaret av vårt
            land är en naturlig del av vardagen. Det innebär att vi måste
            kunna acceptera att det låter en del när Försvarsmakten övar.
          </p>
          <p xml:id="i-K8JmQhkYtLY4bQXjuzYXiM">
            Det går med rådande lagstiftning att använda sig av servitut,
            men bara inom miljöbalkens nivåer. Med andra ord, det är fortfarande
            de i miljöbalken uppsatta gränsvärden som gäller oavsett vad som
            avtalats i servitutet.
          </p>
          <p xml:id="i-3j6jHWNn8rUiTJUn1LtC9o">
            Frågan som måste ställas är hur vi ska prioritera rikets försvar
            i förhållande till miljöbalkens bullervärden. Rimligen bör Försvarsmaktens
            behov övertrumfa de som miljöbalken är satt att värna. Därför
            borde möjligheten att göra miljöbalkens buller­regler dispositiva
            för Försvarsmakten i samband med servitutstecknande ses över.
          </p>
          <p xml:id="i-6GhLhbFeKxbpZbRT91Ef7x">
            På det sättet skulle vi kunna säkra både försvarets möjligheter
            att öva och våra kommuners möjligheter att bygga bostäder. Menar
            vi allvar med att bygga ett starkt försvar måste vi göra det tillsammans
            med kommuner och regioner. Då blir försvaret en naturlig del av
            vår vardag och ses som en tillgång och inte en belastning på grund
            av en stelbent lagstiftning.
          </p>
          <p xml:id="i-UbydphMiyXqkjF6Nw1gsMQ">
            Slutligen vill vi lyfta möjligheten att ändra lagstiftningen
            så att Försvarsmakten i avvaktan på slutgiltigt besked om miljöprövning
            ska få möjlighet att bedriva övnings­verksamheten interimistiskt.
            Detta utifrån det försämrade säkerhetsläget och behovet av att
            öva en växande krigsorganisation samt de långa ledtiderna för
            beslut om miljötillstånd.
          </p>
        </div>
        <div type="motSignatures">
          <list>
            <item xml:id="i-UmH6go9Goqegcj7BguGCnh" who="i-PRHkYxGCaT2cbJpjjfnRtn">
              Beatrice Ask (M)
            </item>
            <item xml:id="i-GLGgYYpmRyWFNWSYkpBTck" who="i-7BVrTrBc6AJDkYa3WEfLxy">
              Jan R Andersson (M)
            </item>
            <item xml:id="i-HiedRoA8ChhxhLcZwzRD77" who="i-Xca6vWGc3RHnpoDiuPxcDv">
              Jörgen Berglund (M)
            </item>
            <item xml:id="i-HEi5TfGYPSDHbjetnHnB87" who="i-Ch6N1ddXaHhYxZN72JKZAS">
              Alexandra Anstrell (M)
            </item>
            <item xml:id="i-FznYns3i775H3ciFJeZogX" who="i-J7uJmvTQswBegURGxa5EHb">
              Lars Püss (M)
            </item>
          </list>
        </div>
      </div>
    </body>
  </text>
</TEI>
