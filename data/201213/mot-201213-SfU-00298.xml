<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00298">
  <teiHeader>
    <fileDesc>
      <titleStmt>
        <title>Språkkunskaper för att beviljas svenskt medborgarskap</title>
        <author corresp="i-9Kt7koTgzUZUA9ovNXYdWj">av Marietta de Pourbaix-Lundin (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Språkkunskaper för att beviljas svenskt medborgarskap</title>
          <idno type="rdwebb">H002Sf298</idno>
          <rs type="number">Sf298</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf298/text</ref>
          <ref type="dokument_url_html">http://data.riksdagen.se/dokument/H002Sf298</ref>
          <ref type="dokumentstatus_url_xml">http://data.riksdagen.se/dokumentstatus/H002Sf298</ref>
          <ref type="doc">http://data.riksdagen.se/fil/2F5DC709-6415-40D7-8B86-3B98986249A8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JcaTVS3v9D6QGjXx3SsMMP" type="signed"/>
        <correspContext corresp="i-JcaTVS3v9D6QGjXx3SsMMP">
          <note type="signatory" corresp="i-9Kt7koTgzUZUA9ovNXYdWj"/>
        </correspContext>
        <correspAction type="numbering" xml:id="i-2H5QnYJgG7F9Tv1GUR7yU7">
          <date when="2012-10-05"/>
        </correspAction>
        <correspAction type="submission" xml:id="i-PTPKS1PWoUVKqVUvPbNMfv">
          <date when="2012-10-04"/>
        </correspAction>
        <correspAction type="transfer" xml:id="i-W5s188T5N4LHKgVUnWBTZT">
          <date when="2012-10-04"/>
        </correspAction>
        <correspAction type="assigned" xml:id="i-GGoBJ3yUaJMyRhgwhr3W9U"/>
        <correspContext corresp="i-GGoBJ3yUaJMyRhgwhr3W9U">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Vikmtq2WrZyDGf1mN4i9QT">
            Förslag till riksdagsbeslut
          </head>
          <p xml:id="i-P7yD4K9S35g4TZAznh28FQ">
            Riksdagen tillkännager för regeringen som sin mening vad som
            anförs i motionen om svenskt medborgarskap och kunskaper i svenska
            språket.
          </p>
        </div>
        <div type="motContent">
          <head type="h1" xml:id="i-DbNZr6bA36XYFLXetJD5LT">
            Motivering
          </head>
          <p xml:id="i-RMyroMHHRhjSnsTd6PTU8q">
            På några decennier har Sverige gått från ett etniskt homogent
            samhälle till att bli ett av Europas mest mångkulturella. Sverige
            måste ta tillvara den driftkraft och styrka som finns hos människor
            som söker sig hit. Ingen tjänar på en politik där invandrare ses
            som offer. De som kommer hit är oftast människor med starka drivkrafter
            och höga ambitioner. Många av de människor som kommit till Sverige
            har haft drömmar och ambitioner om ett bättre liv för sig själva
            och för sina barn. Ofta har de fått sina förhoppningar grusade.
            Alltför många lyckas inte ta sig in i det svenska samhället och
            in på den svenska arbetsmarknaden.
          </p>
          <p xml:id="i-EFpaYwGbbu7Eaf1mVGsShx">
            Statistik som regeringen publicerade i oktober 2010 visade att
            etableringstakten på den svenska arbetsmarknaden har varit särskilt
            långsam för nyanlända med flyktingbakgrund. I genomsnitt har cirka
            10 procent av männen ett arbete efter att ha haft uppehållstillstånd
            i ett år, 30 procent efter tre år och 50 procent efter fem år.
            För kvinnor är motsvarande siffror 5, 20 respektive 35 procent.
          </p>
          <p xml:id="i-2RnYWuSVVgJwC5T1xFYTEo">
            En av etableringsbarriärerna är språket. I dagens samhälle är
            det kunskap och kompetens som är inträdesbiljetten till arbetsmarknaden,
            och språket är nyckeln. Språket spelar en avgörande roll i människans
            liv. Språket har betydelse för hur vi människor uppfattar varandra.
            Genom att lära sig ett nytt språk skaffar man sig insikter i och
            förståelse för ett nytt samhälle med ett annat kulturmönster än
            vad man är uppvuxen med. Vårt samhälle präglas av många olika
            identiteter och skiftande värderingar där man inte kan säkra sin
            sammanhållning via en gemensam kultur, varför det är så viktigt
            med gemensamt språk. Att flyktingar eller invandrare inte lär
            sig svenska tillräckligt bra är ett allvarligt samhällsproblem
            och inte endast en skol- eller utbildningsfråga. Det handlar även
            om delaktighet i samhället, hur man kan påverka sina egna livsförhållanden,
            hur man kommunicerar med t.ex. dagis, skola och äldrevård och
            hur man gör sin röst hörd i en politisk församling. Att inte förstå
            språket utgör ett hinder mot medverkan i ett lands demokratiska
            utveckling.
          </p>
          <p xml:id="i-RBEe9nYvsGY8B5MdobjnoV">
            Bristande språkkunskaper är ett bekymmer i invandrarfamiljer.
            Barnen lär sig snabbt svenska på dagis och i skolan medan föräldrarna
            fortsätter att tala sitt hemlands språk. Barnen blir svenska med
            svenska värderingar och kunskaper om det svenska samhällets normer
            och kultur. Föräldrarna tittar på tv från hemlandet, läser tidningar
            från hemlandet, umgås med landsmän och lever kvar i hemlandets
            kultur och normsystem. Det svenska samhället torde i åtskilliga
            fall visa upp en helt skild bild för flertalet ungdomar jämfört
            med den bild som deras föräldrar har. Risken är stor att det blir
            spänningar, problem och bristande förståelse mellan barn, ungdomar
            och föräldrar när normsystem kolliderar. Därför måste föräldrarnas
            information gå i takt med barnens.
          </p>
          <p xml:id="i-6iR52UN4zgQjMTDsi969hg">
            Nyckeln till framgång i det nya landet är språket. Syftet med
            undervisningen svenska för invandrare (sfi) måste följaktligen
            vara att en individ skall få möjlighet att skaffa sig så goda
            kunskaper i svenska att hon eller han kan fungera både i samhället
            och på arbetsmarknaden. Ett annat syfte skulle kunna vara att
            möjliggöra ett svenskt medborgarskap. Vore det så att det bl.a.
            krävdes grundläggande kunskaper i svenska språket för att kunna
            erhålla svenskt medborgarskap skulle säkert fler mer aktivt delta
            i sfi-undervisningen.
          </p>
          <p xml:id="i-FtVcUuN6x1BaJEG1s9sZdK">
            Regeringen har genomfört en rad reformer i syfte att bl.a. höja
            kvaliteten i svenska för invandrare (sfi). Regeringen gör bedömningen
            att ytterligare insatser krävs och föreslår därför ett statsbidrag
            till de huvudmän som genomför insatser för ökad kvalitet och individanpassning
            av sfi. Statsbidraget föreslås omfatta 50 miljoner kronor 2013
            och beräknas årligen omfatta lika mycket under 20142015. Insatserna
            kan t.ex. handla om fler undervisningstimmar per dag eller ökad
            möjlighet att kombinera sfi med arbete, praktik eller annan utbildning.
          </p>
          <p xml:id="i-Q6RrxcruiMcimMpdD6UoF1">
            Vår skyldighet att förse personer med relevanta språkkunskaper
            måste fullföljas. Vi har ett ansvar att ställa krav på personer
            att lära sig svenska; ett minimikrav för svenskt medborgarskap
            bör vara kunskaper i svenska språket. Lagreglering av detta bör
            införas, liksom en reglering av på vilket sätt sådana kunskaper
            skall dokumenteras. En sådan reglering bör givetvis medge sådana
            undantag som är föranledda av den sökandes ålder eller andra särskilda
            omständigheter som gör det orimligt att hävda kunskapskravet fullt
            ut.
          </p>
          <p xml:id="i-KfHiJPjPa3cSGdKoXHrLh7">
            Ett sådant krav för medborgarskap skall inte betraktas som ett
            hinder utan snarare som ett gemensamt ansvar för samhället och
            den enskilde. Genom kravet ökar de enskilda individernas möjligheter
            på arbetsmarknaden, i samhället och i livet i det nya hemlandet.
            För personer med utländsk bakgrund vet vi att arbete är en viktig
            faktor för att bryta utanförskapet. Arbetet ökar möjligheterna
            att på ett naturligt sätt komma in i det svenska samhället. Arbete
            är grunden för människors makt över sitt egna liv och samtidigt
            en förutsättning för Sveriges välstånd. Genom att ställa krav
            på kunskaper i svenska ökar möjligheterna för dessa personer att
            fungera i samhället, att komma in på arbetsmarknaden och därmed
            bidra till den svenska välfärden.
          </p>
          <p xml:id="i-Y2FQYXZBaD2sAc36JyDV4c">
            Medborgarskap är inte en fråga om pappersexercis. Det är en reell
            markering av en djupare relation till Sverige. Då är naturligtvis
            förmågan att tala och förstå det svenska språket en viktig del
            av den nya medborgarens förutsättningar att verkligen känna och
            ge uttryck för denna djupare relation.
          </p>
          <p xml:id="i-MaZc2QvY1nJYZbr9pksbXR">
            I många EU-länder, t.ex. Danmark, Finland, Tyskland, Nederländerna,
            Spanien och Portugal, finns, förutom en hel del andra krav, även
            krav på att förstå och göra sig förstådd på respektive lands språk
            för att erhålla medborgarskap. Exempel på andra länder som också
            har olika former av språktest som villkor för medborgarskap är
            Schweiz, Australien och Kanada.
          </p>
          <p xml:id="i-3qvGcaqZWUVivDwETUZmpm">
            Att inte ställa krav på kunskaper i svenska för svenskt medborgarskap
            är att inte bry sig. Det är att göra invandrare och flyktingar
            en stor björntjänst.
          </p>
        </div>
        <div type="motSignatures">
          <list>
            <item xml:id="i-DzVP3qtZAyc4K1ZXBwkowz">
              Marietta de Pourbaix-Lundin (M)
            </item>
          </list>
        </div>
      </div>
    </body>
  </text>
</TEI>
