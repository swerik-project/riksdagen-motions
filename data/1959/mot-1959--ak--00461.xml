<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__461/mot_1959__ak__461-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 461 år 1959 3
          </p>
          <p>
            Nr 461
          </p>
          <p>
            Av herr Ohlin m. fl., i anledning av Kungl. Maj:ts proposition
            nr 27, med förslag till lag angående ändrad lydelse av punkten
            4 av övergångsbestämmelserna till lagen den 27 maj 1955 (nr 255)
            om ändring i kommunalskattelagen den 28 september 1928 (nr 370).
          </p>
          <p>
            I samband med den allmänna revision av företagsbeskattningen,
            som be- slöts av 1955 års riksdag, genomfördes nya och skärpta
            regler för värdering av varulager vid beskattningen. Reglerna,
            som innebar att rätten att göra nedskrivning å varulager begränsades
            till lägst 40 procent av värdet (efter avdrag för inkurans), skulle
            enligt de samtidigt fastställda övergångsbe- stämmelserna träda
            i full tillämpning i och med räkenskapsåret 1959, d. v. s. vid
            1960 års taxering. De nya bestämmelserna skulle vid sin fulla
            tillämpning ha medfört en be- tydande skärpning av beskattningen
            för företagen. Särskilt kännbar skulle skatteskärpningen ha blivit
            för företag, vilkas tillgångar till huvudsaklig del består av
            varulager. Till denna kategori hör framför allt många mindre företag.
            En allmän försvagning av företagens likviditet och av företags-
            sparandet skulle bli följden, vilket skulle få allvarliga konsekvenser
            för före- tagens motståndskraft för påfrestningar i samband med
            en konjunkturav- mattning och därmed för möjligheterna att bevara
            sysselsättningen. På an- förda skäl föreslog vi att nedskrivning
            skulle medgivas till 30 procent av varulagrets anskaffnings- eller
            återanskaffningsvärde (efter avdrag för inkurans). Vårt yrkande
            avslogs emellertid av riksdagens majoritet, och 40-procentsregeln
            inskrevs i den permanenta lagstiftningen. Vi har senare upprepat
            vårt förslag om att 30-procentsregeln, vilken tidi- gare — före
            reformen 1955 — börjat mera allmänt tillämpas inom närings- livet
            med anledning av mellankommunala prövningsnämndens dessförinnan
            utvecklade praxis, skulle bli den permanenta. Dessa yrkanden avvisades
            av regeringsmajoriteten även då. Vid behandlingen av det återupprepade
            yr- kandet vid 1958 års B-riksdag förklarade emellertid bevillningsutskottet,
            att ett förslag vore att emotse till 1959 års riksdag från regeringen
            om upp- skov med 40-procentsregelns ikraftträdande. Förslag härom
            har nu fram- lagts i Kungl. Maj:ts proposition nr 27. Här föreslås,
            att det fulla ikraft- trädandet av 1955 års lagervärderingsregler
            uppskjutes till 1961 års taxe- ring och att vid 1960 års taxering
            varulagret skall få värderas enligt samma regler som vid 1958
            och 1959 års taxeringar. Vid bifall till propositionen skulle
            säledes 40-procentsregeln träda i kraft om ett år. Det ekonomiska
            läget kännetecknas sedan drygt ett år tillbaka av en tyd- lig
            konjunkturavmattning med arbetslöshet. Att nu — såsom beslöts
            av
          </p>
          <pb facs="riksdagen-motions-pdf/data/1959/mot_1959__ak__461/mot_1959__ak__461-002.pdf"/>
          <p>
            4 Motioner i Andra kammaren, nr 461 år 1959
          </p>
          <p>
            riksdagens majoritet 1955 — kraftigt skärpa varulagervärderingsreglerna
            skulle uppenbarligen allvarligt förvärra läget. Men även sett
            på längre sikt borde det stå klart, att ett ikraftträdande av
            den skatteskärpning, som nu av regeringen föreslås uppskjuten
            ett år, skulle medföra en försvagning av företagens möjligheter
            att hålla sysselsättningen uppe. För den närmaste framtiden kommer
            nämligen våra egna möjligheter att bevara en tillfreds- ställande
            sysselsättningsnivå att vara direkt beroende av det svenska pro-
            duktionslivets konkurrensförmåga gentemot utlandet, d. v. s. avsättnings-
            möjligheterna framför allt på utlandsmarknaden men även inom landet
            i konkurrens med utländska företag. Det är inte bara de nu till
            exportnäring- arna koncentrerade avsättnings- och sysselsättningssvårigheterna
            som visar detta. Även de europeiska integrationsplanerna, vilkas
            förverkligande nu börjat inom den s. k. sexmaktsgruppen, gör det
            nödvändigt att det sven- ska produktionslivets konkurrensförmåga
            stärkes. För att nå detta mål för- utsättes — som ett led i en
            allmän produktions- och sysselsättningsfräm- jande politik — gynnsamma
            betingelser för ett gott företagssparande, som underlättar förnyelse
            och rationalisering av produktionsapparaten. Dagens aktuella svårigheter
            på arbetsmarknaden har klart visat hur fel- aktigt det hade varit
            att nu skärpa varulagervärderingsreglerna. Men även på längre
            sikt är det till de anställdas fördel att skattereglerna inte
            försvårar företagens möjligheter till konsolidering och stabilitet.
            I detta hänseende är reglerna för varulagervärderingen av särskild
            betydelse. Vi anser oss därför ha synnerligen goda skäl för att
            vidhålla vårt tidigare framförda yrkande att varulagervärderingsreglerna
            inte skall skärpas utan att den nu gällande 30-procentsregeln
            inskrives i den permanenta lagstift- ningen. Under hänvisning
            till det anförda får vi alltså hemställa, 1. att riksdagen måtte
            med ändring av vad Kungl. Maj:t föreslagit i proposition nr 27
            besluta, att den nedre gränsen för värdering av varulager vid
            beskattningen bestämmes till 30 procent av värdet i den permanenta
            lagstiftningen, och således avslå det i propositionen framlagda
            förslaget att varulager skall värderas till lägst 40 procent av
            värdet fr. o. m. 1961 års taxering, samt 2. att vederbörande utskott
            måtte utarbeta förslag till er- forderlig författningstext.
          </p>
          <p>
            Stockhoim den 7 februari 1959
          </p>
          <p>
            Bertil Ohlin Manne Ståhl Wald. Svensson Bertil von Friesen Ragnhild
            Sandström Sven Gustafson i Göteborg Sven Wedén Henning Gustafsson
            Gustaf Kollberg
          </p>
          <p>
            i Skellefteå
          </p>
        </div>
      </div>
    </body>
  </text>
</TEI>
