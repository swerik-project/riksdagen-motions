<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-02126">
  <teiHeader>
    <fileDesc>
      <titleStmt>
        <title>Sänkt normalarbetstid</title>
        <author corresp="i-42mC5GTVNHcPV5LNMmxmrj">av Carl Schlyter m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2126 av Carl Schlyter m.fl. (MP)</title>
          <idno type="rdwebb">H3022126</idno>
          <rs type="number">2126</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H3022126/text</ref>
          <ref type="dokument_url_html">http://data.riksdagen.se/dokument/H3022126</ref>
          <ref type="dokumentstatus_url_xml">http://data.riksdagen.se/dokumentstatus/H3022126</ref>
          <ref type="docx">http://data.riksdagen.se/fil/BC1B574A-9492-4AD3-9C1D-CC8F1BC3F24C</ref>
          <ref type="pdf">http://data.riksdagen.se/fil/F23B1BF2-9598-48D7-9944-282669AD69DC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-42mC5GTVNHcPV5LNMmxmrj</idno>
            <name>Carl Schlyter</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-DLx4ySwzLpD3342zPr9u8Q</idno>
            <name>Rickard Persson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-68guMqd8CAVWTKC1A9rdFK" type="signed"/>
        <correspContext corresp="i-68guMqd8CAVWTKC1A9rdFK">
          <note type="signatory" corresp="i-42mC5GTVNHcPV5LNMmxmrj"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-DLx4ySwzLpD3342zPr9u8Q"/>
        </correspContext>
        <correspAction xml:id="i-5BdqhC6XNJuMWGt5urwcBT" type="submitted">
          <date when="2015-10-06"/>
          <time when="11:57:19"/>
        </correspAction>
        <correspAction xml:id="i-C1z17wZCED3CDNmu3XmcQp" type="reviewed">
          <date when="2015-10-06"/>
          <time when="15:41:00"/>
        </correspAction>
        <correspAction xml:id="i-14kBkQxANUZFt7YrzjhQDN" type="referred">
          <date when="2015-10-13"/>
        </correspAction>
        <correspAction xml:id="i-Ren9WNFzxSAFLCoFaXLmHe" type="assigned">
          <date when="2018-06-04"/>
          <time when="10:15:32"/>
        </correspAction>
        <correspContext corresp="i-Ren9WNFzxSAFLCoFaXLmHe">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-UdKd1fxPwpDYJpDxYzdDx5" type="behandlas_i"/>
        <correspContext corresp="i-UdKd1fxPwpDYJpDxYzdDx5">
          <ref type="uppgift">2015/16:AU7</ref>
          <ref type="ref_dok_id">H301AU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JUhpgh4jdBBddSshQyPJtR" type="motHeader">
        <div xml:id="i-M3tYcBFMwQ1MnVfRzYEcKB" type="motTitle">
          Motion till riksdagen 2015/16:2126 av Carl Schlyter m.fl. (MP)
          Sänkt normalarbetstid
        </div>
      </div>
      <div xml:id="i-U5GHTDb7gsMXrybMJhZC3j" type="motBody">
        <div xml:id="i-2Jg2zrTobxAQ9C76BUm9nA" type="motProposal" subtype="förslag">
          <head xml:id="i-2BwTp7SpaPoWLnCUbKUJsZ">
            Förslag till riksdagsbeslut
          </head>
          <list xml:id="i-KTQ2aBKHKvw9AfDEh2LeoV" style="ol">
            <item xml:id="i-Y9wjhvFemCg8Ds78rAGDc3">
              Riksdagen ställer sig bakom det som anförs i motionen om att
              låta utreda hur normalarbetstiden i ett första steg kan sänkas
              till 35 timmar i veckan och tillkännager detta för regeringen.
            </item>
            <item xml:id="i-MdFHwAVdzDBRa6wqpCq1yu">
              Riksdagen ställer sig bakom det som anförs i motionen om att
              låta utreda en modell för en stabil samhällsekonomi inom naturens
              ramar där arbetstid är en regulator för att uppnå ekologisk, social
              och ekonomisk hållbarhet, och riksdagen tillkännager detta för
              regeringen.
            </item>
            <item xml:id="i-UMFWbaRhdUxoCZE3Qz68C6">
              Riksdagen ställer sig bakom det som anförs i motionen om att
              låta utreda hur normalarbetstiden kan sänkas ytterligare från
              35 timmar i veckan och tillkännager detta för regeringen.
            </item>
          </list>
        </div>
        <div xml:id="i-Drs8kMBM59o4Dex615ESk6" type="motContent">
          <head xml:id="i-GMGw5nwGLtXj9WzRAYCZha" type="h1">
            Motivering
          </head>
          <p xml:id="i-N5c7xU9xQTghXfr1NLoQ42">
            Arbetsfördelningen i Sverige blir allt mer ojämn. Många lönearbetar
            mer än vad som är hälsosamt för dem själva och för jorden, medan
            andra inte arbetar alls.
          </p>
          <p xml:id="i-XuYwRQHyHiDXBRqACZiSyJ">
            I dagens läge med massarbetslöshet och allt mer övertidarbete
            i Sverige är det mer angeläget än någonsin att dela mer rättvist
            på lönearbetet. I Långtidsutredningen (1980) påpekades att utan
            1970-talets arbetstidsförkortning hade det funnits 500 000 färre
            jobb då. En sådan klarsyn behövs mer än någonsin. En lägre heltidsnorm
            kan vara ett sätt att minska arbetslösheten som åter måste beaktas.
          </p>
          <p xml:id="i-24kAUc6GtNoB5GCGJqPqeQ">
            Vetenskapliga och tekniska framsteg leder till ständigt ökande
            arbetsproduktivitet, det vill säga att allt färre kan producera
            allt mer. Teknikutvecklingen fortsätter i snabb takt. Konsekvenserna
            beskrivs klarsynt i rapporten ”Vartannat jobb automatiseras inom
            20 år – utmaningar för Sverige” från Stiftelsen för strategisk
            forskning.
          </p>
          <p xml:id="i-Ar91tnk2jF6zcn6ymmy52k">
            Statistik från OECD visar att detta medför att mängden tillgängligt
            lönearbete per person i den industrialiserade världen minskat
            sedan 1970. De förestående stora pensionsavgångarna bedöms inte
            kunna vända, utan endast något bromsa, denna utveckling; att en
            majoritet av fyrtiotalisterna nu gått i pension har inte haft
            någon avgörande inverkan på arbetslöshetssiffrorna. Eftersom man
            i flertalet OECD-länder tar ut en allt mindre del av produktivitetsökningarna
            som sänkt arbetstid har den konjunkturoberoende så kallade strukturarbetslösheten
            ökat. Den kan minskas om BNP-tillväxten är större än produktivitetsökningen.
            En sådan strategi är ekologiskt ohållbar om inte energi- och resurseffektiviseringen
            i BNP är större än tillväxten. Hittills har emellertid effektiviseringarna
            ätits upp av ökad konsumtion. Det har länge varit så att automatisering
            av en arbetsuppgift har skapat mervärden som sedan skapat nya
            jobb, men Riksbanken varnar i sin penningpolitiska rapport februari
            2015 för att ”Ju fortare den tekniska utvecklingen går, desto
            svårare är det för människor och institutioner att anpassa sig
            till den. Att teknisk utveckling skapar minst lika många arbeten
            som den slår ut är således inte nödvändigtvis någon naturlag.
            Det skulle i stället kunna vara så att ’teknologisk arbetslöshet’
            till följd av automatisering blir ett vanligare fenomen framöver
            än det varit hittills. I den mån så blir fallet kan betydligt
            bredare grupper i ekonomin än hittills komma att uppleva en press
            nedåt på sin löneutveckling.”
          </p>
          <p xml:id="i-HshjScjTQesUa16ExapbS3">
            Det är inte realistiskt att hoppas på att ständig ekonomisk tillväxt
            och ständigt ökad konsumtion i redan rika länder ska åstadkomma
            ökad sysselsättning, särskilt inte med hänsyn till miljön. En
            tillväxt som bygger på större resursuttag än vad ekosystemen förmår
            återskapa är en oekonomisk tillväxt.
          </p>
          <p xml:id="i-FVdQez3n8qHmMzfiva98zH">
            Att åter börja ta ut produktivitetsökningar i sänkt arbetstid
            snarare än höjd lön och högre vinster är däremot fullt möjligt.
            Det handlar inte bara om fördelning av arbetstid utan om fördelning
            av ekonomiska resurser och därmed makt. Fram till 1970-talet kortades
            arbetstiden stegvis, senast 1973 då 40-timmarsveckan infördes.
            Det finns folkligt stöd för en sådan linje. De flesta svenskar
            vill hellre ha mer fri tid än höjd lön, enligt flertalet opinionsundersökningar.
            Det ger en signal om att ett flertal prioriterar andra värden
            än ständigt ökad konsumtion och materiell standard.
          </p>
          <p xml:id="i-HGo9uHipMESFoWXtZXoUKq">
            Samtidigt önskar många deltidsanställda, ofta lågavlönade, heltid.
            Ofta handlar det om att det helt enkelt inte går att försörja
            sig på en deltidslön i ett låglöneyrke. En heltidslön som går
            att leva på är en nödvändighet och borde vara en självklarhet.
            Med lägre heltidsnorm och en fördelningspolitik som syftar till
            att minska inkomstskillnader, istället för att öka dem som nu,
            kan fler försörja sig på sitt arbete. Det är också värt att påpeka
            att ju mer ekonomiskt ojämlikt ett land är, desto längre tenderar
            arbetstiden att vara. En förklaring är att i mer ojämlika länder
            krävs det ofta att man finansierar mer av utbildning och sjukvård
            privat. Ojämlikhet driver även på stressande och miljöskadlig
            statuskonsumtion.
          </p>
          <p xml:id="i-MSvVuguMsWrBapBb4oir4m">
            De ansedda schweiziska ekonomijournalisterna Philipp Löpfe och
            Werner Vontobel skriver i sin bok Arbeitswut (Arbetsmani) att
            vi borde tala om arbetsfördelning istället för arbetstidsförkortning.
            De frågar om vi verkligen vill att 40 procent arbetar ”normalarbetstid”
            och 30 procent mer eller mindre frivillig deltid medan 30 procent
            tvingas vandra in och ut ur arbetslöshet. De uppskattar den tillgängliga
            mängden lönearbete till 25 timmar i veckan per tysk i förvärvsaktiv
            ålder och den fortsätter sjunka. I Sverige har arbetsfördelningen
            blivit allt mer ojämn. Under 1900-talets båda sista decennier
            ökade den faktiska årsarbetstiden i två länder i den industrialiserade
            världen: Sverige och USA. Samtidigt råder massarbetslöshet.
          </p>
          <p xml:id="i-D24nF7HEYZ7mpU1nNACDKt">
            Enligt en rapport av TCO som bygger på data från Statistiska
            centralbyrån ökade övertidsuttaget i Sverige under åren 2009–2013.
            Närmare 18 % av alla anställda jobbade övertid under en vanlig
            arbetsvecka 2014, varav 4,3 % utan ersättning. Beroende på hur
            man räknar motsvarar övertidsarbetet mellan 117 000 och 150 000
            heltidsjobb. Vissa, inte minst tjänstemän i industrin, har förhandlat
            bort sin övertidsersättning mot extra semesterdagar och även högre
            månadslön. Gränsen mellan arbete och fritid flyter samman allt
            mer och många anställda upplever en press att ställa upp och arbeta
            övertid, även utan ersättning.
          </p>
          <p xml:id="i-2FcAADEL88FBnKRV7gnuVK">
            Den lagstadgade normalarbetstiden är viktig och kan inte fullt
            ut ersättas med individuella eller branschvisa avtal. Dels är
            den en skyddslagstiftning för dem som inte kan välja och inte
            har en stark förhandlingsposition mot sin arbetsgivare, dels är
            normalarbetstiden normerande. Är normalarbetstiden 40 timmar per
            vecka blir det normalt att jobba just så länge och avvikande att
            jobba kortare – eller längre – tid. Oavsett vilken normalarbetstid
            vi väljer att lagstifta om kommer det givetvis alltid att finnas
            behov av ytterligare lagstiftning som möjliggör en mer flexibel
            arbetsinsats i olika skeden i livet. Den som till exempel har
            småbarn eller närmar sig pensionsåldern behöver ofta få jobba
            mindre eller inte alls under en period.
          </p>
          <p xml:id="i-HUeLkuUZKUBX6DmHiz8pD8">
            En ekonomi byggd på ständigt ökad tillväxt som kräver ökat lönearbete
            och ökad konsumtion när vi redan förbrukar för mycket naturresurser
            är ohållbar, inte minst ekologiskt. Ekonomisk utveckling i rika
            länder måste av miljöskäl innebära mer fri tid snarare än ökad
            materiell konsumtion. I omvärlden pågår en seriös diskussion om
            detta. Så här uttryckte EU-parlamentets miljöutskott 2009–2014
            sin syn på kopplingen mellan arbetstidsfrågan, en ständigt växande
            konsumtion och klimathotet, när det nyligen röstade om ett yttrande
            för att utveckla sysselsättningspotentialen av en ny hållbar ekonomi:
          </p>
          <p xml:id="i-DAExBDjKmGZcPk5vGVx3ox">
            Europaparlamentet är övertygat om att införandet av resurseffektiv
            grön teknik inte räcker för att uppnå en hållbar utveckling, så
            länge som produktivitetsökningar tas ut som inkomstökningar. Dessutom
            anser parlamentet att det skulle vara klokt ur ett miljöperspektiv
            att låta produktivitetsvinster leda till mer fritid och kortare
            arbetsdagar, i stället för högre löner och ökad konsumtion.
          </p>
          <p xml:id="i-R6LLXho8JCcsgTijvu4nst">
            FN:s miljöorgan (UNEP) uttrycker samma insikter i sin rapport
            Green Jobs (2008). Allt fler vetenskapliga studier visar också
            på sambandet mellan arbetstid, konsumtion och miljöpåverkan. Ett
            intressant exempel är rapporten Are Shorter Work Hours Good for
            the Environment? av David Rosnick och Mark Weisbrot vid Center
            for Economic and Policy Research i Washington. Forskarna konstaterar
            att amerikaner har 16 procent längre årsarbetstid än västeuropéer
            och att detta utgör huvudorsaken till att såväl BNP per capita
            som utsläpp av växthusgaser är betydligt högre i USA. De bedömer
            att om USA hade reducerat arbetstiden till västeuropeisk nivå
            skulle man kunnat infria Kyotomålen. En annan intressant rapport
            har publicerats av en svensk forskargrupp vid institutionen för
            fysisk resursteori vid Chalmers. De drar slutsatsen att ”en ökning
            eller minskning i arbetstid förorsakar en nästan proportionell
            förändring i energianvändning och utsläpp av växthusgaser. En
            minskning av arbetstiden med 10 procent reducerar i genomsnitt
            energianvändning och utsläpp av växthusgaser med 8 procent …”
            (Jonas Nässén, Jörgen Larsson &amp; John Holmberg, The effect
            of work hours on energy use, 2009).
          </p>
          <p xml:id="i-7tf9wVqoFrDBn7Cvz1xccG">
            Sänkt normalarbetstid är en reform som skulle kunna stärka demokratin
            och den sociala sammanhållningen i samhället. Den skulle också
            kunna ge förutsättningar för ett mer hälsosamt liv. Delaktighet
            i samhället och insatser för sina nära kräver tid. Tid är för
            många idag den kanske allra knappaste resursen. Dagens system
            där vissa blir sjuka av för hög arbetsbelastning medan andra far
            illa av arbetslöshet är inte bara inhumant utan även ett stort
            resursslöseri.
          </p>
          <p xml:id="i-JndFHiZHEHqLES2Vgq8UGn">
            Villkoren på arbetsmarknaden ändrar sig snabbt. Allt fler lever
            och arbetar under osäkra och svåra, prekära förhållanden. Det
            handlar om tim- och projektanställningar, delade turer, ofrivillig
            deltid och dito övertid, olika slags arbetsmarknadsåtgärder, arbetslöshet
            och utslagning. Kraven och pressen på människor ökar medan konkurrensen
            hårdnar om de jobb som inte gjorts överflödiga i teknikutveckling
            och spariver. En klokt utformad arbetstidsförkortning löser inte
            alla dessa problem men är ändå en nyckelreform som skulle kunna
            ge både fler jobb och ökad livskvalitet.
          </p>
          <p xml:id="i-W7sKKz1UVxRd6A1UYAzZZM">
            På olika håll i omvärlden syns tecken på att arbetstidsfrågan
            håller på att vakna till liv. I den tyska halvmiljonstaden Bremen
            har lokalavdelningarna av nästan samtliga fackförbund gått samman
            med folkrörelser och forskare, däribland den namnkunnige professorn
            i nationalekonomi Rudolf Hickel, i ett initiativ för arbetstidsförkortning
            (Bremer Arbeitszeitinitiative www.bremer-arbeitszeitinitiative.de)
            på vars webbplats man kan läsa följande:
          </p>
          <p xml:id="i-YbKXKZhkkwhtFvTaz8gMZk">
            Tvärtemot rådande trend att vi ska vara beredda att arbeta i
            stort sett när som helst, så behöver vi människor mer av den tid
            som vi själva fritt förfogar över. Tid för att återhämta oss efter
            arbetet, tid för andra människor såsom barn, livskamrater, vänner
            och grannar och tid för föräldrar och äldre som kan behöva en
            hjälpande hand, men också tid för ett bredare socialt engagemang
            ute i samhället. Vi måste på nytt bli medvetna om tidsfrågornas
            avgörande betydelse för att kunna stå emot ekonomiseringen av
            alla livssammanhang.
          </p>
          <p xml:id="i-FkKyKagnRamVLnxGHBngiC">
            Att vi behöver arbeta allt färre timmar för att producera det
            vi behöver är ur grön synvinkel en möjlighet, inte ett problem.
            Om hälften av produktivitetsökningarna i Sverige sedan 1980 hade
            tagits ut i kortare arbetstid hade vi nu haft 32-timmarsvecka.
            Det handlar om vilket samhälle vi vill ha. Redan 1848 beskrev
            socialliberalen John Stuart Mill i sitt huvudverk Nationalekonomins
            principer hur samhället skulle kunna se ut när ”kampen för överlevnad
            inte längre upptar all energi”. Ökad produktion fortsätter att
            vara ett viktigt mål bara i mindre utvecklade länder, men i de
            mest utvecklade behövs istället jämnare fördelning. När de industriella
            framstegen minskar behovet av arbete såg Mill framför sig hur
            det kommer att finnas utrymme för kultur och sociala framsteg.
            Även nationalekonomen John Maynard Keynes förutsåg en ny epok
            i mänsklighetens historia när effektiviteten i produktionen ökat
            så att vi inte längre behöver slita så hårt. När människor fått
            sina behov uppfyllda tänkte sig även Keynes att vi skulle inrätta
            oss själva och samhället därefter. Men istället för att njuta
            frukterna av våra framsteg har vi låst oss i en ekologiskt ohållbar
            konsumtion som förutsätter överdrivet lönearbete. Till råga på
            allt visar forskningen tydligt att redan rika människor inte blir
            nämnvärt lyckligare av mer konsumtion. Det handlar också om människosyn.
            Människan är så mycket mer än en kugge i produktionen och aldrig
            tillfredsställd konsument, så mycket större än ett anställningsnummer
            och ett kundnummer.
          </p>
          <p xml:id="i-7DCtJhTMHmeJUvDB4erpnG">
            Den extrema arbetsdyrkan som råder ter sig absurd på många sätt,
            inte minst med tanke på att en hel del av lönearbetet inte är
            produktivt eller nyttigt, utan onödigt eller rentav skadligt.
            Att avlöna människor för att hugga ner de sista urskogarna, bryta
            mineraler i ovärderliga naturområden, eller producera vapen, är
            inte bara etiskt oförsvarligt utan olönsamt, för alla utom dem
            som gör vinst på detta på kort sikt.
          </p>
          <p xml:id="i-DD4D9A9syQKB4m8XVGx8MH">
            Det är en offentlig lögn att lönearbete alltid är utvecklande
            och bra för människor. Att arbete ska ha substans borde vara självklart,
            men tyvärr har innehåll och värde i arbetet i allt högre grad
            kommit att få en underordnad betydelse. Människor som inte har
            turen att kunna falla tillbaka på någon annan försörjning – kapital,
            arv, lotterivinster m.m. – ska till varje pris ”sysselsättas”.
            Den som inte får anställning tvingas, alltför ofta, in i meningslösa
            och förnedrande arbetsmarknadsåtgärder. Även åtskilligt reguljärt
            lönearbete är i olika bemärkelser tomt. Sociologen Roland Paulsen
            skildrar detta i sin bok Arbetssamhället.
          </p>
          <p xml:id="i-PAG5npAKK9MMEmrKtwudfL">
            En allt mer urartad arbetslinje står för disciplinering och förnedring
            av människor. Samtidigt förblir mycket viktigt ogjort när människor
            berövas så mycket tid och kraft.
          </p>
          <p xml:id="i-D3ttFSx97NCivH2UjbWkS4">
            Det är hög tid att börja dela på arbetet solidariskt och öka
            människors möjligheter att växa från produktionsfaktorer till
            individer och medborgare, med tid och kraft att få kultur, föreningsliv
            och demokrati att blomstra. Lönearbete är bara en del av arbetet
            och arbetet är bara en del av livet.
          </p>
          <p xml:id="i-UWrhM1vdzzxJPe2TGobCm9">
            Vi föreslår därför att riksdagen tillkännager för regeringen
            som sin mening att låta utreda hur normalarbetstiden i ett första
            steg kan sänkas till 35 timmar i veckan.
          </p>
          <p xml:id="i-MLDBTdwWL1Lvb5owBfyY8H">
            Stabiliteten i samhällsekonomin bygger för närvarande på ständigt
            ökad ekonomisk tillväxt. Finanskrisen, klimat- och miljökrisen
            och den sociala krisen visar att detta är ohållbart och i de flesta
            avseenden utom mycket kortsiktigt ekonomiskt, destabiliserande
            för samhället och naturen. Den kanadensiske miljöekonomen Peter
            Victor har tagit fram en makroekonomisk modell för stabil samhällsekonomi,
            som fokuserar på att uppnå såväl ekologisk, ekonomisk som social
            hållbarhet. I Victors modell är arbetstiden en av flera viktiga
            regulatorer. Genom att dela på jobben och konsumtionsutrymmet,
            kan arbetslöshet och ekonomisk ojämlikhet minskas.
          </p>
          <p xml:id="i-E1qp7yZohrFsgoAjp65Eb3">
            En modell för en stabil samhällsekonomi inom naturens ramar där
            arbetstid är en viktig regulator för att uppnå ekologisk, social
            och ekonomisk hållbarhet behöver utvecklas och anpassas till svenska
            förhållanden, som ett verktyg att ställa om ekonomin i vårt land.
            Detta bör riksdagen ge regeringen tillkänna.
          </p>
          <p xml:id="i-GansEWeJuSXqoSF8D3oMm1">
            Med utgångspunkten att en jämnare fördelning av lönearbete, fri
            tid och konsumtionsutrymme är en nyckel till en hållbar ekonomi,
            föreslår vi att riksdagen tillkännager för regeringen som sin
            mening att även låta utreda hur steg mot kortare normalarbetstid
            än 35 timmar i veckan ska kunna tas.
          </p>
        </div>
        <div xml:id="i-VjqrrcMBczQ2iH2n99SpmF" type="signatureBlock">
          <list xml:id="i-9BBS1UACdyUSgDGYiDFew8">
            <item xml:id="i-RVktdZDw9y1E54M74QrhAF" who="i-42mC5GTVNHcPV5LNMmxmrj" type="signature">
              Carl Schlyter (MP)
            </item>
            <item xml:id="i-UiyayPwwD8b4bL621TZCZr" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
            <item xml:id="i-JrTEN6aML4iEV4SxEjU796" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
            <item xml:id="i-Jt9SA5daUBeRTx5y9WfjGr" who="i-DLx4ySwzLpD3342zPr9u8Q" type="signature">
              Rickard Persson (MP)
            </item>
          </list>
        </div>
      </div>
    </body>
  </text>
</TEI>
