<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00442">
  <teiHeader>
    <fileDesc>
      <titleStmt>
        <title>Differentierad avbrottsersättning</title>
        <author corresp="i-W6BJ44rcZjp5pD28NhHrCf">av Gunnar Axén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Differentierad avbrottsersättning</title>
          <idno type="rdwebb">GW02N442</idno>
          <rs type="number">N442</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N442/text</ref>
          <ref type="dokument_url_html">http://data.riksdagen.se/dokument/GW02N442</ref>
          <ref type="dokumentstatus_url_xml">http://data.riksdagen.se/dokumentstatus/GW02N442</ref>
          <ref type="doc">http://data.riksdagen.se/fil/5243487E-5590-46A3-A05A-B71CFCF33CE9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FwJT5X9FG5cZ498TQEbvcF" type="signed"/>
        <correspContext corresp="i-FwJT5X9FG5cZ498TQEbvcF">
          <note type="signatory" corresp="i-W6BJ44rcZjp5pD28NhHrCf"/>
        </correspContext>
        <correspAction xml:id="i-TReTZZSBDaagNZYu3Zn5C4" type="numbering">
          <date when="2008-10-09"/>
        </correspAction>
        <correspAction xml:id="i-GbrWXfyknABXMe35p57s4v" type="submission">
          <date when="2008-10-07"/>
        </correspAction>
        <correspAction xml:id="i-GALzaRx9urmnhg8vpxm6i7" type="transfer">
          <date when="2008-10-06"/>
        </correspAction>
        <correspAction xml:id="i-3kqrHp78XTtPHM3NjeR2Uv" type="assigned"/>
        <correspContext corresp="i-3kqrHp78XTtPHM3NjeR2Uv">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EEGcvcuYMtCxXPyE6RyVU2" type="motBody">
        <div xml:id="i-JKV3CAiJ7bsngsCMmeJDEZ" type="motProposal" subtype="förslag">
          <head xml:id="i-2UHHJduP1fv1mNNJJsmYJi">
            Förslag till riksdagsbeslut
          </head>
          <p xml:id="i-WNBch6HaQQ1wVLRd4as1ep">
            Riksdagen tillkännager för regeringen som sin mening vad som
            anförs i motionen om en differentierad avbrottsersättning.
          </p>
        </div>
        <div xml:id="i-D5N63aVCAyZjR2TPvWc4SS" type="motContent">
          <head xml:id="i-G33rnc5JHnCrcjoMgiU1aR" type="h1">
            Motivering
          </head>
          <p xml:id="i-XgHGQDmQXKygLfLduVCv6x">
            Ellagen (1997:857) reglerar skadestånd och ersättningar vid förluster
            som uppstått i samband med elavbrott. Rätten till avbrottsersättning
            tillfaller de kunder som enligt ellagen är att betrakta som elanvändare
            samt är direkt anslutna till ett elnät. En kund har då rätt till
            avbrottsersättning om elöverföringen avbrutits helt under en sammanhängande
            period om minst 12 timmar. Ersättningsbeloppets storlek står i
            direkt proportion till avbrottsperiodens längd och ger olika ersättningsbelopp
            för avbrott längre än 0,5 dygn, 1 dygn, 2 dygn och upp till 12
            dygn. Det aktuella ersättningsbeloppet är en procentsats av kundens
            beräknade årliga nätkostnad, dock lägst ett minibelopp bestående
            av en procentsats av prisbasbeloppet enligt lagen om allmän försäkring,
            avrundat till närmast högre hundratal kronor. För 2008 är prisbasbeloppet
            41 000 kr, men stiger till 42 800 kr år 2009. Maximal ersättning
            för en avbrottsperiod är dock 300 % av kundens beräknade årliga
            nätkostnad.
          </p>
          <p xml:id="i-2Kc2oAXy2WnFvyRvavTo6Z">
            I grunden gäller vid avbrott att regeln om rätt till ersättning
            inte kräver någon särskild felanmälan från kunderna. Ibland krävs
            det dock en felanmälan för att elbolaget ska få kännedom om avbrottet.
            Om exempelvis en elanvändare i ett ensligt fritidshus först ett
            år efter avbrottet underrättar nätföretaget om ett elavbrott och
            nätföretaget godtar elanvändarens anspråk på ersättning ska denna
            betalas ut utan oskäligt dröjsmål. Hur avbrottsersättningen ska
            beräknas i dessa fall framgår dock inte av lagtexten.
          </p>
          <p xml:id="i-Et1z2wvae1iVsMRdvswQH3">
            Lagstiftningen kan medföra en rad problematiska scenarion och
            snedvridna gynnanden. Ibland kan den enligt lag reglerade ersättningen
            vara långt högre och helt sakna proportion mot den skada den drabbade
            elkonsumenten upplevt. I många områden i Sverige finns otaliga
            fritidshus som har en låg årlig elförbrukning och där till och
            med huvudströmbrytarna är avslagna vintertid. Det är även vanligt
            med elanslutna dansbanor och andra säsongsbetonade anläggningar,
            vilka bara är i drift ett par månader om året. Att även dessa
            omfattas av ersättningarna och likställs primära boenden skapar
            en märklig situation där innehavarna får betalt för den tid elen
            var avstängd, även om de ej hade behov av att nyttja den. Jag
            inser att detta är fel. Det är inte rimligt att hela kundkollektivet
            ska betala avbrottsersättning till dessa när elavbrottet inte
            påverkar konsumenten i negativ bemärkelse.
          </p>
          <p xml:id="i-U74jGxavyCau2qBE7bvKux">
            Denna överkompensation är givetvis ett ännu större problem för
            mindre nätföretag med stora andelar landsbygdskunder. Om exempelvis
            2 000 landsbygdskunder skulle drabbas av avbrott under tre dygn
            skulle detta innebära en ersättningsutbetalning på drygt 10 miljoner
            kronor. Detta kan jämföras med ett mindre elbolags, exempelvis
            Elverket i Vallentunas, intäkter på ca 45 miljoner kronor per
            år. De nuvarande bestämmelserna utgör därmed betydande hot mot
            elbolagen och konkurrensen mellan dessa på elmarknaden. Vid avregleringen
            av energimarknaden 1996 fanns det omkring 200 nätföretag i Sverige.
            Kvar i dag är bara ca 130, av vilka 2 är statligt ägda, 100 kommunägda,
            5 privatägda och resterande 25 ekonomiska föreningar. Huvudparten
            av minskningen har skett bland privata nätföretag.
          </p>
          <p xml:id="i-UeUThE7fqarbn4Y6a2TNkk">
            Kort sagt brister den rådande lagstiftningen på en rad punkter.
            Dels då den är orättvis och beviljar ersättningar till kunder
            som ej påverkats av elavbrotten, dels då den kraftigt missgynnar
            mindre aktörer på elmarknaden i förhållande till deras större
            konkurrenter. Jag anser att lagstiftningen måste omarbetas så
            att inte effekter uppstår som slår orättvist och drabbar andra
            abonnenter hårt.
          </p>
        </div>
        <div xml:id="i-UvEX4kLmo3whYNA9mx1NN9" type="signatureBlock">
          <list xml:id="i-Y5eGCeKP9zciLLLJ8PfZmw">
            <item xml:id="i-3ncZ4fN4YZptuMFNGjbpLa" who="i-W6BJ44rcZjp5pD28NhHrCf" type="signature">
              Gunnar Axén (m)
            </item>
          </list>
        </div>
      </div>
    </body>
  </text>
</TEI>
