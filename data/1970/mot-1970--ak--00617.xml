<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00617">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__617/mot_1970__ak__617-001.pdf"/>
      <fw xml:id="i-TuzBkpQfNnjPqLzB2UZ2am">
        Motion i Andra kammaren, nr 617 år 1970 11
      </fw>
      <div xml:id="i-7MJEsfDpGLBxShnQbxANA4" type="motHeader">
        <div xml:id="i-UQ8VKmTo7kpBC2XZWCUgrp" type="motTitle"/>
        <div xml:id="i-BywGbuAgbJ8DUrLxjoinkA" type="motSubmissionInfo"/>
      </div>
      <div xml:id="i-FUqu1c1VXs7NpAMRrfdc81" type="motBody">
        <div xml:id="i-5neNYF2C4diVwcCYhCzPF1">
          <p xml:id="i-969bWbi4XzzLo8zJpSudWN">
            Nr 617
          </p>
          <p xml:id="i-TekeptqmYsFotR71Ewdvxc" type="titleString">
            Av herr Lindahl, om slopande av exportförbudet på järnskrot.
          </p>
          <p xml:id="i-VUkwqJ3pFS3E2k6pSJRVyw">
            Den 23 september 1927 biföll riksdagen en regeringsproposition
            om införande av exportförbud på järnskrot. Upprinnelsen låg i
            en skrivelse från Jernkontoret till då- varande handelsministern
            Hamrin i den Ekmanska ministären. I samband med att flera europeiska
            länder införde exportförbud för järnskrot riktades efterfrågan
            mot oskyddade marknader, bl. a. Sverige. Den starka efterfrågan
            från utlandet drev upp priserna på det svenska skrotet med ca
            20 procent. Råvaran för de svenska järnverken fördyrades samtidigt
            som järnpriserna i Sverige pressades hårt av utländsk konkurrens.
            Förbudet skulle gälla temporärt till och med utgången av februari
            1928 men är ännu 1 kraft. I exportförbudets skugga har järnverken
            bildat ett gemensamt inköpsorgan, AB Järnförbruksförnödenheter
            (JBF). Delägare är ett tjugotal järnverk. Inköpskartellen svarar
            för alla inköp av såväl inhemskt som importerat skrot och fördelar
            detta mellan järnverken med hänsyn till respektive verks skrotbehov.
            En speciell förtroende- nämnd fastställer maximipriser på den
            svenska marknaden för olika skrotkvaliteter. Resultatet av denna
            inköpssamverkan är ett skrotpris som ligger väsentligt under världsmarknadspriserna.
            Under 1950-talet hölls priset på inhemskt skrot nere till hälften
            av importpriserna. Sedan har skillnaden dock minskat något. I
            februari 1967 avlämnade näringsfrihetsombudsmannen en promemoria
            till chefen för handelsdepartementet angående konkurrensbegränsande
            samverkan i fråga om järnskrot. Promemorian åtföljdes av en rad
            yttranden från berörda intresseorgani- sationer. Majoriteten av
            dessa uttalade sig för ett hävande av exportförbudet. I november
            samma år inkom NO med en förnyad framställning i frågan. NO:s
            skrivelse behandlar ingående de effekter som exportförbudet haft
            på den svenska järn- och stålindustrin med avseende på företagsstruktur
            och produktions- processer. Det finns därför ingen anledning att
            åter ta upp denna del av problema- tiken. Jag skall i stället
            koncentrera framställningen till de effekter från miljövårdssyn-
            punkt som tillbakahållandet av priserna på den svenska skrotmarknaden
            medfört. Anhopningen av bilvrak ute i naturen har länge varit
            ett allvarligt hot inte bara från ren miljövårdssynpunkt utan
            även på grund av de skador som vållas av kring- spridda rester
            av glas och skarpa plåtdelar. Vid upprepade tillfällen har barn
            skadats och t. o. m. dödats vid lek i utrangerade bilar som övergivits
            ute i terrängen. Man har även kunnat konstatera att djur blivit
            illa sargade av bilvrakdelar. Omfattningen
          </p>
          <pb facs="riksdagen-motions-pdf/data/1970/mot_1970__ak__617/mot_1970__ak__617-002.pdf"/>
          <fw xml:id="i-AASGDzVq7pjjCXsSYXVrrg">
            12 Motion i Andra kammaren, nr 617 år 1970
          </fw>
          <p xml:id="i-Txww5z6H2ApL256tGJWCw">
            av dessa senare skador är det omöjligt att uppskatta, men det
            torde vara svårt att frigöra sig från misstanken att de inte är
            fåtaliga. Enligt bilskrotningsutredningen (SOU 1964:21) uppgick
            antalet bilvrak i Sverige år 1962 till 75 000. En reviderad prognos
            från 1960 beräknar antalet bilvrak till 140 000 år 1970 och 185
            000 fem år senare. 50 procent av alla bilar av en viss årsmodell
            har utrangerats efter drygt elva år. Efter 20 år är endast 3 promille
            alltjämt i bruk. En undersökning från 1960, avsedd att fastställa
            förekomsten av dels enstaka bil- vrak, dels antalet anhopningar
            av bilvrak i naturen, gav till resultat att ca 1200 enstaka bilvrak
            fanns utspridda över landet. Anhopningen av två eller flera vrak
            uppgavs då till omkring 500. Sedan 1960 har antalet motorfordon
            i Sverige nästan fördubblats och är nu uppe i ca två miljoner
            registrerade fordon. Ingenting motsäger uppfattningen att mäng-
            den bilvrak ute i naturen har följt samma utveckling. Även omsättningen
            på bil- beståndet torde ha ökat sedan den ovan refererade inventeringen
            företogs, vilket naturligtvis bidragit till att förekomsten av
            bilvrak ökat oroväckande. Kommuner runt om i landet har i samarbete
            med skolor och ideella organisa- tioner ställt sig bakom samordnande
            upprensningskampanjer i naturen. Bilvraken har i det sammanhanget
            speciellt uppmärksammats. Det måste emellertid anses vara ett
            elementärt krav att man från ansvarigt håll nu vidtar åtgärder
            för att effek- tivt hejda den estetiskt frånstötande och för människor
            och djur livsfarliga ned- skräpning som bilvraken i naturen utgör.
            Olika åtgärder har företagits för att komma till rätta med problemet
            med ut- rangerade bilar. De strävanden i den riktningen som pågår
            bör främjas på allt sätt. Den lagstiftning som beivrar medveten
            nedskräpning av naturen liksom även natur- vårdspropagandan har
            uppenbarligen haft ringa effekt. Genom att bilvraken plund- ras
            och igenkänningsmärken utplånas med svets eller huggs bort är
            det i de allra flesta fall omöjligt att spåra ägaren till vraket.
            Det främsta skälet till att ägarna väljer att lämna sina icke
            längre användbara bilar i terrängen är sannolikt de kostnader
            som är förenade med att låta skrotfirmor ta dem till vara. Dessa
            senare är i sin tur obenägna att ta hand om vraken, om det skulle
            vara förenat med utgifter, vare sig detta gäller ersättning för
            skrotvärdet eller transportkostnader för att få in dem. Normalt
            är att bilägaren får betala för att en skrotfirma tar hand om
            vraket. Skälet till denna snedvridning är till stor del skrot-
            branschens — speciellt bilskrotningens — svaga lönsamhet. Skrotutredningen
            har företagit provskrotningar av bilvrak. Resultatet av dessa,
            som huvudsakligen är baserade på manuell skrotning, visar i första
            hand att även relativt väl genomförda rensningar inte ger ett
            fullgott skrot för stålframställning. Skrotbilarna innehåller
            metaller — i första hand koppar och tenn — utspridda över- allt
            i bilvraket, dock i så små mängder att det inte är lönsamt att
            ta till vara dessa. Järnverken tar i princip emot bilskrot av
            skiftande kvaliteter och i vissa fall även icke direkt användbart
            skrot. Priset varierar betydligt men är ofta så lågt att det föga
            överstiger transport- och lastningskostnaderna.
          </p>
          <pb facs="riksdagen-motions-pdf/data/1970/mot_1970__ak__617/mot_1970__ak__617-003.pdf"/>
          <fw xml:id="i-TMXH5FTuhdw9f7QDtVzQzN">
            Motion i Andra kammaren, nr 617 år 1970 13
          </fw>
          <p xml:id="i-Tp2Hm47RBpd9WsjvM2fcur">
            Skrotutredningen konstaterar att det med rådande låga priser
            på skrot visserligen är möjligt att bedriva en bilskrotning som
            ger sina utövare ett visst överskott men att lönsamheten är låg.
            Det får också sägas vara uppenbart att bilskrotningen van- ligtvis
            icke tål att belastas med några kostnader för inköp och infrakt
            av objekten. De snäva lönsamhetsgränserna gör det inte heller
            möjligt för skrotföretagen att investera i skrotningsmaskiner.
            De maskiner för sönderdelning till högvärdigt skrot av bilvrak
            som används inom de större bilskrotningsföretagen i Tyskland och
            USA är som sagt byggda för större kapaciteter än vad den svenska
            marknaden för när- varande kan erbjuda. Försäkringsbolagens Bilreparationskommitté
            har studerat frå- gan om maskinell bilskrotning och anser att
            förutsättningarna för en sådan i Sverige synes vara goda med bättre
            marknadspriser. I en rapport 1963 från en kommitté med representanter
            från Sveriges bilindustri- och bilgrossistförening samt Motorbranschens
            riksförbund framhålles att omkring en fjärdedel av inkomsterna
            från bilskrotningen härrör från försäljning av skrot. Än större
            betydelse kommer skrotpriserna att få, om ökningen av bildemonteringen
            blir mindre än ökningen av den renodlade skrotningen, vilket utvecklingen
            tyder på. Speciellt beträffande utrangerade fordon, från vilka
            inga eller endast ett fåtal delar kan demonteras, är skrotförsäljningen
            av avgörande betydelse. Vidare påpekas att den subventionering
            av järnverkens råvarukostnader som den nuvarande konstlade prissättningen
            medför är av ringa betydelse för järnverken vad avser bilskrot
            med hänsyn till dess nuvarande låga kvalitet och relativt ringa
            andel av förbrukningen (ca 20 procent). Ett hävande av exportförbudet
            på bilskrot torde å andra sidan vara av icke oväsentlig betydelse
            för bilskrotningens lönsamhet. Kartellbildningen i förening med
            det rådande exportförbudet måste sägas allvar- ligt ha försvårat
            en lönsam utveckling av bilskrotningsbranschen och därmed bidragit
            till att skapa det aktuella bilskrotningsproblemet. Den hårda
            skrotregleringen, som bl. a. innefattar detaljerade bestämmelser
            om rensning och sortering, har utan tvekan haft en mot speciellt
            bilskrotningsföretagen diskriminerande effekt. Genom att järn-
            bruken i praktiken ensidigt avgör klassificeringen av levererat
            skrot har möjligheterna att bedriva en effektiv bilskrotning varit
            ytterst begränsade. Detta har i sin tur fått till följd att man
            tvingas avstå från ett stort antal skrotbilar som annars skulle
            kunnat bli omhändertagna. En fri skrotmarknad skulle medföra att
            priserna på in- hemskt köpskrot kom i paritet med det internationella
            marknadspriset. Detta skulle i sin tur få till följd att även
            lönsamheten inom bilskrotningsbranschen skulle höjas och därmed
            utrymmet för investering i maskinell utrustning för destruktion
            av bil- vraken skapas. Det är även sannolikt att branschen skulle
            saneras mot företagsen- heter av helt annan storleksordning och
            produktkvalitet än vad som för närvarande är fallet. Ett hävande
            av exportförbudet på järnskrot skulle snabbt skapa en marknads-
            mässig prisbildning inom skrotbranschen. En följd härav torde
            bli att ägarna till utrangerade bilar skulle kunna ges en viss
            ersättning för avyttring till skrotfirmorna. De fördelaktiga konsekvenserna
            för en bättre miljövård är därvid uppenbara.
          </p>
          <pb facs="riksdagen-motions-pdf/data/1970/mot_1970__ak__617/mot_1970__ak__617-004.pdf"/>
          <fw xml:id="i-N7YtXm1MZ3xkfPXVw4Yb3E">
            14 Motion i Andra kammaren, nr 617 är 1970
          </fw>
          <p xml:id="i-sQ2MhCE3YEWizdqJtbDAi">
            Med hänvisning till ovanstående hemställes, att riksdagen i skrivelse
            till Kungl. Maj:t anhåller att export- förbudet på järnskrot upphäves.
          </p>
          <p xml:id="i-B9w5P1n4XmABX2CXZFn3Zk" type="date">
            Stockholm den 28 januari 1970
          </p>
          <div xml:id="i-LTAby8mNB1nhTkhRvHuNbt" type="signatureBlock">
            <list xml:id="i-JApyWW5fyikiZXfwAbgrLk">
              <item xml:id="i-Ss41xtmfKBaHbrZdchob19" who="i-9C6mLQs4QzU7geZ2uSMUpe" type="signature">
                Essen Lindahl (s)
              </item>
            </list>
          </div>
        </div>
      </div>
    </body>
  </text>
</TEI>
