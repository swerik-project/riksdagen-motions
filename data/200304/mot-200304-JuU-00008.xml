<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-JuU-00008">
  <teiHeader>
    <fileDesc>
      <titleStmt>
        <title>med anledning av prop. 2003/04:7 Lag om överlämnande från Sverige enligt en europeisk arresteringsorder</title>
        <author corresp="i-WBsZfhYB4L6D3cVQWLdu18">av Leif Björnlod m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2003/04:7 Lag om överlämnande från Sverige enligt en europeisk arresteringsorder</title>
          <idno type="rdwebb">GR02Ju8</idno>
          <rs type="number">Ju8</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GR02Ju8/text</ref>
          <ref type="dokument_url_html">http://data.riksdagen.se/dokument/GR02Ju8</ref>
          <ref type="dokumentstatus_url_xml">http://data.riksdagen.se/dokumentstatus/GR02Ju8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WBsZfhYB4L6D3cVQWLdu18</idno>
            <name>Leif Björnlod</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2NSjFgvjPYbx1w5N3jGYGu" type="basedOn"/>
        <correspContext corresp="i-2NSjFgvjPYbx1w5N3jGYGu">
          <ref>Proposition 2003/04:7</ref>
        </correspContext>
        <correspAction xml:id="i-SxM2ehoZudt3dXuXFA32Rc" type="signed"/>
        <correspContext corresp="i-SxM2ehoZudt3dXuXFA32Rc">
          <note type="signatory" corresp="i-WBsZfhYB4L6D3cVQWLdu18"/>
          <note type="signatory" corresp="i-9CH1KbWwyrj8DRqAQB3Fza"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-ayJkG9dUwJJHk3c6jAdYL" type="referral">
          <date when="2003-10-22"/>
        </correspAction>
        <correspAction xml:id="i-SevAR9qAwwXGF8gawnmVnG" type="dismissal">
          <date when="2003-10-21"/>
        </correspAction>
        <correspAction xml:id="i-9xFjb7QhqH8yuB25f5dyB5" type="submission">
          <date when="2003-10-17"/>
        </correspAction>
        <correspAction xml:id="i-Sm1vw67vDhLHNaiu3aqgA7" type="assigned"/>
        <correspContext corresp="i-Sm1vw67vDhLHNaiu3aqgA7">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Ju_0008/mot_200304_Ju_0008-0001.pdf"/>
      <div xml:id="i-WPQmJcg7uodiYScq92mZ75" type="motHeader">
        <div xml:id="i-AR9bM4CPKkcDeTSovJZyXn" type="motTitle"/>
        <div xml:id="i-G1MuXoprw1459oqYNis7bX" type="motSubmissionInfo"/>
      </div>
      <div xml:id="i-Takg92koZa1sb2Jnp6MAHd" type="motBody">
        <div xml:id="i-UW14L71XaSRrQDdXzvAMbA">
          <p xml:id="i-Tui81Nsru2nbVprSfCCioT">
            2003/04 mnr: Ju8 pnr: mp004
          </p>
          <p xml:id="i-VrVer8iMSQsH2pPbnKPtyu">
            Motion till riksdagen 2003/04:Ju8
          </p>
          <p xml:id="i-C17QG9yzPNdN3KFPdJxNCS">
            av Leif Björnlod m.fl. (mp) med anledning av prop. 2003/04:7
          </p>
          <p xml:id="i-8za4HDkSHY5pnXUPofvwNS">
            Lag om överlämnande från Sverige enligt en europeisk arresteringsorder
          </p>
          <p xml:id="i-JDeH6hSxstTheSqMfGfvRA">
            Förslag till riksdagsbeslut
          </p>
          <p xml:id="i-DcG7ehyupjABcwaEWwGrcV">
            1. Riksdagen avslår proposition 2003/04:7 Lag om överlämnande
            från Sverige enligt en europeisk arresteringsorder. 2. Riksdagen
            tillkännager för regeringen som sin mening vad i motionen anförs
            om att rambeslut och efterföljande lagstiftningsåtgärder bör behandlas
            i ett sammanhang.
          </p>
          <p xml:id="i-FmgAG7FW3FirnLtpwYfv4N">
            Beslutsprocessen
          </p>
          <p xml:id="i-HS2ioyYXntJ6EgQuKqBda2">
            Miljöpartiet var starkt kritisk till rambeslutet om en europeisk
            arresteringsorder och om överlämnande mellan medlemsstaterna.
            Rambeslutet framtogs — likt så många andra dito — i en hast. Riksdagen
            tillställdes godkännandepropositionen utan att den medföljdes
            av genomförandelagstiftning. Remissförfarandet var milt sagt bristfälligt.
            Genom Vänsterpartiets försorg inkom ett antal yttranden, vilka
            i huvudsak var kritiska. Regeringen valde att bortse från dessa
            yttranden. Nu skall riksdagen ta ställning till genomföranderegler
            i anledning av ett redan godkänt rambeslut. Vi delar tillfullo
            Lagrådets kritik mot den beslutsordning som tillämpas i fråga
            om rambeslut. Remissförfarandet i anslutning till ett godkännande
            är undermåligt eller lyser med sin frånvaro. Remissförfarandet
            i anslutning till genomförandelagstiftningen ter sig mest som
            ett spel för gallerierna. Förvisso är av värde att få olika synpunkter
            på genomförandet, men som Lunds universitet påpekar finns det
            sedan rambeslutet väl godkänts föga anledning att behandla ens
            sådana grundläggande rättspolitiska frågor som rambeslutet som
            sådant gav (kunde ha givit) upphov till. Förfarandet leder inte
            bara till brister i det enskilda fallet. Förfarandet leder till
            att hela idén med remissförfarandet urholkas. Upplever remissinstanser
            att remissförfarandet saknar relevans kan de inte förväntas ägna
            remisser tid och tanke. Om det
          </p>
          <pb facs="riksdagen-motions-pdf/data/200304/mot_200304_Ju_0008/mot_200304_Ju_0008-0002.pdf"/>
          <p xml:id="i-QjAz1E84pNkC5FkXNTTAtd">
            2003/04:Ju8
          </p>
          <p xml:id="i-TUDyFzSkPmLwjEfegq9Rd8">
            traditionella beredningsförfarandet ses som rena formalia agerar
            olika aktörer därefter med påföljande kvalitetsbrister. I förlängningen
            hotas hela beredningsförfarandet, vilket leder till minskad insyn,
            ökat ministerstyre och demokratiskt underskott.
          </p>
          <p xml:id="i-Kgk6eh7F1CTptGRHKaCKPT">
            Rambeslutet
          </p>
          <p xml:id="i-LCybNFSTBrovTZjVkRjNtX">
            Vi ifrågasatte behovet av ett rambeslut i anledning av att riksdagen
            godkänt 1996 års utlämningskonvention. Vi motsatte oss ett slopande
            av kravet på dubbel straffbarhet. Vi var kritiska till den i rambeslutet
            ingående brottskatalogen och påpekade att definitionen av respektive
            brott kan skilja sig åt mellan medlemsländerna. Vi fann att det
            var högst allvarligt att rådet — efter att ha hört Europaparlamentet
            — enhälligt kan besluta om tillägg till brottskatalogen. Vi är
            alltjämt kritiska till att överlämnande av parlamentarisk beslutanderätt
            skrivs in i ett rambeslut. Riksdagen skulle knappast finna för
            gott att i svensk straffrätt frånhända sig beslutanderätten över
            tillägg till befintliga brott. Vi ifrågasatte det lämpliga i att
            beslut och verkställighet skulle ske skyndsamt och utan ingående
            prövning i sak. Samtidigt konstaterade vi att tidsfristerna som
            sådana skapar utrymme för långa frihetsberövanden i avvaktan på
            beslut och verkställighet. Frihetsberövande särskilt i avvaktan
            på rättegång bör tillgripas med stor försiktighet och enkom när
            skäl föreligger. Huvudprincipen bör vara att frihetsberövande
            skall undvikas om det inte är oundgängligen påkallat. Vi reagerade
            på avsaknaden av möjlighet att åberopa humanitära skäl såsom skäl
            = för verkställighetsvägran, särskilt när underåriga kan komma
            att begäras utlämnade. (Det hade i och för sig varit att föredra
            att ha en uttalad åldersgräns i rambeslutet, lämpligen sammanfallande
            med myndighetsåldern. Påkallat hade även varit att kunna vägra
            överlämning ifall den begärande staten inte uppställer synnerliga
            och särskilda skäl för att ådöma unga lagöverträdare fängelse.)
            I godkännandepropositionen hävdade regeringen att rambeslutet
            inte hindrar en medlemsstat från att tillämpa sina konstitutionella
            regler om förenings-, tryck- och yttrandefrihet. Advokatsamfundet
            ansåg att regeringen inte djupare analyserat frågan. Vi fann att
            regeringen var mer än oklar i sin analys av eventuella konflikter
            mellan arresteringsordern och konstitutionella rättigheter. Regeringen
            anförde t.ex. att avskaffandet av kravet på dubbel straffbarhet
            inte äger samband med grundlagarnas tillämpning i ett utlämnings-
            eller överlämningsärende. Påståendet var föga klargörande. Som
            vi ser det strider rambeslutet mot våra grundlagar.
          </p>
          <pb facs="riksdagen-motions-pdf/data/200304/mot_200304_Ju_0008/mot_200304_Ju_0008-0003.pdf"/>
          <p xml:id="i-MtE6vZnVWMNHyLGYcgNTBW">
            Genomförandet
          </p>
          <p xml:id="i-Cmm7S5VbJzxu3e1jTtS2bX">
            Vi delar, som sagt, Lagrådets kritik mot beslutsordningen och
            de konsekvenser denna kan få, såsom brister i kvalitetssäkring
            och risken för att beslutsprocessen och de snäva tidsramarna medför
            att reglerna inte blir långsiktigt hållbara. Vi instämmer i stora
            delar av Lagrådets kritik mot olika detaljer. Lagen uppvisar som
            helhet kvalitetsbrister. Vi emotser en snar utvärdering av regelverket
            som sådant och dess tillämpning. Ånyo bör påpekas att arresteringsordern
            som sådan kräver insikter i — och erfarenhet av — andra medlemsstaters
            regelverk och praxis. Av intresse är t.ex. brottsrubriceringar,
            straffskalor, regler för frihetsberövande i avvaktan på rättegång
            och = avräkningsregler. Oväsentligt är inte = heller kriminalvårslagstiftning
            och utformningen av kriminalvården som sådan. Såsom Lagrådet påpekar
            angår förslagen fri- och rättigheter som enligt 2 kap 12 8 regeringsformen
            endast får begränsas i lag och för att tillgodose ändamål som
            är godtagbara i ett demokratiskt samhälle. Det går inte att bortse
            ifrån risken för att utlämning kan ske för gärningar vi inte anser
            försvarbara att kriminalisera. Det är oansvarigt att inte beakta
            eventuella konflikter med våra grundlagar, t.ex. tryckfrihetsförordningen,
            inte minst då den svenska tryckfriheten är mer långtgående än
            vissa medlemsstaters motsvarande regler. Grundlagskonflikter borde
            ha utgjort ett uttryckligt skäl för att ej bevilja utlämnande.
            Särskilt när det föreliggande utkastet till nytt EU-fördrag (framtaget
            av det s.k. framtidskonventet) medför att unionsrätten ges företräde
            framför nationell rätt om det antas i befintligt skick. Vi ser
            en oroande uppluckring av medlemsstaternas konstitutioners status
            i förhållande till unions/gemenskapsrätten. Förvisso uttalar regeringen
            att överlämnande inte får beviljas om det skulle strida mot bestämmelser
            i grundlagarna. Det är gott och väl att regeringen anser att så
            är fallet. Det hade dock varit att föredra ifall det i lagtexten
            uttryckligen framgick att överlämning ej får ske om det strider
            mot grundlagen. Det kan ju vara så att den som har att tillämpa
            regelverket samt den begärande myndigheten i annan medlemsstat
            fäster ringa avseende vid regeringens åsikter. I framtiden kan
            det vara EG-domstolen (eller snarare EU- domstolen) som har att
            bedöma huruvida skäl att inte bevilja utlämning föreligger. Den
            tillskriver måhända våra grundlagar föga värde och får antas fästa
            föga avseende vid den svenska regeringens uttalanden i en propositionstext.
            I och för sig kan ifrågasättas ifall rambeslutet medger ett så
            långtgående hänsynstagande till medlemsstaternas konstitutioner,
            vilket inte medför annat än att skälen att vara emot rambeslutet
            som sådant ökar. Vi är vidare kritiska till att överlämnande får
            beviljas även om den eftersökte är omyndig. Åldersgränsen om 15
            år är inte tillfyllest. Omyndiga bör inte utlämnas för lagföring
            eller verkställighet. Förvisso skall garantier uppställas för
            att verkställighet skall ske i Sverige. Beaktas bör dock att straffbarhetsåldern
            skiljer sig åt mycket markant inom EU. Åldersgränsen som sådan
            anger inte endast vid vilken ålder en individ är straffbar, den
            får även antas kunna ha betydelse för vilket ansvar som kan åläggas
            den enskilde
          </p>
          <p xml:id="i-Vyam7B1TkU9J4iGZSzFfBU">
            2003/04:Ju8
          </p>
          <pb facs="riksdagen-motions-pdf/data/200304/mot_200304_Ju_0008/mot_200304_Ju_0008-0004.pdf"/>
          <p xml:id="i-MMgRaBFvPSb7zvKkP3zm2A">
            2003/04:Ju8
          </p>
          <p xml:id="i-D7wF6qEVGqwm5PRATtc6ur">
            och vilket straff som kan utdömas i anledning därav. Det ter
            sig mycket främmande i en svensk kontext att döma 10-åringar,
            dvs. barn, till fängelse. Grunden för detta är givetvis inte enkom
            att vi finner det inhumant att placera barn på anstalt, utan att
            vi inte anser att de kan ådömas ansvar för gärningen som sådan.
            Vi konstaterar ånyo att vi inte kan acceptera att kravet på dubbel
            straffbarhet slopas. Vi vill värna principen som sådan samt anser
            att den i rambeslutet upprättade brottskatalogen är alltför vag.
            Kravet på att brottet skall ha ett straffvärde på minst tre år
            utgör förvisso en viss garant, men vi örfogar trots det inte över
            andra medlemsstaters brottsrubriceringar och praxis. (Som ett
            rent tankeexperiment kan följande scenario vara att reflektera
            över: Vad blir konsekvensen om en medlemsstat i sin straffrätt
            anser att abort aller in under rubriceringen mord, med den däri
            ingående straffskalan. Scenariot är inte helt orimligt. Abortmotståndare
            — som har ett inte oansenligt inflytande i vissa länder — anser
            att abort är att likställa med mord.) Vad gäller verkställighet
            av redan utdömt straff uppställs enkom ett krav på en rihetsberövande
            påföljd om minst fyra månader. Fyra månader är inte tillräckligt
            för att söka uppväga avsaknaden av kontroll av dubbel straffbarhet.
            Det finns fog för att anta att utlämnande för verkställighet av
            straff kan aktualiseras för gärningar som inte är kriminaliserade
            i svensk rätt. Det sista kan medföra att utlämning sker i strid
            med grundlagarna eller andra örfattningar och är varken = förutsägbart
            = eller = önskvärt = ur
          </p>
          <p xml:id="i-Mcs2spGD3TAvzo4wg6RxDq">
            rättsmedvetandesynpunkt. Rent generellt finns anledning att hysa
            viss oro. En oro som borde leda till besinning. EU-samarbetet
            i sig är dynamiskt. Utvecklingen på det straffrättsliga området
            har gått mycket fort de sista åren, särskilt efter den 11 september
            2001. Förhandlingar pågår om ett nytt EU-fördrag. Förhandlingsutkastet
            medför formella och materiella ändringar, inte minst då nuvarande
            pelarstruktur föreslås tas bort. Nästa år utvidgas EU med 10 nya
            medlemmar. Fler länder vill bli medlemmar. Vissa av de länder
            som blir medlemmar nästa år och vissa av intressenterna har rättstraditioner
            som till
          </p>
          <p xml:id="i-Xnms9qyFRGmhenVmK5fgcR">
            viss del med fog kan kritiseras.
          </p>
          <p xml:id="i-AzyQcJ1TEDsnr6y6KpGksV" type="date">
            Stockholm den 17 oktober 2003
          </p>
          <div xml:id="i-J6XoCYahEj3znRoqk3A9rZ" type="signatureBlock">
            <p xml:id="i-9R7zfcWRPetRVSAHa9b4Br" who="i-WBsZfhYB4L6D3cVQWLdu18" type="signature">
              Leif Björnlod (mp)
            </p>
            <p xml:id="i-3WzB1py85sHSbMcvDhXENb" who="i-9CH1KbWwyrj8DRqAQB3Fza" type="signature">
              Gustav Fridolin (mp)
            </p>
            <p xml:id="i-ViKC2XU2EEGGFYQymjiWGq" who="i-9x2nw6aosA3pyEJfJTc1eD" type="signature">
              Ulf Holm (mp)
            </p>
          </div>
          <p xml:id="i-83fPBqnX2iTZqsZZdqoXQy">
            Elanders Gotab, Stockholm 2003
          </p>
        </div>
      </div>
    </body>
  </text>
</TEI>
