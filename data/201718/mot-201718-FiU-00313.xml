<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FiU-00313">
  <teiHeader>
    <fileDesc>
      <titleStmt>
        <title>Omvandla Sjätte buffert-AP-fonden till en investeringsfond </title>
        <author corresp="i-7j9zqwa59cSRps4Te6ek4E">av Stefan Jakobsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:313 av Stefan Jakobsson (SD)</title>
          <idno type="rdwebb">H502313</idno>
          <rs type="number">313</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H502313/text</ref>
          <ref type="dokument_url_html">http://data.riksdagen.se/dokument/H502313</ref>
          <ref type="dokumentstatus_url_xml">http://data.riksdagen.se/dokumentstatus/H502313</ref>
          <ref type="docx">http://data.riksdagen.se/fil/6F580D9C-6731-48AF-9D68-B122C1356730</ref>
          <ref type="pdf">http://data.riksdagen.se/fil/E0BC1E9B-AF4F-4E45-B8F1-0070D1804B60</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7j9zqwa59cSRps4Te6ek4E</idno>
            <name>Stefan Jakobsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QLRjVQUQSBcpAUtCcsRxo9" type="signed"/>
        <correspContext corresp="i-QLRjVQUQSBcpAUtCcsRxo9">
          <note type="signatory" corresp="i-7j9zqwa59cSRps4Te6ek4E"/>
        </correspContext>
        <correspAction type="submitted" xml:id="i-PWxZDxDS9rvcz264TJS2Be">
          <date when="2017-09-27"/>
          <time when="11:26:12"/>
        </correspAction>
        <correspAction type="reviewed" xml:id="i-PdLMGkeWtNrC2ZQwvpQex5">
          <date when="2017-09-27"/>
          <time when="12:24:26"/>
        </correspAction>
        <correspAction type="assigned" xml:id="i-4NDztzqFtGVEaWHdXEAr9z">
          <date when="2018-06-25"/>
          <time when="15:15:16"/>
        </correspAction>
        <correspContext corresp="i-4NDztzqFtGVEaWHdXEAr9z">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-NuHX7CEG4874NxRuu4RcEX"/>
        <correspContext corresp="i-NuHX7CEG4874NxRuu4RcEX">
          <ref type="uppgift">2017/18:FiU6</ref>
          <ref type="ref_dok_id">H501FiU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU6</ref>
          <ref type="ref_dok_titel">Redovisning av AP-fondernas verksamhet t.o.m. 2016</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:313 av Stefan Jakobsson (SD) Omvandla Sjätte buffert-AP-fonden till en investeringsfond</div>
      </div>
      <div type="motBody">
        <div type="motProposal" subtype="förslag">
          <head xml:id="i-8TgCctsvPL1VyCfYp9nqAG">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-MBfVFVEh5JKqkVoKXrfyBh">
              Riksdagen ställer sig bakom det som anförs i motionen om att
              omvandla Sjätte buffert-AP-fonden till investeringsfond och på
              så sätt skapa ekonomiskt utrymme för att intensifiera byggnationen
              av studentboenden, trygghetsboenden, skolrenovering och förbättrad
              infrastruktur och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-JWnfUa6AjStPYCsH9KjipN">
            Motivering
          </head>
          <p xml:id="i-LNBo9UPBU7v5e1maMvSeyc">
            Förslaget går ut på att omvandla Sjätte buffert-AP-fonden till
            en investeringsfond med kortsiktig återbetalning. Fonden innehåller
            idag ca 23,6 miljarder SEK.
          </p>
          <p xml:id="i-KW1BY55G2WYeJCrz4H1JXV">
            När företrädare för svenska företag ombeds uttala sig om vad
            deras företag behöver för att växa och utvecklas så framför de
            – oavsett storlek på företaget – tre saker: förse dem med kompetent
            personal, en bra logistik och en god energiförsörjning.
          </p>
          <p xml:id="i-HoT4NsoKBC8N1bgGpHPyc2">
            Att lyssna på våra företag är viktigt och vi anser att det blivit
            dags att förse företagen med det som de behöver.
          </p>
          <p xml:id="i-MDvM5ivvpr7qv4QcMMi3NA">
            Alla är överens om att en byggnadsarbetare genererar arbete för
            ytterligare fyra till sexton personer på marknaden i form av transporter,
            underleverantörer, mat, kollektivtrafik, kläder, övernattning
            och så vidare.
          </p>
          <p xml:id="i-XGz6VZeRjzJRdDQUhTyTxt">
            Sverige har idag ett skriande behov av att:
          </p>
          <list style="ol">
            <item xml:id="i-3WpcYs4SDFgcY4pTBSmAbD">
              Bygga studentbostäder.
            </item>
            <item xml:id="i-7jRQbc2BHFnmaUzSvjt253">
              Förbättra kollektivtrafiken och genomföra tillgänglighetsförbättringar
              på Sveriges vägsystem.
            </item>
            <item xml:id="i-5RJYDuaEa2r2Fd75Kf5dsr">
              Renovera svenska skollokaler.
            </item>
            <item xml:id="i-D2kvbYTQaHZ4gzVoTiqH3G">
              Bygga ut antalet trygghetsboenden (de gamla ålderdomshemmen).
            </item>
          </list>
          <p xml:id="i-XMqtx6H5GpmApcgn4xHvv2">
            Genom att investera pengar i dessa fyra projekt, så löser man
            inte bara huvudproblemen, ett antal positiva bieffekter uppstår
            också.
          </p>
          <head type="h3" xml:id="i-9GLg91mLK9LsjNU1Q4y7sk">
            1. Bygga studentbostäder
          </head>
          <p xml:id="i-Y4zHxq4mMXabaPHij6EVAZ">
            Inför starten av höstterminen 2016 saknades det hela 20 000 studentbostäder
            i Sverige. På grund av bristen på studentbostäder tvingas många
            studenter att välja bort studier vid universiteten i Stockholm,
            Uppsala, Lund och Göteborg. På de orter där våra mest välrenommerade
            universitet ligger är det alltså i princip omöjligt att hitta
            ett boende. Hittar studenterna ett boende är det inte sällan ett
            boende i andra eller tredje hand, något som ofta renderar i ett
            antal flyttar för dessa studenter. Detta skapar självfallet oro
            och försämrad möjlighet till studiero.
          </p>
          <p xml:id="i-Fp6hN5jB7nasWkMWE7ZiyP">
            Sverigedemokraterna vill investera fem miljarder kronor för att
            bygga fler studentbostäder. På kort sikt kommer det minska antalet
            avhopp, på lång sikt kommer det skapa en god tillförsel av kompetens
            till de lokala företagen, som på så sätt kan växa och utvecklas.
            Tanken är att så mycket som möjligt av den hyra som studenterna
            betalar in ska användas för att återbetala lånet från investeringsfonden.
          </p>
          <head type="h3" xml:id="i-Fbui8aAkaZbpFmfgpKbUvJ">
            2. Förbättrad kollektivtrafik och bättre vägar
          </head>
          <p xml:id="i-9t3zSJNhzohhojbRt8nQ5D">
            Våra vägar och vår kollektivtrafik är idag kraftigt eftersatt
            och underdimensionerad. Det leder till att det varje dag skapas
            långa köer. Det i sin tur resulterar i att ett stort antal människor
            inte kommer i tid till sina arbeten, något som kostar pengar –
            såväl i direkt timlön som i bortfall av utfört arbete. Skulle
            man exempelvis kunna minska körtid genom Stockholm med en timme
            skulle det spara oerhört mycket pengar.
          </p>
          <p xml:id="i-DQa3wiX2tgZ9u5u4oFnV4Q">
            Varje dag passerar minst 600 000 fordon Stockholms innerstad
            och mer än 600 000 åker kollektivtrafik (källa Gatu- och fastighetskontoret).
            Varje liten effektivisering av systemet skulle ge enorma tidsvinster
            och ekonomiska vinster. Genom att bygga förbifarter, tågförbättringar
            och liknade effektiviseringar så skapas detta utrymme. Via vägskatten
            kan lånet snabbt återbetalas till investeringsfonden.
          </p>
          <head type="h3" xml:id="i-TshqsmdeS8anEXXHXCX4Ty">
            3. Renovera svenska skollokaler
          </head>
          <p xml:id="i-4D21WMhd6hQ1ULTxZgGuhe">
            Det finns ett enormt behov av att renovera den svenska skolans
            lokaler. Enligt Barnverket – som arbetat mycket med frågan – så
            är områden som ljus, ljud, luft och yta faktorer som kraftigt
            påverkar skolresultaten. Det säger sig självt att det inte går
            att prestera på topp när belysningen är dålig, när syret tryter
            och hjärnan går på lågvarv eller när eleverna fryser och svettas
            om vartannat på grund av dålig ventilation.
          </p>
          <p xml:id="i-K2R4sENCHjaFyTi9ypdAfX">
            Är dessutom lekytan utomhus alldeles för liten – så att eleverna
            inte får möjlighet att röra på sig – lokalerna för trånga, så
            att elevernas privata sfär kränks – ja då krävs ett under om eleverna
            ska prestera bra i skolan.
          </p>
          <p xml:id="i-3DrFfrPWZsJknbxJGXSi9f">
            SD vill därför satsa 5 miljarder på det svenska skolväsendet
            för renovering av lokaler. Långsiktigt kommer det att resultera
            i bättre studieresultat. Kortsiktigt kommer det ge elever som
            mår bättre och är friskare, vilket kommer resultera i färre sjukdagar
            för såväl elever som föräldrar. Dessa effekter är en enorm återbetalning
            till samhället.
          </p>
          <head type="h3" xml:id="i-H8LfmQteyAinzeMw6tbUrp">
            4. Bygga ut antalet trygghetsboenden (de gamla ålderdomshemmen)
          </head>
          <p xml:id="i-GyaXvRcrafAK1DM1uzq1G5">
            Idag flyttar de äldre helst inte till våra äldreboenden (vård-
            och omsorgsboenden eller särskilt boende) då boendena ses som
            en sista anhalt. Äldre vistas istället så länge som möjligt i
            sina hem, delvis också beroende på ekonomiska orsaker. Det här
            kostar samhället mycket pengar i form av hemtjänst, en hemtjänst
            som tillbringar lika mycket tid i bilen som hos brukaren. Hemtjänsten
            erbjuder dessutom sämre service och mat än vad de äldre kan få
            på ett trygghetsboende.
          </p>
          <p xml:id="i-KrZWfPaGyeJf1DH8FJCJbw">
            En kraftig utbyggnad av antalet trygghetsboenden (enligt ålderdomshemsprincipen)
            där de gamla får eget rum med kök, där det finns ett samlingsrum
            för mat och aktiviteter, och där det finns möjligheter att med
            stöd av personalen få gå på promenad och tillbringa tid utomhus,
            det däremot skulle få många äldre att vilja flytta från sina hus
            och lägenheter och istället bo på ett äldreboende. Detta om priset
            för äldreboenden skulle sättas på en rimlig nivå.
          </p>
          <p xml:id="i-3DT7EFNns7MeDmuiyXQNBA">
            Det här skulle också skapa en enorm rörelse på bostadsmarknaden
            samtidigt som det skulle minska belastningen på hemtjänstpersonalen.
            Dessutom skulle det ge de äldre en värdig ålderdom. Sverigedemokraterna
            investerar 5 miljarder i återuppbyggnaden av de så kallade ålderdomshemmen.
            Tanken är att så mycket som möjligt av den hyra som de äldre betalar
            in ska användas för att återbetala lånet från investeringsfonden.
          </p>
          <p xml:id="i-DCyQvBW7NYGPapsNE75bQG">
            Ett genomförande av förslagen ovan skulle resultera i en ökad
            efterfrågan på arbetskraft. Bieffekten av det är att antalet personer
            som är i behov av försörjningsstöd skulle minska – något som skulle
            resultera i en rejäl besparing för samhället.
          </p>
          <p xml:id="i-BTeiWt7wufhy2tPZ8KTwjh">
            Utöver förslagen ovan, föreslår jag införande av så kallad viktad
            upphandling då något ska upphandlas, oavsett nivå (kommun, landsting
            eller stat).
          </p>
          <p xml:id="i-Xe9ahwVbWa996Whqxd3q1v">
            Genom viktad upphandling ser vi till att varje investerad 100-lapp
            stannar kvar i systemet via återbetalning i form av skatter, boende,
            mat och kläder (några exempel) där vi prioriterar i turordning
            kommunerna, landsting/regionerna och Sverige. En investerad 100-lapp
            kan bli upp emot 150 kr om den får rulla i systemet några gånger
            istället för att försvinna ut ur Sverige.
          </p>
          <p xml:id="i-Wok5qBJMsggyPZ8HM2gzK7">
            Om den viktade upphandlingen fokuserar på saker som trippel A
            godkänd, företagshistoria, svensktalande personal, personalvårdsprogram,
            fackanslutna osv istället för pris, så kan pengarna stanna inom
            rikets gränser.
          </p>
        </div>
        <div type="motSignatures">
          <list>
            <item xml:id="i-PzsWfnXzhRim2Qk1D5Yugo">
              Stefan Jakobsson (SD)
            </item>
          </list>
        </div>
      </div>
    </body>
  </text>
</TEI>
