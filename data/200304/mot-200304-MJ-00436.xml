<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0436/mot_200304_MJ_0436-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ436 pnr: s3073
          </p>
          <p>
            Motion till riksdagen 2003/04:MJ436
          </p>
          <p>
            av Berndt Sköldestig och Johan Löfstrand (s)
          </p>
          <p>
            Ökad andvändning av fordosgas
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om stimulans till ökad användning av fordonsgas.
          </p>
          <p>
            Motivering
          </p>
          <p>
            Sverige behöver i dag minska trafikutsläppen. Det kan ske antingen
            genom att man stryper trafikflödena eller genom att vi får fram
            drivmedel som minskar miljöbelastningen. Alternativa drivmedel
            kan vara gas, alkoholer eller el. I Norrköping finns till exempel
            en etanolfabrik som förser bensindrivna fordon med en inblandning
            av etanol. På senare tid har den så kallade fordonsgasen också
            gjort entré i Östergötland genom gastankstället för biogas som
            finns i Linköping. Utvecklingen av gasdrivna fordon och utbyggnaden
            av infrastrukturen för naturgas har i andra delar av landet berett
            väg för ökad användning av biogas. Naturgas och biogas kompletterar
            numera varandra. Man kan transportera biogas i naturgasnätet,
            använda samma fordon och samma tankstationer. I Laholm finns ett
            bra exempel på samarbete mellan biogas och naturgas. Numera samlas
            det under det gemensamma namnet fordonsgas. I Laholms Biogas AB:s
            anläggningar rötas avfall från lantbruk och industrier, matrester
            och annat biologiskt avfall och omvandlas till biogas. Man använder
            nu naturgassystemet för distribution av biogasen och gasen används
            till uppvärmning och som fordonsgas. Detta har ökat biogasproduktionen
            med cirka 30 procent och är ett bra exempel på samverkan mellan
            naturgas och biogas som ger optimal miljövinst. En motsvarande
            utveckling i Östergötland vore väldigt positiv. Fordonsgas, d.v.s.
            biogas och naturgas, är ett alternativt drivmedel som bidrar till
            minskade utsläpp jämfört med bensin och diesel och därmed bidrar
            detta bränsle till att förbättra både Sveriges miljö och människors
            hälsa. Genom att producera fordonsgas i form av förnybar biogas
            från organiskt
          </p>
          <pb facs="riksdagen-motions-pdf/data/200304/mot_200304_MJ_0436/mot_200304_MJ_0436-0002.pdf"/>
          <p>
            2003/04:MJ436
          </p>
          <p>
            material — kommunernas avfall — kan man också bidra till att
            lösa avfallsproblem samtidigt som vi får en bättre miljö. I en
            redan stressig stadsmiljö ger fordonsgasmotorn en tystare stadsmiljö
            eftersom den bullrar mindre jämfört med de många dieselfordon
            som idag trafikerar stadskärnan. Fordonsgas är, förutom ett drivmedel
            som i dag ger miljö och hälsovinster, också ett medel för att
            bereda vägen för morgondagens förnybara vätgasmarknad. I Malmö
            har nyligen Sveriges första vätgastankställe öppnat och en mack
            är på gång i Stockholm. Utvecklingen av gastekniken kan vara ett
            avgörande steg för att reducera trafikens stora miljöbelastning.
            Och detta utan att minska bilisternas komfort. Det riktigt intressanta
            är också att det är ett kommersiellt intressant fordonsbränsle.
            Volvo satsar hårt på utvecklingen av fordonsgasdrivna fordon.
            Trots att naturgasfordonen är dyrare i inköp, har naturgas i jämförelse
            med bensin och diesel en bättre konkurrenssituation, pris- och
            miljömässigt sammantaget. Ur ett samhällsekonomiskt perspektiv
            är en fortsatt förnuftig beskattning av fordonsgasen viktigt.
            Att köra mer miljövänligt måste premieras.
          </p>
          <p>
            Förslag
          </p>
          <p>
            På kontinenten och inom EU har man under lång tid sett på fordonsgas
            som ett starkt alternativ till diesel och bensin. Samverkan med
            europeiska intressen är därför att rekommendera. Där ser man på
            fordonsgasen som ett bidrag till ett långsiktigt hållbart samhälle
            vad gäller miljö, hälsa och ekonomi. Idag är fordonsgas ett marknadsmässigt
            och politiskt starkt långsiktigt drivmedel i Europa eftersom både
            EU-politiker och marknadsaktörer i länder som Tyskland och Frankrike
            utsett gasdrivmedel till det viktigaste framtida alternativet
            till bensin och diesel. Utvecklingen av fordonsgas är ett naturligt
            steg mot att skapa en mångfald av miljöanpassade bränslelösningar.
            I Östergötland har fordonsgasen börjat etablera sig, men utvecklingen
            behöver drivas på. Förutom det befintliga gastankstället i Linköping
            planeras nu ett ytterligare vid Vallarondellen. En gasmack kommer
            inom kort att öppnas i Norrköping. Det gäller nu att stötta denna
            lokala gasmarknadsuppbyggnad så att fler upptäcker och får tillgång
            till ett ekonomiskt och miljöriktigt alternativ. Det gäller för
            bussar, taxi och övrig nyttotrafik men också för allmänheten —
            privatbilisterna. Regeringen bör se över hur man kan stimulera
            utbyggnaden av fordonsgasmarknaden så att fler användare kan skaffa
            sig fordon som drivs på fordonsgas. Det handlar om långsiktiga
            skattevillkor men också om att ge en tydlig inriktning, att man
            vill stimulera alternativ bränsleanvändning. Det är den typen
            av signal som är viktig såväl för fordonstillverkare som för distributörer
            av bränslet. Att inom EU arbeta för gemensamma enkla reglementen
            för fordonsgasen är också väsentligt.
          </p>
          <pb facs="riksdagen-motions-pdf/data/200304/mot_200304_MJ_0436/mot_200304_MJ_0436-0003.pdf"/>
          <p>
            2003/04:MJ436
          </p>
          <p>
            Stockholm den 2 oktober 2003 Berndt Sköldestig (s) Johan Löfstrand
            (s)
          </p>
        </div>
      </div>
    </body>
  </text>
</TEI>
