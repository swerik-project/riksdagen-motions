<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00969">
  <teiHeader>
    <fileDesc>
      <titleStmt>
        <title>om bevarande av kulturhistoriskt värdefulla järnvägsstationsbyggnader</title>
        <author>av Ivan Svanström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om bevarande av kulturhistoriskt värdefulla järnvägsstationsbyggnader</title>
          <idno type="rdwebb">G202969</idno>
          <rs type="number">969</rs>
          <ref type="dokument_url_text">http://data.riksdagen.se/dokument/G202969/text</ref>
          <ref type="dokument_url_html">http://data.riksdagen.se/dokument/G202969</ref>
          <ref type="dokumentstatus_url_xml">http://data.riksdagen.se/dokumentstatus/G202969</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8Lq2FtVLPjm4ZuNxycmaDK</idno>
            <name>IVAN SVANSTRÖM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6FjPv9vurt2DZEyxtaD4k8</idno>
            <name>SONJA FREDGARDH</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-7WjL8SwVVMxe6Zd21momyv</idno>
            <name>SVEA WIKLUND</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5jWFbJ4uaxNEokzBEdQK3F" type="signed"/>
        <correspContext corresp="i-5jWFbJ4uaxNEokzBEdQK3F">
          <note type="signatory" corresp="i-8Lq2FtVLPjm4ZuNxycmaDK"/>
          <note type="signatory" corresp="i-6FjPv9vurt2DZEyxtaD4k8"/>
          <note type="signatory" corresp="i-7WjL8SwVVMxe6Zd21momyv"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__969/mot_197879__969-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1978/79:969
          </p>
          <p>
            av Ivan Svanström m. fl. om bevarande av kulturhistoriskt värdefulla
            järnvägsstationsbygg- nader
          </p>
          <p>
            Frågan om bevarande av byggnader av kulturhistoriskt värde har
            tid efter annan aktualiserats i olika sammanhang. Flera samstämmiga
            motioner ledde så småningom till att riksdagen hos regeringen
            begärde en parlamentariskt sammansatt utredning, som efter tillkomsten
            kallar sig byggnadsvårdsutred- ningen. Utredningens arbete beräknas
            vara avslutat i början av år 1979. Till hembygdsrörelsens arbetsuppgifter
            räknas bevarande av landskapsbild och miljö. Inom rörelsen har
            som en detalj i detta sammanhang frågan om bevarande av stationshus
            och övriga byggnader som blivit överflödiga vid banindragningar
            och förändringar i den fortgående järnvägstrafiken uppmärksammats
            motionsvägen. Riksförbundet för hembygdsvård har haft kontakt
            med representanter för statens järnvägar då även företrädare för
            Svenska kommunförbundet medverkat. Från en sammankomst den 25
            oktober 1978 noteras i en av Riksförbundet för hembygdsvård upprättad
            promemoria bl. a. följande:
          </p>
          <p>
            SJ har stor förståelse för de av motionärerna ovan framförda
            synpunkterna. Man måste emellertid också ha klart för sig att
            SJ:s uppgift är att transportera människor och gods på bandelar
            som ska vara i gång. Urbaniseringen samt bil- och busstrafiken
            har inneburit att såväl hela järnvägslinjer med stationsbyggnader
            eller stationsbyggnader vid linjer som fortfarande är i bruk undan
            för undan förlorat sin verkliga funktion. Linjenedläggningar och
            stationsnedläggningar har pågått under en längre tid men har nu
            stoppats i avvaktan på en ny trafikpolitik. SJ har alltså i dag
            en mängd byggnader av typen stationshus, lokstallar, godsmagasin
            etc., vilka ingår i en miljö, men som är övertaliga för SJ:s del.
            Strävan är att om möjligt få dessa sålda med mark till någon intressent.
            Detta kan man göra om statsverket i övrigt inte har något behov
            av byggnaderna med tillhörande mark. För att kontrollera detta
            är man skyldig att anmäla ”överskottet” till byggnadsstyrelsen.
            Det händer att någon statlig myndighet vill ta över byggnader
            och mark. Men om så inte är fallet vänder sig SJ till kommunen
            och föreslår att man får sälja anläggningen till kommunen eller
            till någon privat. Om byggnaden ligger för nära spår som används
            kan den knappast säljas för att bevaras på platsen. Det måste
            då bli rivning. De olika behovsundersökningarna tar ofta lång
            tid och för att byggnaderna inte ska bli vandaliserade måste man
            sätta upp fönsterluckor m. m. Det inträffar att föreningar förklarar
            sig intresserade av att ta över byggnader. Bl. a. visar järnvägsmuseiföreningar
            stort intresse. SJ vill emel- lertid inte överlåta till föreningar
            vilkas existens inte alltid är så säker. Kommunen tar ibland hand
            om byggnader och låter föreningar disponera dem.
          </p>
          <pb facs="riksdagen-motions-pdf/data/197879/mot_197879__969/mot_197879__969-002.pdf"/>
          <p>
            Mot. 1978/79:969 16
          </p>
          <p>
            Om man trots alla försök ser sig nödsakad att riva byggnaderna
            måste SJ begära rivningslov hos byggnadsnämnden. Kommunen (byggnadsnämnden)
            kan då utfärda rivningsförbud för att en sista gång undersöka
            om man kan hitta något vettigt användningsområde. Rivningsförbud
            gäller under tre år och kan förlängas med ett år i taget. Under
            hela tiden då rivningsförbud gäller måste SJ ansvara för att byggnaden
            inte ”ramlar ihop”. SJ överlämnade en förteckning som uppgjorts
            i samråd med Riksantikva- rieämbetet över stationshus föreslagna
            som byggnadsminnesmärken. I dag finns endast två sådana: Lund
            och Vansbro. Om det är så att en kommun visar intresse att byggnaden
            ska bli kvar måste man skaffa garantier för att byggnadskaraktären
            inte förändras. Det är under alla förhållanden absolut nödvändigt
            att husen används till någonting, annars blir de snabbt nedgångna
            på något sätt.
          </p>
          <p>
            Ytterligare kontakter mellan SJ och Riksförbundet för hembygdsvård
            planeras. Inom centerrörelsen har motionsledes på distrikts- och
            riksnivå föreslagits att sätta stopp för ”rivningsvågen” hos statens
            järnvägar. Man vill att stat och kommun medverkar till bevarande
            av stationsbyggnader och banvaktsstu- gor. Allt oftare ser man
            i den regionala pressen hur befolkningen vill bevara sitt stationshus.
            Som ett exempel på detta återges en artikel i tidningen Arbetet
            under rubriken: ”Örtoftaborna mister sin gamla station efter 121
            år, nu river SJ huset!” I texten läser vi: ”Och nu råkar Örtofta
            ut för nästa avvecklings- etapp. Stationen försvinner och ersätts
            med väntkur —— =.” Som en målsättning skulle man i det här sammanhanget
            kunna uppställa följande: Att stationshus vid indragen station
            eller nedlagd bana inte rivs. Järnvägs- myndigheten bör i samverkan
            med myndigheter och organisationer på platsen medverka till att
            byggnaden får en samhällsnyttig användning. Att stationshus bevaras
            åt framtiden genom att stationsskyltar får finnas kvar på platsen.
            Att järnvägsmyndigheten låter uppsätta en skylt e. d. med en kort
            historik över banans/stationens tid i transportväsendets tjänst.
            Med hänvisning till det anförda hemställs att riksdagen beslutar
            som sin mening ge regeringen till känna att statens järnvägar
            i samråd med Svenska kommunförbundet och Riksförbundet för hembygdsvård,
            riksantikvarieämbetet och i de enskilda fallen berörd kommun bör
            eftersträva bevarande av så många kulturhistoriskt värdefulla
            stationshus och andra järnvägsbyggnader som möjligt.
          </p>
          <p>
            Stockholm den 24 januari 1979
          </p>
          <p>
            IVAN SVANSTRÖM (c) SONJA FREDGARDH (c) SVEA WIKLUND (c)
          </p>
          <p>
            GOTAB 61193 Stockholm 1979
          </p>
        </div>
      </div>
    </body>
  </text>
</TEI>
