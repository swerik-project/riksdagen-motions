<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-00355">
  <teiHeader>
    <fileDesc>
      <titleStmt>
        <title>med anledning av skr. 2016/17:196 Sveriges samlade politik för internationell civil och militär krishantering</title>
        <author corresp="i-F7At3v6PvJpNCH37qRhr8A">av Sofia Damm m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:355 av Sofia Damm m.fl. (KD)</title>
          <idno type="rdwebb">H502355</idno>
          <rs type="number">355</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H502355/text</ref>
          <ref type="dokument_url_html">http://data.riksdagen.se/dokument/H502355</ref>
          <ref type="dokumentstatus_url_xml">http://data.riksdagen.se/dokumentstatus/H502355</ref>
          <ref type="docx">http://data.riksdagen.se/fil/8B342DE0-7CB6-42C8-88DE-B9581E903534</ref>
          <ref type="pdf">http://data.riksdagen.se/fil/09034E54-ADD7-4047-B15E-026C3E75CFC6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-LS94hCgmFNsebjpDBaBjkW" type="basedOn"/>
        <correspContext corresp="i-LS94hCgmFNsebjpDBaBjkW">
          <ref>Skrivelse 2016/17:196</ref>
        </correspContext>
        <correspAction xml:id="i-UdKeCpBMZCQrMNFUCQdVyG" type="signed"/>
        <correspContext corresp="i-UdKeCpBMZCQrMNFUCQdVyG">
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-XLKSBLZHMzJSqmLZ2ZVZdL" type="submitted">
          <date when="2017-09-27"/>
          <time when="17:02:42"/>
        </correspAction>
        <correspAction xml:id="i-P4Y7KXjEG5aXZnXCJQps7A" type="reviewed">
          <date when="2017-09-29"/>
          <time when="13:46:47"/>
        </correspAction>
        <correspAction xml:id="i-CDAWXR3qK2rbq5h73nrHxX" type="dismissed">
          <date when="2017-10-10"/>
        </correspAction>
        <correspAction xml:id="i-NBdxEdXp6EiSg7T6MrZPKX" type="referred">
          <date when="2017-10-11"/>
        </correspAction>
        <correspAction xml:id="i-JD8EMcQpMc9ewjeUbbMbJW" type="assigned">
          <date when="2017-11-16"/>
          <time when="16:20:05"/>
        </correspAction>
        <correspContext corresp="i-JD8EMcQpMc9ewjeUbbMbJW">
          <ref type="assignedTo">Utrikesutskottet</ref>
        </correspContext>
        <correspAction xml:id="i-WTv2oQVj5kXTUcDLUc8QPq" type="behandlas_i"/>
        <correspContext corresp="i-WTv2oQVj5kXTUcDLUc8QPq">
          <ref type="uppgift">2017/18:UU8</ref>
          <ref type="ref_dok_id">H501UU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU8</ref>
          <ref type="ref_dok_titel">Sveriges samlade politik för internationell civil och militär krishantering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:355 av Sofia Damm m.fl. (KD) med
          anledning av skr. 2016/17:196 Sveriges samlade politik för internationell
          civil och militär krishantering
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7AkhQpW5fBKC385SbZe4Ry">
            Förslag till riksdagsbeslut
          </head>
          <list style="ol">
            <item xml:id="i-M5UnnrhjHqZFu8CTEQurYz">
              Riksdagen ställer sig bakom det som anförs i motionen om Natos
              betydelse för internationell krishantering och tillkännager detta
              för regeringen.
            </item>
            <item xml:id="i-CGcYXHQCCveC3Gk5AXzt59">
              Riksdagen ställer sig bakom det som anförs i motionen om att
              reformera FN och tillkännager detta för regeringen.
            </item>
            <item xml:id="i-QLPpiQQ6z5uopxt4Nfz3mm">
              Riksdagen ställer sig bakom det som anförs i motionen om att
              regeringen bör verka för att FN:s fredsbevarande insatser förbättras,
              och detta tillkännager riksdagen för regeringen.
            </item>
            <item xml:id="i-ak9neY8QVb5ujiecE5Nty">
              Riksdagen ställer sig bakom det som anförs i motionen om att
              införa en myndighet för psykologiskt försvar och tillkännager
              detta för regeringen.
            </item>
            <item xml:id="i-JEU7A3uKCVMpspMv5PJaVx">
              Riksdagen ställer sig bakom det som anförs i motionen om att
              införa en myndighet för cybersäkerhet och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-J2FzxjCDPef4iUcMBrgh8g" type="h1">
            Nato
          </head>
          <p xml:id="i-MoWRpED4sTf4GnbAN79ytX">
            I skrivelsen redovisar regeringen inriktningen för verksamheten
            internationell civil och militär krishantering. I skrivelsen redogör
            regeringen även för Sveriges engagemang, ambition och aktörsroll
            inom internationell civil och militär krishantering.
          </p>
          <p xml:id="i-5QdAbb7eL8BrBeVc8ZXWHB">
            I skrivelsen redogörs vidare för Natos internationella verksamhet
            och militära krishantering. Sverige är en mycket nära partner
            till Nato och 2014 fick Sverige statusen som ”Enhanced opportunities
            partner”, EOP. Detta var ett treårigt engagemang som nu inom kort
            ska omförhandlas. För att Sverige ska kunna ingå i EOP även kommande
            tre år måste regeringen nu noggrant överväga sitt förhållningssätt
            till Nato och det internationella samfundet. Vi kristdemokrater
            tycker att det är en stor fördel att ingå i EOP, men, skulle ännu
            hellre se ett fullvärdigt medlemskap i försvarsalliansen.
          </p>
          <p xml:id="i-P7Tg9xa1SGHNdWTUR3uR7m">
            Nato är en central aktör i den internationella krishanteringen.
            Vi kristdemokrater vill se en färdplan med målet att bli en fullvärdig
            medlem för att få full tillgång till den internationella civila
            och militära krishanteringen samt alliansens kärna, det solidariska
            försvaret som utgörs av artikel 5.
          </p>
          <p xml:id="i-Tc3mn63uy2hQ47EJdX7tCL">
            Att välja att samarbeta och förlita sig på Nato i så stor utsträckning
            som Sverige redan gör och samtidigt välja att stå utanför beslutsprocessen
            och inte delta i de beslutande organen är en mycket märklig politik.
            Således ligger det i allra högsta grad i svenskt intresse att
            få vara med och forma Natos policyutveckling och agerande vid
            en potentiell konflikt.
          </p>
          <head xml:id="i-G3RanVg6oDXKMdHmxKt9eF" type="h1">
            FN
          </head>
          <p xml:id="i-Ks4V4L89es2wD3ButnMLeY">
            FN är en unik och viktig organisation. Ingen annan organisation
            samlar världens stater för att arbeta för fred, stabiliserande
            åtgärder och krishantering. Men det är också en organisation med
            problem och utmaningar. Sverige befinner sig som FN-medlem jämte
            en rad mångfasetterade länder, många med en syn på demokrati och
            mänskliga rättigheter som skiljer sig avsevärt från vår egen.
          </p>
          <p xml:id="i-WjZE44EzjVaB6usfrcm4gC">
            Det är helt centralt att FN höjer tempot när det gäller reformarbetet.
            Utan en förändring kommer inte tilltron till FN att kunna bestå.
            FN:s stadgar som kom till 1945 tar inte hänsyn till dagens komplexitet
            i världssystemet, vilket gör att Säkerhetsrådet, genom vetorätten,
            ständigt står inför låsningar. Sverige bör verka för att vetorätten
            i Säkerhetsrådet begränsas. Vi kan inte stillatigande acceptera
            att Säkerhetsrådet inte tar sitt ansvar och ingriper när brott
            mot mänskligheten och folkmord begås.
          </p>
          <p xml:id="i-SLVZmZB3B3gdm4AteKgSNm">
            I länder som genomgår eller genomgått krig och katastrofer är
            kvinnor särskilt utsatta. Därför ser kristdemokraterna positivt
            på att regeringen lyfter frågan om kvinnors utsatta situation
            i krigssituationer. Sverige måste kräva att FN:s resolution 1325
            med kraft aktualiseras för att se till att kvinnor får inflytande
            i fredsarbete och det planeringsarbete som görs efter ett fredsavtal.
            Kraftfulla åtgärder krävs också för att förhindra den stora omfattningen
            av sexuella övergrepp som pågår i olika konflikter runt om i världen.
          </p>
          <p xml:id="i-S8dkNp7xK1c4LvbVrPQMXG">
            Frågan om resolution 1325 aktualiserar också hanteringen av visselblåsare
            inom FN, vilket blev vida känt i och med att Anders Kompass, före
            detta chef för fältverksamheten hos FN:s kommissionär för mänskliga
            rättigheter, slog larm om att fredsbevarande soldater begått sexuella
            övergrepp mot barn i Centralafrikanska republiken. Efterspelet
            för Anders Kompass kom att bli allt annat än acceptabelt. Att
            någon enligt sin övertygelse om vad som är moraliskt rätt agerar
            whistleblower i syfte att rättvisa ska skipas och att dessa fruktansvärda
            brott kommer ut i ljuset kan aldrig och får aldrig leda till att
            den som agerar beskylls för att ha agerat oriktigt. Ändå var det
            just det som Kompass utsattes för. I stället för att FN med kraft
            tog tag i problemet hemligstämplades rapporten och Kompass stängdes
            av från sitt jobb och sattes under utredning där hans uppgifter
            ifrågasattes. Utredningarna som följde gav Kompass rätt och påvisade
            att han agerat korrekt i alla hänseenden. Händelsen visar dock
            på den kultur inom FN där anställda inte känner att de kan agera
            när de stöter på felaktigheter – eller som i detta fall mycket
            grov brottslighet. Detta är en fråga Sverige måste prioritera
            inom ramen för FN-engagemanget.
          </p>
          <p xml:id="i-GQ3ki7tmPqFboaqVB2fJeh">
            En annan allvarlig brist inom FN:s fredsbevarande insatser är
            alla de kompetens- och resursproblem som finns. För att komma
            till rätta med undermålig utrustning och låg utbildningsgrad måste
            Sverige kräva en höjd kvalitet för att kunna fortsätta bistå i
            internationella FN-insatser.
          </p>
          <head xml:id="i-R62bBKsCz2CCg8K5V3iqgQ" type="h1">
            Cyberförsvar och psykologiskt försvar
          </head>
          <p xml:id="i-17ZGmfGck5cxVXUN5QHkGe">
            Vårt samhälle, liksom de flesta samhällen i världen, är och blir
            alltmer beroende av informationsteknik. Det kan gälla datorbaserad
            styrning och övervakning av viktiga samhällsfunktioner som t.ex.
            elförsörjning, vattendistribution, trafikreglering på vägar, järnvägar
            och i luften eller hantering av andra funktioner som betalningar,
            handel och information.
          </p>
          <p xml:id="i-8HeWd7ug564uB3Ra8Ppeib">
            Detta gäller även på den internationella arenan då vi ser allt
            fler både lyckade och misslyckade försök från stater och organisationer
            som ger sig på andra staters angelägenheter. Ett av de mer kända
            exemplen är Rysslands påverkan på valet i USA. Sverige antogs
            alldeles nyligen som medlem i NATO Cooperative Cyber Defence Centre
            of Excellence, CCDCOE. Detta är något vi kristdemokrater ser positivt
            på. Däremot finns det en problematik med just omhändertagande
            av den kompetens vi nu kommer få genom deltagandet i centret.
          </p>
          <p xml:id="i-ESdph5cQFTMhL5wzZq2m3f">
            I Sverige har vi sex myndigheter som har ett av regeringen utsett
            ansvar för cybersäkerheten. Dessa myndigheter ingår i Samverkansgruppen
            för informationssäkerhet (Samfi). Att benämna Samfi som Sveriges
            cyberförsvar vore inte korrekt. Den är först och främst inriktad
            mot Sveriges informationssäkerhet och hantering av it-incidenter.
            De myndigheter som ingår i Samfi är Myndigheten för samhällsskydd
            och beredskap (MSB), Försvarsmakten (FM), Försvarets materielverk
            (FMV), Försvarets radioanstalt (FRA), Rikspolisstyrelsen (RPS)
            (som representeras genom Rikskriminalpolisen och Säkerhetspolisen)
            samt Post- och telestyrelsen (PTS). MSB har främsta ansvaret för
            informationssäkerheten i Sverige. De övriga myndigheternas aktivitetsområden
            är främst av stödjande och förebyggande karaktär.
          </p>
          <p xml:id="i-AouicD2sgiqszbpbDjjBYV">
            I stället borde den svenska cybersäkerheten samlas under ett
            och samma tak, dels för att kunna ta hem och samla kompetensen
            från CCDCOE, dels för att lättare kunna ha överblick och utkräva
            ansvar vid en skarp situation. Detta är i dag problematiskt.
          </p>
          <p xml:id="i-Sh3A7HQ4wdZytmqRWujASU">
            För att kunna bidra till den internationella krishanteringen
            på ett effektivt sätt bör Sverige inrätta en ny myndighet för
            cybersäkerheten. Detta skulle ge fördelar både nationellt och
            internationellt när det kommer till att hjälpa till med krishantering
            i cybersäkerhetsfrågor.
          </p>
          <p xml:id="i-SaqZmGujx1YQyfkZN6YJqW">
            Sverige lider även av motsvarande problem när det kommer till
            att kunna försvara landet mot psykologisk krigföring. Vi har sett
            att påverkanskampanjer används i destabiliserande syfte både nationellt
            och internationellt, och för att komma till rätta med detta bör
            en ny myndighet för försvar mot psykologisk krigföring inrättas.
          </p>
          <p xml:id="i-6Q14XbipwM84osiNPWF84E">
            Under Rysslands annektering av Krim såg vi tydliga exempel på
            hur hybridkrigföring användes – och i dag används mer än någonsin.
            Hur Ryssland genom att så tvivel i vem som gjorde vad, när det
            gjordes och hur det gjordes, effektivt missledde omvärlden och
            försvårade beslutsfattandet. Detta är en medveten och genomarbetad
            strategi för att sprida desinformation och skapa osäkerhet – både
            bland beslutsfattare och hos den allmänna opinionen. I dag är
            Sverige sårbart för denna typ av informationskrigföring.
          </p>
          <p xml:id="i-JjCWdxq9gLG2EcR9o7JiQE">
            Kristdemokraterna har tidigare föreslagit att ansvaret för det
            psykologiska försvaret lyfts bort från MSB och återigen görs till
            en egen myndighet med tydlig offentlig profil. Det är viktigt
            att offentliggöra de informationsangrepp som sker mot Sverige
            för att höja medvetandenivån hos såväl journalister som allmänhet.
            Men det psykologiska försvaret handlar inte enbart om aktivt påverkansarbete.
            Det behövs också ett arbete för att rusta människor redan från
            skolåldern. Det handlar inte minst om att tidigt lära sig källkritik
            och att bli medveten om att informationskrigföring förekommer.
          </p>
          <p xml:id="i-8YSjYm12QrRX22BgsKqKpp">
            Men, inte bara enskilda individer utan även etablerade medier
            är i ett utsatt läge. Tidspress kan göra det svårt att hinna källgranska
            texter och nyheter. Det gör att journalister kan användas, och
            har använts, för att sprida desinformation och propaganda förklätt
            till nyheter.
          </p>
        </div>
        <div type="motSignatures">
          <list>
            <item xml:id="i-YNSUcczFWrkwnHuktjs9if">
              Sofia Damm (KD)
            </item>
            <item xml:id="i-DpTM789K9RjVfLa87J5GTS">
              Andreas Carlson (KD)
            </item>
            <item xml:id="i-4AsRsfpWwk9LXTszNp94LP">
              Mikael Oscarsson (KD)
            </item>
            <item xml:id="i-BG1eroM2NhSZt6FgkdzR4q">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
