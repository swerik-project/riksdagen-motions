<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00425">
  <teiHeader>
    <fileDesc>
      <titleStmt>
        <title>Utpressningsoffer</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utpressningsoffer</title>
          <idno type="rdwebb">GW02Ju425</idno>
          <rs type="number">Ju425</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju425/text</ref>
          <ref type="dokument_url_html">http://data.riksdagen.se/dokument/GW02Ju425</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju425</ref>
          <ref type="doc">http://data.riksdagen.se/fil/2BBE50A6-83AB-4DCF-AFC2-0B161B5F3B57</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NU6vsvnntznz3yKTZiCrrr" type="signed"/>
        <correspContext corresp="i-NU6vsvnntznz3yKTZiCrrr">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-1uBe2xK2kRyAgN5faZucn" type="numbering">
          <date when="2008-10-08"/>
        </correspAction>
        <correspAction xml:id="i-8MU8oBFi29mBWQWMfVoNu3" type="submission">
          <date when="2008-10-07"/>
        </correspAction>
        <correspAction xml:id="i-SHijoh1BAKhM7yhtSaBwX1" type="transfer">
          <date when="2008-10-06"/>
        </correspAction>
        <correspAction xml:id="i-9dWKxroyrkP6Xk6P7C9E3K" type="assigned"/>
        <correspContext corresp="i-9dWKxroyrkP6Xk6P7C9E3K">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HwqAX1GSnNTm8d1LkSG1Aa" type="motBody">
        <div xml:id="i-7fk9fq93YiYbnGYcbvfNJU" type="motProposal" subtype="förslag">
          <head xml:id="i-CS6a6gWa74gs6J3hVnrvZ4">
            Förslag till riksdagsbeslut
          </head>
          <p xml:id="i-GBiqs8hwTj6haWP5owMnb5">
            Riksdagen tillkännager för regeringen som sin mening vad som
            anförs i motionen om stöd till personer som utsatts för utpressning
            av kriminella gäng.
          </p>
        </div>
        <div xml:id="i-9kkFkpdSgdXsYGYWEjGxAf" type="motContent">
          <head xml:id="i-NEg7aFJgkM8YJoqdZ6TR7S" type="h1">
            Motivering
          </head>
          <p xml:id="i-FqRm3YA3htQZiFS5AGEAsW">
            För nästan fem år sedan blev krögarparet Garakoei 1 i Göteborg
            för första gången utsatta för utpressning av det av kriminella
            mc-gänget Bandidos. Då betalade de 140 000 kronor, men när utpressarna
            ett år senare återvände kon taktade Garakoei polisen. Därefter
            har de hotats, fått sin bil uppbränd på an nandag jul 2005, och
            inte minst plågats av att deras utsatthet drabbar deras båda barn.
            Trots att Bandidos ledare och fem andra personer dömdes för utpressningen
            mot makarna Garakoei har hoten fortsatt. Direkta och indirekta
            hot har raserat deras privatliv och affärsverksamhet, men paret
            vägrade i det längsta att ge upp. Paret utsågs av tidningen Fokus
            till årets svenskar, en liten tröst i ett i övrigt stort mörker.
            Juryns motivering var: Masoud och Shahnaz Garakoei har agerat
            med exceptionellt civilkurage i en livsfarlig situation. De har
            med risk för egen säkerhet stått upp för grundläggande demokratiska
            värden, och för lag och rätt. Deras agerande kännetecknas av stort
            mod och hög integritet, och är en inspirerande förebild för andra.
          </p>
          <p xml:id="i-VkcbmRnwBNhxHZQkMRM6JE">
            Fenomenet att minoriteter i Sverige drabbas extra hårt då de
            utsätts av hot från kriminella grupper, som ofta kontrolleras
            av landsmän, är ett växande problem i Sverige. Enligt tidningen
            Fokus så har antalet anmälda fall av utpressning och ocker de
            senaste tio åren mer än fördubblats, från 419 fall 1995 till 1
            177 fall 2005. Vissa uppskattningar talar också för att mörkertalet
            är stort. Rikskriminalpolisen har i en färsk undersökning om utpressning
            relaterad till organiserad brottslighet konstaterat att den tydliga
            statistiska ökningen av antalet utpressningsbrott inte kan förklaras
            med ökad anmälningsbenägenhet utan skall tas på allvar. Denna
            accelererande brottsutveckling kan inte accepteras.
          </p>
          <p xml:id="i-P76p7T7zwuyqL8SRnKjtbs">
            För att ett rättssamhälle skall kunna fungera krävs det att medborgare
            ställer upp och vittnar mot kriminella handlingar. Tyvärr fungerar
            inte stödet för dem som vittnar mot kriminella gäng, utan de blir
            hotade och utsatta för trakasserier efteråt som samhället inte
            har tillräckligt skydd för. Om vi inte kan ge bättre stöd åt dem
            som vågar vittna blir det svårare att lagföra de kriminel la.
          </p>
          <p xml:id="i-TGYURKG3XyoHbm7NeTrnt8">
            Paret Garakoei hade en liten rörelse. Ändå räcker inte de medel
            som anvisas i de nya reglerna för personsäkerhetsarbete till för
            att lösa deras skulder. Socialtjänsten har i detta fall gjort
            en förhållandevis stor insats, men med nuvarande regler kan inte
            heller de rädda parets företag och försörjning. Och även om reglerna
            kunde ändras skulle detta enda fall ta omkring en tiondel av den
            aktuella socialbudgeten. Hittills har familjen Garakoeis enda
            val varit att sälja den egendom som låter sig säljas och flytta
            långt bort för att en gång till i livet stå med två tomma händer
            och tvingas börja om. Detta är inte rimligt.
          </p>
          <p xml:id="i-7Shj87QJPXup7fKsLo7Yty">
            Hur otillräckligt det ekonomiska stödet till brottsoffer är,
            visas av paret Garakoeis skadestånd. Domstolarna tillerkände dem
            ett sammanlagt skadestånd på 260 000 kronor. Av detta lyckades
            kronofogden hitta 1 679 kronor hos en av de dömda. Om de fått
            hela skadeståndet någonstans ifrån skulle det ha täckt ungefär
            en tredjedel av de skulder som uppkom när deras liv slogs i spillror
            260 000 skulle ha täckt en tredjedel! Från Brottsoffermyndigheten
            fick de till slut, när skulderna växt dem övermäktiga, 57 000
            kronor. (Då hade en självrisk dragits av också.)
          </p>
          <p xml:id="i-NF9H4Vwrux8jBpuqGrXqDv">
            Justitieministern har inlett ett arbete som syftar till att göra
            det lättare för samhället att förverka egendom som härrör ur kriminell
            verksamhet. Hur viktigt detta arbete är illustreras också av Garakoeis
            öde. Under en polisrazzia under innevarande år togs motorcyklar
            i beslag från två av de Bandidosmedlemmar som är dömda att betala
            skadestånd till familjen. Trots att de kriminella bevisligen hade
            kört cyklarna tills de fastnade i kontrollen tvingades kronofogden
            häva beslagen sedan andra personer visat att de var formella ägare
            till fordonen. Arbetet med att utöka möjligheterna till förverkande
            mås te bedrivas skyndsamt.
          </p>
          <p xml:id="i-HctzXjixMeB5aabiTviyup">
            Masoud Garakoei har redan för flera år sedan pekat på det orimliga
            i att skadestånd utdöms från grovt kriminella, som inte har den
            ringaste avsikt att betala, utan att samhället tvingar dem att
            arbeta av skulden. Jag skulle kunna tänka mig en utredning om
            möjligheterna att arrangera de fängelsedömdas arbete så att de
            får arbeta av sina skulder. Dagens system där staten, genom Brottsoffermyndigheten,
            träder in och betalar en bråkdel av skadestånden har ingen återhållande
            verkan på de kriminella och är till viss del stötande för rättskänslan.
          </p>
          <p xml:id="i-TKxGLsLugbBbYMJUe7hRWa">
            Restaurangägarparet stängde sin restaurang för gott tidigt i
            våras. De hade då fått ett mycket starkt stöd från enskilda individer
            och från kyrkor, som samlat in pengar, stödätit på restaurangen
            och på olika sätt uppmuntrat. Detta räckte till slut inte, och
            parets analys är farlig för det svenska rättssamhället. Om man
            frågar dem hur de uppfattat samhällets stöd är de noga med att
            skilja på samhället = människorna och samhället = myndigheterna.
            De förra gav ett stort och mycket betydelsefullt stöd medan de
            senare svek.
          </p>
          <p xml:id="i-MDUAY4JzL4GWh95rvgqCzR">
            I den ovan nämnda undersökningen från Rikskriminalpolisen redovisas
            också uppfattningen från de poliser som arbetar på fältet i nära
            kontakt med grov och organiserad brottslighet om vilka åtgärder
            som är viktigast att vidta. De två första punkterna är direkt
            relevanta för denna motion:
          </p>
          <list xml:id="i-AwDiSeriWV4DTVEYuR8n6j" style="ul">
            <item xml:id="i-Qwk7T1fuxU6zJNcnk6HNJ6">
              Öka vittnesskyddet.
            </item>
            <item xml:id="i-J8XsimsVbitP15pV9RZH3D">
              Öka skydd och ge stöd åt målsägare och familj under hela processen
              men även efter att dom har avkunnats.
            </item>
          </list>
          <p xml:id="i-Xn8L4vuCHGeCtdppowvNuH">
            Mitt i det kaos av raserad ekonomi, daglig oro både för egen
            del och för bar nen, sabotage mot försörjningsmöjligheter och
            egendom, utmattning och stress som även förorsakade fysiska smärtproblem,
            som rådde efter alla rättegångar mot utpressare och bilbrännare,
            lämnades familjen ensam att klara sig bäst den kunde mellan fordringsägare,
            kronofogde, skattemyndighet, brottsoffermyndighet, socialtjänst,
            polis, primärvård, psykiatri, skola och banditer! Socialtjänsten
            engagerade under en kort tid målsägarbiträdet, som stöttat under
            rättegångarna, för att klara vissa akuta frågor, men familjen
            var i myck et stort behov av en stödperson, en samtalspartner
            som de vågade lita på och som kunde stötta och ge råd.
          </p>
          <p xml:id="i-ALdYudS5F3ChMaRpd8bA1H">
            Staten måste ta ett större ansvar för att hjälpa dessa utsatta
            näringsidkare. De kriminella gängen agerar som maffiagrupper och
            hela deras affärsidé är att sätta sig över staten och ersätta
            den. De är beredda att ta kostnaderna för att få sina order verkställda,
            att sitta av fängelsestraff, investera i mantimmar för att driva
            in pengar från hotade företagare och andra offer. De gör detta
            eftersom det uppenbarligen lönar sig. Vinsterna är högre än kostnaderna.
          </p>
          <p xml:id="i-RJhJNsJ84AwTS3SwSy6T9H">
            Detta underminerar hela rättsstaten och ytterst hela vår demokrati.
            Fokus måste i större grad handla om brottsoffren: att hjälpa dem
            att klara sig efter att de har vittnat och ställt upp för att
            samhället skall kunna beivra de som begått brott. En oroväckande
            utveckling kommer annars att fortsätta.
          </p>
        </div>
        <div xml:id="i-EUVFkKygbCK4aHYzhXk7Dt" type="motSignatures">
          <list xml:id="i-QbxR1QshcLUSQ9opstV48w">
            <item xml:id="i-NjrEN3Yh5evnWb92wFJ4Fm" who="i-TECanR77Prb79DHwPvLitN">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
