<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-03962">
  <teiHeader>
    <fileDesc>
      <titleStmt>
        <title>med anledning av skr. 2017/18:50 Riksrevisionens rapport om Polisens forensiska organisation</title>
        <author corresp="i-M8LKQKEcsjHJKv8kSmhVcX">av Tomas Tobé m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3962 av Tomas Tobé m.fl. (M, C, L, KD)</title>
          <idno type="rdwebb">H5023962</idno>
          <rs type="number">3962</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5023962/text</ref>
          <ref type="dokument_url_html">http://data.riksdagen.se/dokument/H5023962</ref>
          <ref type="dokumentstatus_url_xml">http://data.riksdagen.se/dokumentstatus/H5023962</ref>
          <ref type="docx">http://data.riksdagen.se/fil/E5E84E04-FEFF-4F74-A439-7AC62248BE48</ref>
          <ref type="pdf">http://data.riksdagen.se/fil/84C0637C-C559-485E-A6FD-B45AE16C0F74</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M8LKQKEcsjHJKv8kSmhVcX</idno>
            <name>Tomas Tobé</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-VZeHsYskNeTykGdW5S2jQp" type="basedOn"/>
        <correspContext corresp="i-VZeHsYskNeTykGdW5S2jQp">
          <ref>Skrivelse 2017/18:50</ref>
        </correspContext>
        <correspAction xml:id="i-26ZAbF3W1WeYMzTYA7skui" type="signed"/>
        <correspContext corresp="i-26ZAbF3W1WeYMzTYA7skui">
          <note type="signatory" corresp="i-M8LKQKEcsjHJKv8kSmhVcX"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-RAdqjP9GZD1zdSbtMRt8mu" type="submitted">
          <date when="2018-01-19"/>
          <time when="15:42:24"/>
        </correspAction>
        <correspAction xml:id="i-XjsknNZfNrftNPyR9bTVrT" type="reviewed">
          <date when="2018-01-22"/>
          <time when="13:57:29"/>
        </correspAction>
        <correspAction xml:id="i-EhkJ5rjD5cLpuuhRNkpCXD" type="dismissed">
          <date when="2018-01-23"/>
        </correspAction>
        <correspAction xml:id="i-5z733tFngjLNJbQC4WV4sh" type="referred">
          <date when="2018-01-24"/>
        </correspAction>
        <correspAction xml:id="i-3aBBUJXSw57VqLkFQD3kyR" type="assigned">
          <date when="2018-03-28"/>
          <time when="17:46:35"/>
        </correspAction>
        <correspContext corresp="i-3aBBUJXSw57VqLkFQD3kyR">
          <ref type="assignedTo">Justitieutskottet</ref>
        </correspContext>
        <correspAction xml:id="i-Q1foWgjGG5c4hJYic8rdC1" type="behandlas_i"/>
        <correspContext corresp="i-Q1foWgjGG5c4hJYic8rdC1">
          <ref type="uppgift">2017/18:JuU22</ref>
          <ref type="ref_dok_id">H501JuU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU22</ref>
          <ref type="ref_dok_titel">Riksrevisionens rapport om Polisens forensiska organisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PnBF1BVg9Qxc8p7FHkBJRX" type="motHeader">
        <div xml:id="i-VrpjKJZ86ABUs8XVUNQff4" type="motTitle">
          Motion till riksdagen 2017/18:3962 av Tomas Tobé m.fl. (M, C,
          L, KD) med anledning av skr. 2017/18:50 Riksrevisionens rapport
          om Polisens forensiska organisation
        </div>
      </div>
      <div xml:id="i-Rdyrky5d3WYZCTbb8JdXeT" type="motBody">
        <div xml:id="i-YZjtoshSUjy5vfErdk4v1N" type="motProposal" subtype="förslag">
          <head xml:id="i-5rGxme9ULMsYREm25rcJkt">
            Förslag till riksdagsbeslut
          </head>
          <list xml:id="i-3GiDeYkvUoeiVLgKcuFSrY" style="ol">
            <item xml:id="i-DST7qRP622He7HorMWvYLs">
              Riksdagen ställer sig bakom det som anförs i motionen om att
              regeringen bör vidta konkreta åtgärder när det gäller resursanvändningen
              hos forensiker som utför administrativa arbetsuppgifter och den
              höga personalomsättningen vid Nationellt forensiskt centrum och
              tillkännager detta för regeringen.
            </item>
            <item xml:id="i-VstuMdUcDQTjw1GCTrowsf">
              Riksdagen ställer sig bakom det som anförs i motionen om att
              regeringen bör säkerställa att Polismyndighetens ingripandepersonal
              skyndsamt ges nödvändig utbildning och utrustning för att på ett
              ändamålsenligt och effektivt sätt kunna säkra spår och vidta andra
              relevanta förstahandsåtgärder, och detta tillkännager riksdagen
              för regeringen.
            </item>
            <item xml:id="i-NR3QtDcjfasKrCXyxV5utL">
              Riksdagen ställer sig bakom det som anförs i motionen om avbeställning
              av forensisk undersökning och tillkännager detta för regeringen.
            </item>
            <item xml:id="i-B83GwyeiYvmhmELsbWK2nR">
              Riksdagen ställer sig bakom det som anförs i motionen om förtroendeklyftan
              mellan Nationellt forensiskt centrum och polisen och tillkännager
              detta för regeringen.
            </item>
          </list>
        </div>
        <div xml:id="i-TgJDQ3C87jM4hL9LRR7tDg" type="motContent">
          <head xml:id="i-QwNvRK7a5rT2xaauzRvMsk" type="h1">
            Motivering
          </head>
          <p xml:id="i-AquLfAB6jSBBPUTcYmnUcC">
            Polisens brottsuppklaring har sjunkit under senare år och Polismyndigheten
            har allvarliga problem som påverkar förmågan och effektiviteten
            i den brottsbekämpande och brottsuppklarande verksamheten.
          </p>
          <p xml:id="i-FiVLYYKg2CUE6GHxtWJksH">
            Bland de dagsaktuella utmaningar polisen står inför kan nämnas
            ett ökat antal skjutningar, som i sin tur är ett uttryck för grovt
            gängvåld, andra mer komplicerade utredningar och en ifrågasatt
            förmåga att utreda sexualbrott på ett acceptabelt sätt. Till detta
            ska läggas en låg och generellt sett sjunkande förmåga att klara
            upp s.k. vardagsbrottslighet.
          </p>
          <p xml:id="i-HxtBaq3vYY2WT6HhTASNp1">
            Verksamheten vid Nationellt forensiskt centrum (NFC) är fundamental
            och i många fall helt avgörande för att på ett effektivt sätt
            kunna bedriva förundersökningar som i förlängningen leder till
            brottsuppklaring och lagföring.
          </p>
          <p xml:id="i-TQWm3ccX5WugP6CVoaPkKi">
            Riksrevisionen finner i sin granskning bl.a. att handläggningstiderna
            är för långa, vilket bidrar till en ineffektiv resursanvändning
            i hela rättskedjan. Extra allvarligt är att Riksrevisionen funnit
            att vissa beställare avstår från att skicka in spår till NFC för
            att det tar för lång tid att få svar. Riksrevisionen varnar också
            för att domstolarna ibland inte förlänger häktningstiden, vilket
            enligt ett enkätsvar lett till att en misstänkt för grov misshandel
            kunnat släppas ur häktet och senare kom att misstänkas för ännu
            en grov misshandel.
          </p>
          <p xml:id="i-FhynAYE64ZGjejRhcYR4st">
            Riksrevisionen har i sin rapport gjort ett antal påpekanden,
            men svaret från regeringen är kortfattat. Regeringen skriver bl.a.
            att man välkomnar genomlysningar av den brottsutredande verksamheten
            som bidrar till att identifiera effektivitetsproblem och åtgärdsbehov.
            Vidare anger man att den forensiska verksamheten har stor betydelse
            för rättsväsendets möjligheter att utreda och döma till ansvar
            för brott, och efterfrågan på forensiska analyser har ökat kontinuerligt
            de senaste åren. Det är således av stor vikt att verksamheten
            fungerar väl och bedrivs effektivt. Regeringen instämmer i Riksrevisionens
            bedömning att de långa handläggningstiderna vid NFC är ett problem
            och att effektiviteten i polisens forensiska verksamhet behöver
            öka.
          </p>
          <head xml:id="i-AVYA7XYB4YGZDorE9eLHLu" type="h2">
            Forensiker vid Nationellt forensiskt centrum
          </head>
          <p xml:id="i-N4pe2bKV7Y8AZCXjXLF5jL">
            Enligt Riksrevisionen utför vissa av NFC:s forensiker sådana
            administrativa arbetsuppgifter som i stället skulle kunna utföras
            av administrativ personal. Riksrevisionen pekar också på NFC:s
            relativt höga personalomsättning som ett problem.
          </p>
          <p xml:id="i-AwtENWopcTXRW73RcjfzmU">
            Regeringen framhåller att långa handläggningstider vid forensiska
            undersökningar ibland pekas ut som en bidragande orsak till långa
            häktningstider. Mot den bakgrunden gav regeringen Statskontoret
            i uppdrag att granska hanteringen av forensiska undersökningar
            i ärenden med häktade personer, vilket redovisades i januari 2016
            i rapporten Häktningstider och forensiska undersökningar – förslag
            för en snabbare forensisk process (2016:2). I regleringsbreven
            för 2017 har regeringen ålagt Polismyndigheten och Åklagarmyndigheten
            att, med utgångspunkt i Statskontorets rekommendationer, redovisa
            vilka åtgärder som har vidtagits för att få till stånd en snabbare
            forensisk process. Redovisningarna kommer att lämnas i årsredovisningarna
            för 2017.
          </p>
          <p xml:id="i-G4t5sQYGjS5A2tR8YHCU45">
            Med tanke på polisens effektivitetsproblem och på att brottsuppklaringen
            har blivit sämre under senare år är det angeläget att regeringen
            vidtar alla de åtgärder som är möjliga för att leda utvecklingen
            i motsatt riktning. Det är under sådana förhållanden inte rimligt
            att regeringen har en förhållandevis passiv inställning, när det
            är möjligt att vidta konkreta åtgärder. Det handlar dessutom inte
            bara om häktningstider utan också om Polismyndighetens allmänna
            förmåga att utreda brott på ett sätt som också kan leda till lagföring.
            Om Riksrevisionen identifierar problem som kan åtgärdas bör detta
            ske så snabbt som möjligt. Därför bör regeringen vidta konkreta
            åtgärder beträffande resursanvändningen avseende forensiker som
            utför administrativa arbetsuppgifter och den höga personalomsättningen
            vid NFC. Mot bakgrund av de åtgärder som redovisas i årsredovisningarna
            för 2017 bör behovet av ytterligare insatser särskilt övervägas.
          </p>
          <head xml:id="i-Fi5vM4bZPNwd1aHCXVxQHd" type="h2">
            Polismyndighetens ingripandepersonal
          </head>
          <p xml:id="i-7CnydTdmeUoL6WZhHXdKRU">
            Riksrevisionen framhåller i sin rapport att de brottsplatsundersökningar
            som genomförs av Polismyndighetens ingripandepersonal ofta är
            bristfälliga. Detta kan framför allt förklaras av brister i utrustning
            och kompetens när det gäller forensik. Riksrevisionen rekommenderar
            därför att Polismyndigheten ska se över såväl kompetensutveckling
            som utrustning för ingripandepersonalen när det gäller spårsäkring.
          </p>
          <p xml:id="i-Ehf7dM63zQyBmdttF3sm41">
            Regeringen anger i skrivelsen att behovet av forensisk grundkompetens
            hos bl.a. ingripandepersonalen, liksom behovet av utrustning för
            och styrning av ingripandepersonalens arbete på en brottsplats,
            kommer att ses över. Man framhåller också att det även pågår ett
            arbete för att utveckla och harmonisera formerna för redovisningar
            från NFC.
          </p>
          <p xml:id="i-DmJbzfUByzvakwUsTeYsCZ">
            Som tidigare nämnts avseende polisens effektivitetsproblem och
            med tanke på att brottsuppklaringen har blivit sämre under senare
            år är det angeläget att åtgärder vidtas. Det räcker inte att se
            över behovet. Därför bör regeringen säkerställa att Polismyndighetens
            ingripandepersonal skyndsamt ges nödvändig utbildning och utrustning
            för att på ett ändamålsenligt och effektivt sätt kunna säkra spår
            och vidta andra relevanta förstahandsåtgärder.
          </p>
          <head xml:id="i-VCJynHJR3APEbEGx2WQwg5" type="h2">
            Avbeställning av forensisk undersökning
          </head>
          <p xml:id="i-4T9k6WpdLUQaCuzj3NhAPw">
            Riksrevisionen konstaterar att det finns brister i beställningen
            av forensisk analys, vilket tar tid att rätta till och ytterligare
            förlänger handläggningstiderna. Dessutom upplever forensikerna
            på NFC att det inkommer alltför omfattande beställningar, mer
            omfattande än vad som skulle krävas för fällande dom. Det finns
            utrymme för förbättringar och samordning mellan NFC, polisen och
            Åklagarmyndigheten för att se till att rätt beställningar inkommer
            och NFC inte överarbetas. Ett problem är att varken polisens eller
            åklagarens system innebär att en forensisk undersökning avbeställs
            om ett ärende läggs ned. Det kan få konsekvensen att NFC slösar
            tid på undersökningar som aldrig kommer till användning. Polisen
            redovisar i skrivelsen att de tänker ta itu med problemet, vilket
            är mycket välkommet. Även Åklagarmyndigheten bör få i uppdrag
            av regeringen att åtgärda detta, så att den forensiska undersökningen
            avbeställs automatiskt när ett ärende läggs ned.
          </p>
          <head xml:id="i-M757guj6fbnverRzwTNDN" type="h2">
            En förtroendeklyfta
          </head>
          <p xml:id="i-KQeYEc6Ge3sawNBkLcMuaK">
            Riksrevision menar att det finns en ”förtroendeklyfta” mellan
            NFC och polisregionernas verksamhet. Den klyftan måste överbryggas.
            Bland annat behöver polisens kriminaltekniker och brottsplatsutredare
            gallra bättre i det material som sänds till NFC. 78 procent av
            NFC:s gruppchefer uppger att detta är viktigt för att minska personalens
            arbetsbörda. Detta behöver åtgärdas.
          </p>
          <p xml:id="i-5szpRKvvgE4LWGzLgDz5B4">
            Beställarsidan efterfrågar också bättre och mer kontinuerlig
            information från NFC. Tidigare har vi nämnt NFC:s missnöje med
            att polisen inte meddelar NFC vid nedlagda förundersökningar.
            Dessvärre tycks ett liknande problem finnas även hos NFC själva,
            som inte berättar för beställaren när en undersökning begränsas.
            Detta måste ske, framför allt gällande grova brott. Polisen har
            också haft synpunkter på NFC:s utlåtanden som sakkunnig myndighet.
            Dessa ska gås igenom av en mängd personer i rättskedjan som saknar
            forensisk sakkunskap, men NFC tycks inte utforma utlåtandena på
            ett lättbegripligt sätt. Sammantaget lär detta vara en bidragande
            orsak till det som Riksrevisionen beskriver som en ”förtroendeklyfta”
            mellan NFC och polisregionerna. Det är inte bra att svensk brottsbekämpning
            blir lidande på grund av bristande rutiner och systemfel. Regeringen
            bör vidta åtgärder för att komma till rätta med de brister som
            har påpekats.
          </p>
        </div>
        <div xml:id="i-VjxDK4C61tGqSLqPSKmCw8" type="signatureBlock">
          <list xml:id="i-Qv4Rpavtc4ENj5Cd3TteDP">
            <item xml:id="i-26sNsCWDwxXVCLEwQ1Hkg9" type="signature">
              Tomas Tobé (M)
            </item>
            <item xml:id="i-NhF5f6oRT313vjoPQAdwKx" type="signature">
              Johan Hedin (C)
            </item>
            <item xml:id="i-CSAbPVvb2e64NUK5cNrvvc" type="signature">
              Roger Haddad (L)
            </item>
            <item xml:id="i-QHpeqcLRnuDckDSAosyvLX" type="signature">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
