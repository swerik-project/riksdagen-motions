<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00323">
  <teiHeader>
    <fileDesc>
      <titleStmt>
        <title>En modern politik för nutidens familjer</title>
        <author corresp="i-GFJcxAB9fyzG2VN1HakscJ">av Mona Sahlin m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En modern politik för nutidens familjer</title>
          <idno type="rdwebb">GV02Sf323</idno>
          <rs type="number">Sf323</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf323/text</ref>
          <ref type="dokument_url_html">http://data.riksdagen.se/dokument/GV02Sf323</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf323</ref>
          <ref type="doc">http://data.riksdagen.se/fil/0EBADFB3-B0A7-4E19-BE2A-FD5561045632</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GFJcxAB9fyzG2VN1HakscJ</idno>
            <name>Mona Sahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7fFgo4WQw2AZD5MU9tkws7</idno>
            <name>Britt Bohlin Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-HzSoQ1C7ZLGcuc11An72dD</idno>
            <name>Leif Jakobsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-K5zTLSXt1UWyYngcbEuofY</idno>
            <name>Kristina Zakrisson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FdoD219QSnSV59bQLxhamx</idno>
            <name>Tone Tingsgård</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <name>Berit Andnor</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <name>Pär Nuder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <name>Thomas Bodström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GQzX6vWx4U9VMh4ci9D9yF</idno>
            <name>Margareta Israelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5gSCoqgN8cUnJLfPPLD7nv</idno>
            <name>Christina Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <name>Thomas Östros</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <name>Sven-Erik Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4QSskNRajbqRG3PtACimqv</idno>
            <name>Susanne Eberstein</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PYGK2SyAfP3b8sQo1zhZzR" type="signed"/>
        <correspContext corresp="i-PYGK2SyAfP3b8sQo1zhZzR">
          <note type="signatory" corresp="i-GFJcxAB9fyzG2VN1HakscJ"/>
          <note type="signatory" corresp="i-7fFgo4WQw2AZD5MU9tkws7"/>
          <note type="signatory" corresp="i-HzSoQ1C7ZLGcuc11An72dD"/>
          <note type="signatory" corresp="i-K5zTLSXt1UWyYngcbEuofY"/>
          <note type="signatory" corresp="i-FdoD219QSnSV59bQLxhamx"/>
          <note type="signatory" corresp="i-LdbVtbdPx3MQxR6GEgCqax"/>
          <note type="signatory" corresp="i-HNvivTxAPySuVXe8X3z3LJ"/>
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-STyFs6Gu3boin31eFp1bNM"/>
          <note type="signatory" corresp="i-D9iCNaqxQvuHFjK2SSEFvT"/>
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-GQzX6vWx4U9VMh4ci9D9yF"/>
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-5gSCoqgN8cUnJLfPPLD7nv"/>
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-PzNviXpYSimQsvSkF9CmDz"/>
          <note type="signatory" corresp="i-9fdWbFK67588CD12XaNZBq"/>
          <note type="signatory" corresp="i-4QSskNRajbqRG3PtACimqv"/>
        </correspContext>
        <correspAction xml:id="i-EwgFdhKdACy1QVBoGrUe5j" type="referral">
          <date when="2007-10-16"/>
        </correspAction>
        <correspAction xml:id="i-4QBctsWxcWNt7Mb1qcD6dp" type="dismissal">
          <date when="2007-10-16"/>
        </correspAction>
        <correspAction xml:id="i-CJSMAYp71Z8PM3Zi7Yca9u" type="numbering">
          <date when="2007-10-09"/>
        </correspAction>
        <correspAction xml:id="i-Cv33fzVUcnoErG6zF7rzWA" type="submission">
          <date when="2007-10-05"/>
        </correspAction>
        <correspAction xml:id="i-645yGT6uQ3QJfv9iENCVtL" type="transfer">
          <date when="2007-10-05"/>
        </correspAction>
        <correspAction xml:id="i-QiEfiaiaxtYoE2jDCCz8g9" type="assigned"/>
        <correspContext corresp="i-QiEfiaiaxtYoE2jDCCz8g9">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-WnEqvekPmC1pewQT5wf5cA" type="TOC">
          <head xml:id="i-WeDmHLwvvLoogDqEd7HExY">
            1 Innehållsförteckning
          </head>
          <list>
            <item>
              1 Innehållsförteckning 1
            </item>
            <item>
              2 Förslag till riksdagsbeslut 2
            </item>
            <item>
              3 En modern politik för nutidens familjer 3
            </item>
            <item>
              4 Arbetslinjen och den svenska tvåförsörjarmodellen grundpelare
              för trygghet och välfärd 5
            </item>
            <item>
              5 Vårdnadsbidraget vänder utvecklingen bakåt 7
            </item>
            <item>
              6 Med siktet mot ett jämställt föräldraskap 8
            </item>
            <item>
              6.1 En jämställdhetsbonus istället för vårdnadsbidrag 10
            </item>
            <item>
              6.2 Bättre stöd till gravida och nyblivna föräldrar 10
            </item>
            <item>
              6.3 Föräldrautbildning med jämställdhetsprofil 12
            </item>
            <item>
              7 Kvinnors villkor i arbetslivet 12
            </item>
            <item>
              7.1 Visstidsanställningar 14
            </item>
            <item>
              7.2 Förändringarna i a-kassan missgynnar kvinnor 15
            </item>
            <item>
              7.3 Förstärkt anställningsskydd för föräldralediga redan infört
              15
            </item>
            <item>
              8 Barnomsorg när du behöver den 16
            </item>
            <item>
              8.1 Förutsättningar för en kvalitativ förskola 17
            </item>
            <item>
              8.2 Jämställdhetsarbetet måste börja redan i förskolan 18
            </item>
            <item>
              8.3 Tillgången till öppen förskola och fritids 18
            </item>
            <item>
              9 Trygg ersättning vid sjukdom och föräldraledighet 19
            </item>
            <item>
              9.1 Barn i ekonomiskt utsatta familjer 20
            </item>
            <item>
              9.2 Ensamstående föräldrar 20
            </item>
            <item>
              9.3 Delat barnbidrag 21
            </item>
            <item>
              10 En andra chans till papporna 21
            </item>
            <item>
              11 Sverige står inför ett vägval vårt erbjudande till kommuner
              och barnfamiljer 22
            </item>
          </list>
        </div>
        <div type="motProposal" subtype="förslag">
          <head xml:id="i-9gGaTWPZrJRp6hEpoeiFBL">
            2 Förslag till riksdagsbeslut
          </head>
          <list style="ol">
            <item xml:id="i-Nk7p7HfvnZe9uzZEL4QQ6z">
              Riksdagen tillkännager för regeringen som sin mening vad som
              anförs i motionen om en förstärkt arbetslinje i familjepolitiken.
            </item>
            <item xml:id="i-NqN3n46Vx2tuSj74DLACuq">
              Riksdagen tillkännager för regeringen som sin mening vad som
              anförs i motionen om införandet av en jämställdhetsbonus.
            </item>
            <item xml:id="i-S4U91RiQEfq7FUjNRUfCFb">
              Riksdagen tillkännager för regeringen som sin mening vad som
              anförs i motionen om riktlinjerna för den långsiktiga utvecklingen
              av föräldraförsäkringen.
            </item>
            <item xml:id="i-QR3dajjFkfazkvrjV6VJRz">
              Riksdagen tillkännager för regeringen som sin mening vad som
              anförs i motionen om jämlika äktenskap. 1
            </item>
            <item xml:id="i-8Pa5kLUftQ6FMpnwK1j8X">
              Riksdagen tillkännager för regeringen som sin mening vad som
              anförs i motionen om rätten till heltid. 2
            </item>
            <item xml:id="i-7TqWAqvFmHmR9MoDSrfxA6">
              Riksdagen tillkännager för regeringen som sin mening vad som
              anförs i motionen om utökade möjligheter att erbjuda barnomsorg
              på obekväma arbetstider. 3
            </item>
            <item xml:id="i-CmYsWCVZTY7KGJqG3B1wwu">
              Riksdagen tillkännager för regeringen som sin mening vad som
              anförs i motionen om delat barnbidrag vid växelvis boende.
            </item>
            <item xml:id="i-D4B6osxmjra6pszEkFME6L">
              Riksdagen tillkännager för regeringen som sin mening vad som
              anförs i motionen om ett jämställdhetspaket riktat till Sveriges
              kommuner och barnfamiljer.
            </item>
          </list>
          <p xml:id="i-KPnQPrchHHsiBitwibPSpn">
            1 Yrkande 4 hänvisat till CU.
          </p>
          <p xml:id="i-7pkPt8CWaSyouTXSdHs5mh">
            2 Yrkande 5 hänvisat till AU.
          </p>
          <p xml:id="i-4D4f2hag97fkfuZU2tvmRL">
            3 Yrkande 6 hänvisat till UbU.
          </p>
        </div>
        <div type="motContent">
          <head xml:id="i-XBEQqmbeYXncga4Q5qazpb" type="h1">
            3 En modern politik för nutidens familjer
          </head>
          <p xml:id="i-G8DsdrR8MEBnHkoMDCioQW">
            Vi socialdemokrater vill ha en familjepolitik grundad på barnets
            bästa, generell välfärd samt jämställdhet mellan män och kvinnor.
            Generellt har barn i Sverige goda uppväxtvillkor, och möjligheterna
            för barn som växer upp här är större än i många andra delar av
            världen. Receptet är och förblir en politik som bidrar till både
            social och ekonomisk utjämning med en solidarisk omfördelning.
          </p>
          <p xml:id="i-2iTDiDeg6Po6txMoZFk52W">
            Unga kvinnor vill vara självförsörjande och fullfölja sina livsprojekt.
            Unga män vill ta del i sina barns uppväxt och vara närvarande
            pappor på ett helt annat sätt än deras egna fäder. Lika tidsenligt
            som det är att möta deras förväntningar, lika otidsenligt är det
            att bortse från att minst ett par generationers kvinnor fött döttrar
            som allt oftare kunnat förverkliga sina livs drömmar. Sverige
            rankas återkommande som världens mest jämställda land, och hela
            Europa följer vårt exempel. Framgången bygger på är en väl utbyggd
            barnomsorg i kombination med en generös föräldraförsäkring. De
            senaste tio åren har Socialdemokraterna drivit fram reformer som
            inneburit ytterligare förbättringar. Barnbidraget har höjts med
            flera hundra kronor per barn och månad. Maxtaxa har införts i
            förskolan. Rätt till förskola för föräldralediga och arbetslösa
            har införts. Föräldraförsäkringen har förlängts med en månad och
            garantinivån i föräldraförsäkringen höjts.
          </p>
          <p xml:id="i-AjprL47619eUaBjhVZE2EZ">
            Trots att Sverige på många sätt är ett föregångsland finns fortfarande
            hinder i samhället och på arbetsmarknaden som försvårar valen
            för småbarnsföräldrar. För det kan vi inte stå handfallna. Sverige
            behöver en politik och ett välfärdssystem som kan svara upp till
            de värderingar och attityder som dagens unga föräldrar har.
          </p>
          <p xml:id="i-3NBeoHeDLkEKSshv4QcAFg">
            En viktig utmaning är att förbättra kvinnors löner och villkor
            i arbetslivet. Rätten till heltid och lika lön för likvärdigt
            arbete är för oss socialdemokrater centrala. Möjligheterna för
            både kvinnor och män att kombinera förvärvsarbete med ansvar för
            barn och familj måste öka.
          </p>
          <p xml:id="i-mY52ohbAStbyximPSDhri">
            Barnfamiljer har olika villkor. Ändå delar många den ständiga
            kampen om tiden. Med ett tufft arbetsliv som ställer allt högre
            krav på individerna blir detta ännu tydligare. Vardagens krav
            är stundom oändliga. Det gäller att vara duktig, prestera på jobbet,
            eller att över huvud taget få ett varaktigt arbete. Alla vill
            också vara en närvarande och trygg förälder. När stress och övertid
            på jobbet brottas med dagishämtning, läxläsning och fritidsaktiviteter
            försvinner den egen tid som vi behöver för att må bra. När familjer
            träffas blir barnen, livet och tiden det man ofta återkommer till.
          </p>
          <p xml:id="i-7gcrsZNFHZSEbGBwE7de1Y">
            Människor är olika så också familjer. Vissa familjer får barn
            i unga år medan barnafödandet för andra av olika skäl skjuts upp
            till senare i livet. Många barn växer upp i familjer med en ensamstående
            förälder, medan andra barn bor växelvis hos sin mamma och pappa.
            En del familjer har bara ett eller två barn, medan andra barn
            växer upp med många syskon. Vissa barn växer upp med föräldrar
            som är homosexuella. Andra familjer består av studerande med små
            barn, och andra är företagare med andra villkor än de som förvärvsarbetar.
            Alla ska kunna känna sig trygga, även när livet förändras. Särskilt
            tufft är det för ensamstående med barn, studerande föräldrar och
            föräldrar till svårt sjuka barn. Inte sällan upplever de begränsningar
            i föräldraskapet på grund av dålig ekonomi och känslor av bristande
            stöd från omgivning och samhälle. Möjligheterna för barnen blir
            färre. För deras skull behövs också en familjepolitik med kompensatoriska
            inslag som tar hänsyn till deras särskilt utsatta situation.
          </p>
          <p xml:id="i-D7FiK87oUp5BvjpAT6pjT9">
            Det faktum att familjer är olika måste också få sin avspegling
            i den lagstiftning som reglerar olika former av familjeförhållanden,
            exempelvis genom senaste årens förändringar som givit homosexuella
            par möjlighet att registrera sitt partnerskap och undanröjt hindren
            för samkönade par att prövas som adoptivföräldrar. Men fortfarande
            finns två parallella lagar som reglerar äktenskap och partnerskap,
            vilket naturligtvis är otidsenligt. Det är därför dags att införa
            ett jämlikt äktenskap lika för alla.
          </p>
          <p xml:id="i-MVi3qYqNKvBcfAFUKSk45n">
            Även om det finns olika typer av familjer väljer de allra flesta
            att försörja sig genom att båda föräldrarna har inkomster från
            arbete. Om kvinnor tvingas välja mellan barn eller arbete väljer
            de det senare. Gedigen vilja att klara sig själv och vara ekonomiskt
            självständig präglar dagens unga kvinnor i Sverige. Det är utan
            tvekan ett resultat av ett aktivt jämställdhetsarbete på olika
            områden. Grundförutsättningen har varit en välfärdsmodell som
            omfattar alla liksom att rätten till utbildning och arbete inte
            ska bero av vilken klass eller vilket kön man tillhör.
          </p>
          <p xml:id="i-MFb7domavaeB9nbgaCzrCg">
            Andra länder står idag på kö för att finna svar på hur Sverige
            förenat en hög förvärvsfrekvens med ett högt barnafödande. Svaret
            är återigen en väl utbyggd förskola i kombination med en generös
            föräldraförsäkring som gör att kvinnor slipper välja mellan arbete
            och barn. Det räcker att ta sig en bit ned i Europa för att träffa
            åtskilliga kvinnor som tvingas välja bort barn. Men Sveriges unika
            ställning hotas idag.
          </p>
          <p xml:id="i-5zcEitp5QYWv5zTq2zHorM">
            När nu Kristdemokraterna i Sverige vill backa utvecklingen och
            införa ett vårdnadsbidrag som utan tvekan drastiskt försvagar
            kvinnors förankring på arbetsmarknaden undrar vi om de ägnar sig
            åt omvärldsbevakning alls. Kristdemokraterna i Tyskland satsar
            nu med Sverige som viktig förebild på en förbättrad föräldraförsäkring
            och en utbyggd förskola. I Norge avvecklas nu vårdnadsbidraget.
            Hägglunds parti gör tvärtom söker sig istället tillbaks mot forna
            hemmafruideal.
          </p>
          <p xml:id="i-8tQY4mds2vw6cLZyB6FEBP">
            Här hemma presenterade SCB så sent som i våras en rapport som
            tydliggjorde sambandet mellan lång mammaledighet och sämre karriärmöjligheter.
            De kvinnor som tagit lång föräldraledighet blir i mindre utsträckning
            befordrade. 1 Det är ett tydligt exempel som pekar på riskerna
            med ett vårdnadsbidrag. En annan effekt är att dessa kvinnor får
            lägre pension. För en person som tjänar 20 000 kronor i månaden
            och som stannar hemma räcker det inte ens för att kompensera för
            de uteblivna pensionsinbetalningar på 3 400 kronor som han eller
            hon går miste om varje månad.
          </p>
          <p xml:id="i-31emzxtikyfUyP1drkF1bp">
            Vad som ses som lång föräldraledighet skiljer sig dessutom mycket
            åt mellan könen. Om en kvinna är föräldraledig i sex månader signalerar
            det något helt annat än om en man tar föräldraledigt lika länge.
            2 Men fortfarande är det alltför få pappor som nyttjar de dagar
            de har rätt till. Att pappors uttag av föräldraledigheten ökar
            är angeläget.
          </p>
          <p xml:id="i-Hi7Lkbxs57SuUDDcpNQtAc">
            I grunden handlar det om att göra upp med traditionella könsrollsmönster
            i arbetslivet och i familjer. Det är vår bestämda uppfattning
            att mäns rättigheter och skyldigheter inom familjens hägn har
            uppmärksammats för lite. Med rätta har en stor del handlat om
            kvinnors rättigheter i arbetslivet. Men om ingen betydande uppmärksamhet
            fästs vid den sneda könsfördelningen för det obetalda hemarbetet,
            riskerar strävan efter kvinnors bättre villkor i arbetslivet bli
            en chimär. Beviset för det finner vi i det vedertagna begreppet
            om kvinnors dubbelarbete. Om kvinnor och män ska ha lika chanser
            i arbetslivet kan inte kvinnan ensam bära de roller hon haft i
            århundraden. Hon kan inte fortsätta att vara städpatrull och förstahandsförälder
            i hemmet.
          </p>
          <p xml:id="i-GrYUkN6sUkziAuvz1HnCVZ">
            Sverige behöver en familjepolitik som tar sig an dessa utmaningar
            utan att fastna i stereotypa könsroller som vrider klockan tillbaks
            till förra seklet. Det handlar om en politik som hjälper dagens
            barnfamiljer inte stjälper dem. Den ska inge hopp, om än förvåning,
            i mödrar och mormödrar.
          </p>
          <p xml:id="i-UnqkzSk3wRi8JvyfhPiZd4">
            I den här motionen anger vi färdriktningen för en politik för
            mer jämställda familjer. Huvudinriktningen handlar om hur viktiga
            delar av familjepolitiken bör utvecklas de närmaste åren. Hur
            jämställdheten ytterligare ska öka och på fler områden återkommer
            vi till i andra motioner.
          </p>
          <head xml:id="i-4R3NapkfVMyQucNuyEpYzt" type="h1">
            4 Arbetslinjen och den svenska tvåförsörjarmodellen grundpelare
            för trygghet och välfärd
          </head>
          <p xml:id="i-F2DWUWvNVpbKLScPPAHVJ6">
            Grunden för den svenska välfärdsmodellen har under en lång tid
            varit arbetslinjen. Med den som grund ska systemen underlätta
            för den enskilde individen att klara sin egen försörjning. Arbete
            handlar om både skyldigheter och rättigheter. I ett samhälle med
            höga välfärdsambitioner är arbete en förutsättning. Då krävs att
            så många som möjligt förvärvsarbetar. Den synen har också starkt
            stöd i forskning på området.
          </p>
          <p xml:id="i-TPGbgTBs9v8E4Td6Md3LzP">
            I studier med internationella jämförelser visar det sig att den
            svenska familjepolitiken vilar på en tydlig tvåförsörjarmodell.
            Familjepolitiken stöder såväl kvinnligt förvärvsarbete som manligt
            deltagande i omvårdnaden av barnen, inte minst genom en inkomstrelaterad
            föräldraförsäkring, särbeskattning och offentligt finansierade
            tjänster som förskola. Konsekvenser av tvåförsörjarstödet är förutom
            ett högre kvinnligt förvärvsdeltagande och ökat manligt deltagande
            i omvårdnaden av barnen ett högre barnafödande, lägre barnfattigdom
            och förändrade traditionella könsrollsmönster . 3
          </p>
          <p xml:id="i-Aw7HHpvzfPx6p5yCY81Phy">
            Det som i forskningen kallas för ett mer traditionellt familjestöd
            utmärks av en familjepolitik som stöder hög könsarbetsdelning
            med vårdnadsbidrag och andra skattebaserade bidrag för den partner
            som inte arbetar. Det traditionella familjestödet uppvisar rakt
            motsatta konsekvenser till tvåförsörjarmodellen lägre barnafödande,
            högre barnfattigdom och starkare traditionella könsroller. 4
          </p>
          <p xml:id="i-C63oqjFYRPqpow31C9c5Nm">
            Borgerliga företrädare har talat mycket om vikten av arbete.
            Tråkigt nog visar de inga prov på att förstå även vikten av en
            arbetslinje i familjepolitiken. Trots att regeringen talat sig
            varm för att bryta utanförskap och minska bidragsberoendet arbetar
            nu regeringen ivrigt med att införa ett kommunalt vårdnadsbidrag.
            Ett kontantstöd på 3 000 kronor till föräldrar som avstår från
            förvärvsarbete, är inte rätt sätt att använda samhällsresurserna.
            Vårdnadsbidraget om det införs kommer drastiskt att försvaga Sveriges
            tvåförsörjarmodell och dessutom bli ett markant avsteg från arbetslinjen.
            Kvinnors ställning på arbetsmarknaden behöver förstärkas inte
            försvagas. Uttag av vårdnadsbidrag leder dessutom till att de
            som nyttjar det, får en lägre pension än om de skulle ha jobbat.
            För en kvinna som tjänar 15 000 kronor i månaden innebär detta
            i praktiken att hon går miste om 1 500 kronor i pensionsinbetalningar
            varje månad som hon utnyttjar vårdnadsbidraget. 5 Det motsvarar
            halva vårdnadsbidraget.
          </p>
          <p xml:id="i-5FtyCRhQumwNa6NsKJ3NfU">
            I en jämförelsestudie med internationella attityddata undersöks
            bland annat hur den tvåförsörjarmodell vi har i Sverige skulle
            vara kopplad till en mer stressfylld tillvaro för föräldrar med
            små barn. Men det visar sig att så inte är fallet. Föräldrar upplever
            inte mer stress i länder med tvåförsörjarmodeller, och föräldrarna
            anser i mindre utsträckning att barnen drabbas negativt av mammans
            arbete än i andra länder. Snarare förefaller stressen bland småbarnsfamiljer
            i Sverige med flera nordiska länder vara något mindre utbredd
            än i många andra länder. När arbetande mammors och pappors stress
            jämförs och hänsyn även tas till föräldrarnas ålder, familjesituation,
            utbildning, sociala klass samt antalet arbetade timmar konstateras
            att stressen är mindre utbredd i länder med högre tvåförsörjarstöd.
            Däremot upplever kvinnor mer stress i hemmet än män i alla länder,
            också i Sverige. Så även om de svenska kvinnorna, trots hög förvärvsfrekvens,
            inte upplever mer stress än kvinnor i andra länder uppger nästan
            varannan svensk kvinna, men bara var fjärde svensk man, att livet
            i hemmet ofta är stressigt. 6 Forskningen pekar här ut ett viktigt
            problem. Kvinnor i Sverige upplever mer stress i hemmet än män,
            men inte i första hand beroende på deras omfattande arbetskraftsdeltagande
            . Den slutsats vi kan dra av det är att det inte är mer obetalt
            arbete i hemmet som kvinnor behöver i stället mindre. Snarare
            handlar det om att förbättra kvinnors villkor i arbetslivet, parallellt
            med att minska den skeva könsfördelningen över det obetalda hemarbetet.
          </p>
          <p xml:id="i-RBFvYsDuMzpXmZeEj7Xyau">
            Vi socialdemokrater tänker inte överge arbetslinjen som en grundläggande
            princip. Den är nödvändig för att klara välfärden och för mäns
            och kvinnors lika möjligheter till ekonomisk självständighet.
            Tvärtom ser vi idag behov av en ny och förstärkt arbetslinje som
            bör ligga till grund för kommande familjepolitiska reformer. I
            det läget är det oroväckande att några borgerliga partier nu verkar
            i motsatt riktning och vill införa vårdnadsbidrag.
          </p>
          <head xml:id="i-VxBrUb47kHDuJ2R5iiWBTA" type="h1">
            5 Vårdnadsbidraget vänder utvecklingen bakåt
          </head>
          <p xml:id="i-LhhU1kDE76SR1R7r6NRaaV">
            Ett vårdnadsbidrag försvagar inte bara arbetslinjen. Vårdnadsbidraget
            riskerar också att allvarligt urholka kvaliteten i barnomsorgen.
            SKL har uppskattat att vårdnadsbidraget kan kosta kommunerna 2,5
            miljarder. Det motsvarar kostnaden för 7 600 personer som arbetar
            i barnomsorgen eller en nästan tioprocentig minskning av antalet
            anställda i barnomsorgen enligt RUT:s beräkningar. Det är alltså
            en kraftig urholkning av den allmänna förskolans resurser med
            minskad personaltäthet och större barngrupper som följd. Vi tycker
            inte att det är rätt att barn som går i förskolan ska drabbas
            av att några väljer att utnyttja vårdnadsbidraget.
          </p>
          <p xml:id="i-3zpHG7NRgC2uRk6CrqD3Vt">
            Den ensamstående föräldern får dessutom betala två gånger för
            vårdnadsbidraget, dels genom att inte kunna utnyttja det, dels
            genom att det tar resurser från den förskola hennes barn finns
            i. En ensamstående förälder som ska leva på 3 000 kronor i månaden
            kommer att få svårt att skaffa mat på bordet till barnen.
          </p>
          <p xml:id="i-SJ9H9HFVrbYpjtS5nwhijv">
            I Norge kan man nu se effekterna av det vårdnadsbidrag, s.k.
            kontantstøtte , som den förra norska regeringen införde för ett
            antal år sedan. Kontantstøtt e kom att bli en reform som tog kvinnor
            från arbetsmarknaden över 96 procent av bidragstagarna var kvinnor.
            Värst utsatta blev kvinnor med utländsk bakgrund i storstadsområdena.
            En redan tidigare svag förankring i arbetslivet försämrades ytterligare
            när vårdnadsbidraget blev den försörjning de hänvisades till.
            7 Norge står nu i begrepp att avveckla vårdnadsbidraget. Även
            i andra länder som infört vårdnadsbidrag har åtgärden haft en
            tydlig effekt genom att framför allt kvinnor med svag arbetsmarknadsanknytning
            använder vårdnadsbidraget och riskerar att ytterligare marginaliseras
            på arbetsmarknaden på grund av den långa frånvaro från arbetslivet
            som bidraget leder till. 8
          </p>
          <p xml:id="i-MSZBRkmSucsL8GAU7wodpJ">
            Norges utvärdering visar också andra negativa effekter som minskad
            integration för barn. Språkutvecklingen för barn i invandrarfamiljer
            som har haft s.k. kontantstøtte har varit sämre än för de barn
            som deltagit i förskolan. 9 Även andra länders erfarenheter visar
            att det är en övervägande majoritet kvinnor som nyttjar bidraget.
            Det är alltså ett rejält kliv tillbaka för jämställdheten och
            en rejäl kvinnofälla. Dessutom beskärs barns rätt till förskola.
            Det kan inte vi acceptera. Vi värnar kombinationen en god och
            väl utbyggd förskola för alla jämte en generös och flexibel föräldraförsäkring.
            Men vårdnadsbidraget hotar detta.
          </p>
          <head xml:id="i-KcMF4ry7QAx8cyXDxzM8w5" type="h1">
            6 Med siktet mot ett jämställt föräldraskap
          </head>
          <p xml:id="i-4YHmi6Vzn56EDNVFicaNtA">
            Även om den svenska föräldraförsäkringen håller hög klass, finns
            klara brister att komma till rätta med. Att pappornas uttag inte
            är större, trots landets höga jämställdhetsprofil, är en sådan.
            Politiken kan aldrig ensam vare sig råda bot på eller klä skott
            för hur föräldrar väljer att dela sin föräldraledighet. Ansvarsfördelning
            i hemmet och för barnen kan till en del förklaras med attityder
            och värderingar som måste förändras. Däremot får inte politiken
            stå svarslös i frågan om att öka pappors deltagande i omvårdnaden
            av barnen. Politikens uppgift är att understödja attitydförändringar
            med verkningsfulla reformer och lagstiftning.
          </p>
          <p xml:id="i-KUbawxRLxJwQaAkaNy4SEc">
            År 1974 byttes moderskapsersättningen ut mot föräldrapenning,
            och det blev möjligt även för män att vara hemma och vårda sitt
            barn. Första året togs ca 0,5 % av alla föräldrapenningdagar ut
            av män. År 2006 var motsvarande siffra 20,6 %. Den andel av föräldrapenningdagarna
            som tagits ut av män har nästan fördubblats de 10 senaste åren,
            från 10,6 % år 1996 till 20,6 % år 2006. Det är naturligtvis en
            positiv utveckling, även om det går trögt. En femtedel av dagarna
            uttagna av män är långt ifrån ett samlat jämställt uttag av föräldrapenning.
            10
          </p>
          <p xml:id="i-D4WSvYDMJxGwNPYcc3AZxb">
            I genomsnitt tog papporna ut ca 58 dagar per pappa och mammorna
            ca 350 dagar per mamma för barnen som föddes 1998 och uppnådde
            åtta års ålder under år 2006. I Västerbottens län tog papporna
            ut flest antal dagar per person med ca 71 dagar. Papporna i Skåne
            län använde minst antal dagar med ca 54 dagar per person. Det
            visar att det finns regionala skillnader som kan vara värda att
            studera närmare. Försäkringskassans analyser visar vidare också
            att pappornas uttag har anpassat sig efter hur reglerna kring
            införandet av en och sedan två s.k. pappa och mamma-månader utformades.
            11
          </p>
          <p xml:id="i-L1FZixBwpeirZmK8uxCtdP">
            Även om möjligheterna för män och kvinnor i Sverige att ägna
            mer tid åt barnen har ökat under hela 1900-talet och fram tills
            idag återstår åtskilligt att göra. Pappaledighet eller överhuvudtaget
            social möjlighet för män att ägna mer tid åt våra barn är 1900-talets
            stora revolution. Orden kommer från Dick Sundevall som är författare
            till boken Du ska bli pappa. Han menar att om man varit med och
            tagit hand om sitt barn från början och varit delaktig fullt ut
            i att barnet överlevt och växt upp till en självständig fungerande
            människa får man därmed också större respekt för allt levande.
            Dick Sundevall har en klar poäng. Samtidigt måste vi se pappors
            uttag av föräldraledigheten i ett barnperspektiv. Det handlar
            om barns tillgång och rätt till båda sina föräldrar.
          </p>
          <p xml:id="i-DEnGcPZPgVQMPiKYtMa4LR">
            Mätningar har visat att det inte bara är pappornas totala uttag
            av föräldrapenningdagar som är lågt. Även kunskapen hos pappor
            är låg om deras rätt till hälften av dagarna i föräldrapenningen.
            Många trodde att de endast kunde nyttja de månader som är vikta
            åt pappan. Andra hade överlåtit till sin partner att bestämma
            över hur föräldraledigheten skulle fördelas. 12 Det visar inte
            bara hur viktigt det är med relevant och målstyrd information
            om föräldraförsäkringen till nyblivna föräldrar. Resultatet visar
            också att det finns ett behov av attitydförändringar hos såväl
            män som kvinnor. Pappor måste i ökad utsträckning kräva sin rätt,
            liksom mammor måste dela med sig. Vård av barn är ingen förmån
            förbehållen kvinnan. Dessutom är det viktigt att fortsätta arbetet
            med att förändra attityder i arbetslivet. Att vara föräldraledig
            ska vara en lika stor självklarhet och rätt för pappan som för
            mamman.
          </p>
          <p xml:id="i-KZPQCkcKV9cDaVg4w3NRV2">
            Vi socialdemokrater vill utveckla föräldraförsäkringen för barns
            ökade tillgång till båda föräldrarna och för ett jämställt föräldraskap.
            Vi är beredda att utveckla fler förslag baserade på föräldraförsäkringsutredningen
            för att knyta en större del av föräldraförsäkringen till respektive
            förälder. Målet är tydligt. Vi socialdemokrater vill ha ett jämställt
            uttag av föräldraförsäkringen.
          </p>
          <p xml:id="i-MsgZsgFwpx8sjKEMo1vFK2">
            Viktiga utgångspunkter vid en reformering av föräldraförsäkringen
            är:
          </p>
          <list style="ul">
            <item xml:id="i-5FoEaTWzyACzZgSf8n8495">
              Att se till barnets bästa föräldraförsäkringen ska främja barnets
              rätt och tillgång till båda föräldrarna. Den ska göra det möjligt
              för båda föräldrarna att vara hemma med barnet under den första
              tiden efter födseln.
            </item>
            <item xml:id="i-PAyXEFfp8Qy9WsZYzt8fEw">
              Att den kan ge kompensation till föräldrarna för det inkomstbortfall
              som uppstår vid föräldraledigheten, varför också en förstärkt
              arbetslinje blir så viktig.
            </item>
            <item xml:id="i-KzKiNQhTVzDt8hEhs2LDpu">
              Att den utvecklas så att den ökar jämställdheten mellan könen.
            </item>
          </list>
          <p xml:id="i-9gZbs3kDzLaZ3YrumNH2JP">
            Familjepolitiken i sin helhet bör utvecklas så att den bidrar
            till en förstärkt arbetslinje som stöder ett högt arbetskraftsdeltagande
            för både kvinnor och män.
          </p>
          <p xml:id="i-U7BDi1NRiNXZg5AXLM39Y8">
            Här nedan presenterar vi socialdemokrater inriktningen på en
            modern familjepolitik för mer jämställda familjer. Vår agenda
            innehåller bland annat en jämställdhetsbonus till föräldrar och
            arbetsgivare, barnomsorg på obekväma tider, en utvecklad föräldraförsäkring
            med bland annat utvidgad rätt till vila och ledighet i slutet
            av graviditeten och fler gemensamma föräldrapenningdagar vid barnets
            födelse, ökad rätt till heltid samt fortsatt kvalitetsarbete i
            förskolan.
          </p>
          <head xml:id="i-Nf2M91K6dKaNjJeUhwq1pX" type="h2">
            6.1 En jämställdhetsbonus istället för vårdnadsbidrag
          </head>
          <p xml:id="i-Y2g4S5iReBpj3XWWM1kvTa">
            Vi har räckt ut vår hand till regeringen. Om regeringen avstår
            från att införa ett vårdnadsbidrag är vi beredda att ingå en överenskommelse
            om en jämställdhetsbonus i familjepolitiken. Vårt erbjudande skulle
            skapa möjlighet till en parlamentarisk uppgörelse som garanterar
            en hållbar familjepolitik som inte utsätts för förändring vid
            varje regeringsskifte. TCO har föreslagit att de föräldrar som
            delar på föräldraförsäkringen ska få en ekonomisk bonus en jämställdhetsbonus.
          </p>
          <p xml:id="i-HFSQSoETTuch8QLR7kjodB">
            En jämställdhetsbonus blir ett ekonomiskt incitament som bidrar
            till att föräldrar faktiskt kan få råd att ta ut dagar i föräldraförsäkringen
            mer jämställt än idag.
          </p>
          <p xml:id="i-GVPuKCGAdPh66SRTHDbPDY">
            Vi är också beredda att analysera möjligheterna att ge en jämställdhetsbonus
            till de arbetsgivare som uppmuntrar och stöder män att ta sin
            del av ansvaret för hem och familj. Många av de värderingar och
            synsätt om vem som ska vara ansvarig för barnen understöds av
            traditioner och diskussioner på arbetet och med den syn som arbetsgivaren
            lägger på arbetet. Med en mer tillåtande och självklar attityd
            från arbetsgivarens sida borde pappors uttag av föräldraledigheten
            kunna öka.
          </p>
          <head xml:id="i-CoQBMHryQju2XfLpMDkVcG" type="h2">
            6.2 Bättre stöd till gravida och nyblivna föräldrar
          </head>
          <p xml:id="i-ND7JSQHKqnDSeh6WfJkobH">
            En majoritet av kvinnorna, 74 procent, som födde barn under det
            första halvåret 2002, försörjde sig någon gång under de sista
            90 dagarna av graviditeten på ersättningar från socialförsäkringssystemet.
            I genomsnitt handlade det om ca 50 dagar som utbetalades i form
            av föräldrapenning, havandeskapspenning eller sjukpenning. Statistiken
            visar vidare att ca 41 procent av de gravida kvinnorna tar ut
            föräldrapenning före barnets födelse medan havandeskapspenning
            betalades ut till 22 procent av kvinnorna. 13
          </p>
          <p xml:id="i-Q9UCksULitskuMMb9ip89j">
            Möjligheten för gravida att gå hem vid fysiskt ansträngande arbeten
            eller när ens arbetsförmåga är nedsatt är viktig och bidrar till
            att många kvinnor klarar sig oskadda genom graviditeten samt minskar
            risken för att barnet lider skada. Dessvärre uppfyller inte tillämpningen
            av reglerna alltid kraven om en rättssäker likabehandling. Bristen
            ligger framför allt i att Försäkringskassans bedömningar skiljer
            sig mellan olika orter och regioner. Vi förutsätter därför att
            Försäkringskassans pågående arbete för att öka likabehandlingen
            och rättssäkerheten i socialförsäkringarna även fäster uppmärksamhet
            vid detta problem.
          </p>
          <p xml:id="i-T9yzoRkXyPYMokjq4dep1g">
            Ändå tror vi inte att det räcker. Vi vill få bort synen att graviditet
            skulle vara ett sjukdomstillstånd snarare än något naturligt.
            Statistiken säger oss att besvär under graviditeten är vanligt.
            Många gravida kommer i den här situationen oavsett deras yrke
            eller arv, miljö och levnadsvanor. Det är inte förbehållet bara
            dem med direkt fysiskt tunga och påfrestande arbeten. Samtidigt
            vet vi att sociala skillnader påverkar såväl de ofödda barnens
            hälsa som spädbarn. Arbetsmiljön har också betydelse liksom stressfaktorer.
            I en studie som presenterades i våras kunde man visa att för gravida
            kvinnor med låg kontroll i arbetet var risken 30 procent högre
            att få dödfödda barn, 60 procent högre att få barn med låg födelsevikt,
            och 44 procent högre att få för tidigt födda barn. 14
          </p>
          <p xml:id="i-Qf7KXnumfQscQQaeiXcdwZ">
            Här har arbetslivet ett viktigt ansvar för att kunna erbjuda
            sjysta arbetsvillkor och god arbetsmiljö. Idag kan den som är
            gravid begära att bli omplacerad eller få havandeskapspenning
            60 dagar före planerad förlossning. Arbetsgivarens ansvar att
            kunna erbjuda flexibla lösningar borde infalla även tidigare under
            graviditeten. Det torde också ligga i deras intresse att behålla
            den gravida i arbete och innebära en besparing i minskade sjukfrånvarokostnader.
          </p>
          <p xml:id="i-97ihDa9EzVjJ4wHgtppGDP">
            Föräldraförsäkringsutredningen har föreslagit att en graviditetsmånad
            införs och att havandeskapspenningen samtidigt avskaffas. Syftet
            med en graviditetspenning, menar utredningen, skulle vara både
            att möta gravidas behov av vila under slutet av graviditeten och
            att samtidigt komma till rätta med de stora regionala skillnader
            av de olika slagen av ersättning som finns. 15 Idag finns möjligheten
            att ta ut föräldraförsäkring innan barnet har fötts för gravida
            som känner att de behöver vila. Samtidigt känner många gravida
            att de då minskar på tiden som de kan tillbringa med barnet efter
            födelsen. En annan viktig aspekt är önskemålet att förlänga föräldraförsäkringen
            efter att barnet fötts och då framför allt den tid papporna tillbringar
            med barnet. Det gör att för- och nackdelarna av en graviditetsmånad
            noga behöver analyseras.
          </p>
          <p xml:id="i-BF1wSqVp7gMuhAcRMfFwEM">
            Studier som Statens folkhälsoinstitut har gjort visar att det
            finns ett tydligt samband mellan pappans engagemang och barnets
            utveckling och sociala anpassning. En viktig förutsättning för
            föräldrarnas engagemang är också att känna sig som fullständigt
            ansvariga för sina barns omvårdnad. Det är under en sammanhängande
            samvaro med barnet som förälderns omsorgsrationalitet utvecklas.
          </p>
          <p xml:id="i-Dthe7PoZ7TMBLY3wuqQuB5">
            Vi ser flera fördelar med att öka pappornas möjlighet att delta
            i omvårdnaden av barnet redan från start. Det skulle bl.a. stärka
            banden mellan barn och far. Samtidigt skulle pappans tidiga delaktighet
            innebära en betydande avlastning för mamman den första tiden efter
            förlossningen. Därför bör möjligheten för båda föräldrarna att
            ta ut föräldapenning samtidigt utökas under barnets första månad
            16 . Det hade underlättat för familjerna den första tiden hemma
            och blivit en välkommen reform.
          </p>
          <head xml:id="i-APB169WddCdWxxUeQcKd78" type="h2">
            6.3 Föräldrautbildning med jämställdhetsprofil
          </head>
          <p xml:id="i-GEh4Zf1vDBxnts5fSeqNUR">
            För att ytterligare stödja föräldrar i de möjligheter som finns
            i att dela ansvaret för de små barnen under föräldraledigheten
            vill vi utveckla föräldrautbildningen så att den har en tydlig
            jämställdhetsprofil över hela landet. Pappors betydelse och roll
            för barnet ska tydliggöras på samma sätt som mammors. Goda förebilder
            kan med fördel användas. Låt blivande pappor tala med pappor som
            delat föräldraledigheten såsom blivande mammor alltid talat med
            andra mammor. Ökad kunskap gör något som känns främmande mer tillgängligt
            och nära.
          </p>
          <p xml:id="i-GBSVVVCuVgBuDNJ7PSKgJv">
            Det är i det individuella mötet mellan föräldrar och personal
            på BVC, mödravården, Försäkringskassan och socialtjänsten som
            information och kunskap om attityder kring jämställdhet och genus
            har betydelse. Därför behövs också satsningar för att stärka kunskaperna
            om jämställdhet och genus hos de personalgrupper som möter föräldrar.
          </p>
          <p xml:id="i-LegM65b8MqE6whJy3guVJQ">
            Ett ledord bör vara ökad jämställdhet och att bryta traditionella
            könsmönster. Dessutom ser familjer olika ut idag. Det kan vara
            två kvinnor som kan vänta barn tillsammans, förälder två är inte
            alltid en pappa.
          </p>
          <p xml:id="i-QzcGRktp9tE3bj4KZouYQu">
            För att underlätta familjers vardag bör möjligheterna bli fler
            för att båda föräldrarna ska kunna följa med till barnavårdscentralens
            besök och kontroller. Kvällsöppna BVC kan vara ett sätt som även
            underlättar för dem som är ensamstående med barn. Men framför
            allt kan det bidra till att den förälder som inte är föräldraledig
            kan känna sig mer delaktig och involverad redan från början.
          </p>
          <head xml:id="i-Ctike4o2HRddXakJRwZAvE" type="h1">
            7 Kvinnors villkor i arbetslivet
          </head>
          <p xml:id="i-GCUN2Fc8Kp3kiVwe7wAWwo">
            Politiken får inte heller stå svarslös i frågan om hur kvinnors
            villkor i arbetslivet reellt ska förbättras. Villkoren i arbetslivet
            är avgörande för jämställdheten. Rätten till arbete och egen försörjning
            är centralt för kvinnors och mäns lika möjligheter till ekonomisk
            självständighet. Vi strävar efter goda villkor på arbetsmarknaden.
            Detta är delar i en solidarisk välfärdsmodell, men det är dessutom
            fundament för en långsiktigt god tillväxt. Men arbetslivet är
            långt ifrån jämställt. Det hänger bland annat ihop med vem som
            har det huvudsakliga ansvaret för omsorgen av hem och familj,
            det obetalda hemarbetet. Eftersom kvinnor fortfarande ses som
            bärare av detta ansvar har kvinnor generellt sämre villkor på
            arbetsmarknaden.
          </p>
          <p xml:id="i-9LVfhrx8Lb8gJtGmbKzdUK">
            Klass- och könsmönstret på arbetsmarknaden är tydligt . De allra
            sämsta villkoren har unga LO-tjejer. Vi ser detta när det gäller
            trygghet i anställningen, rätten till heltid, makten och inflytandet
            i arbetet och över arbetstidens förläggning. Över en halv miljon
            människor, varav 300 000 kvinnor, har någon form av tidsbegränsad
            anställning. I särklass är detta vanligast bland unga kvinnor.
            42 % av LO-kvinnorna under 25 har en tidsbegränsad anställning.
            200 000 personer är ofrivilligt deltidsarbetslösa, och majoriteten
            är kvinnor.
          </p>
          <p xml:id="i-7kvQFne3eYqs7Z8FG2SWVy">
            Att 42 % av kvinnorna men bara 11,9 % procent av männen jobbar
            deltid (hela arbetsmarknaden) innebär att främst kvinnor, trots
            att de har arbete, inte har en lön som räcker till den egna försörjningen.
            Deltidsarbetande riskerar att bli ekonomiskt beroende av någon
            annan. Deltidsarbete ger lägre sjuk- och arbetslöshetsersättning
            och lägre pension. Deltidsarbete skapar skillnader mellan kvinnor
            och män under hela livet.
          </p>
          <p xml:id="i-DsCm1YMyuhj4vafynAp4Mv">
            Om kvinnor har det sämsta fästet i arbetslivet begränsar det
            kvinnors rätt till trygga och utvecklande arbeten. Kvinnors möjligheter
            att själva råda över sina liv blir därmed beskurna. Detta får
            i sin tur konsekvenser för uttaget av föräldraledighet och befäster
            gamla förlegade könsroller. Ofrivilligt deltidsarbete och otrygga
            anställningar innebär risk att fastna i arbeten med begränsade
            utvecklingsmöjligheter, mindre av kompetensutveckling och sämre
            möjligheter att avancera i yrket. Att ha ett tryggt arbete är
            viktigt för att ha möjlighet att engagera sig fackligt och politiskt.
            Arbetslivets villkor har följder för det demokratiska deltagandet.
          </p>
          <p xml:id="i-6iomZy27zxUQ9hk9jpN1W5">
            Ett skäl att införa stärkt rätt till heltid är att deltidsarbetslösheten
            särskilt finns inom kvinnodominerande verksamheter, hindrar ekonomiskt
            oberoende och lika villkor när det gäller arbete/försörjning och
            utvecklingsmöjligheter i arbetslivet.
          </p>
          <p xml:id="i-Ko5SoLytREycFhJjeSPUHc">
            Att kvinnor och män ska ha samma möjligheter till försörjning
            och ekonomisk själständighet genom arbete borde vara en självklarhet
            på en modern arbetsmarknad. Men tyvärr följer arbetets villkor
            fortfarande ett tydligt könsmönster. Kvinnor tvingas i hög utsträckning
            hålla till godo med ett arbetsliv som begränsar deras livsutrymme,
            där det ofrivilliga deltidsarbetet utgör ett av de största hindren
            för frihet och utveckling. Heltidsfrågan är därför en av de viktigaste
            pusselbitarna som måste komma på plats.
          </p>
          <p xml:id="i-J1S8dYVgjs2Smo4e9YkqYe">
            Vid det här laget har vi hört argumentet till leda: Att deltidsanställningar
            i grunden är någonting positivt eftersom de antas leda till fasta
            jobb. Men både verkligheten och den forskning som gjorts visar
            på motsatsen, det vill säga att risken är stor för att deltidsarbetande
            låses in i deltidsfällan under mycket lång tid.
          </p>
          <p xml:id="i-WP4nUurj5ftzVAdShRPHrU">
            Men allvarligt är också att flera studier visar på samma sak
            nämligen att deltidsarbetande har sämre tillgång till information
            och utbildning, vilket ger mindre inflytande över det egna arbetet,
            begränsade möjligheter till vidareutbildning och avancemang samt
            sämre löneutveckling. Deltidsarbete är alltså en starkt bidragande
            orsak till att orättvisor mellan könen cementeras fast.
          </p>
          <p xml:id="i-GUyV4FaKeeMLFzmV642845">
            Under senare år har ett antal frivilliga projekt och insatser
            genomförts på organisations- och arbetsplatsnivå för att minska
            andelen ofrivilliga deltidsarbetande. Flera goda resultat har
            också uppnåtts, men totalt sett har åtgärderna varit långt ifrån
            tillräckliga.
          </p>
          <p xml:id="i-36jrxNoxKi7giCbGTKuKqQ">
            Vi konstaterar därmed att det behövs starkare regler för att
            fler kvinnor inom framför allt handel, service och gemensam sektor
            de branscher där deltider är mest frekventa ska kunna öka sin
            arbetstid. En lagstiftning kan därför fungera som ett bra stöd
            för att arbetsmarknadens parter ska intensifiera sitt arbete för
            fler heltidsanställningar. En lagstiftning kan medverka till förbättrad
            jämställdhet och ett ökat arbetskraftsutbud.
          </p>
          <head xml:id="i-WaJfDsank5A5uRfgZz9pda" type="h2">
            7.1 Visstidsanställningar
          </head>
          <p xml:id="i-3QWhTK1nkZzEmxGFWRr8pQ">
            Visstidsanställningarna har ökat markant. Ungefär 500 000 är
            i dag visstidsanställda, det vill säga 15 procent av arbetskraften.
            Majoriteten är unga kvinnor med LO-bakgrund. Hela 70 procent av
            de vikariatsanställda är kvinnor.
          </p>
          <p xml:id="i-PCoF6sHShBBwk8bEXdGrCx">
            Regeringen har rivit upp den socialdemokratiska reformen för
            ökad trygghet för visstidsanställda:
          </p>
          <list style="ul">
            <item xml:id="i-M9yqpyjuD2cdK3BHhedzxX">
              Visstidsanställningar ska nu kunna pågå i 24 månader under en
              femårsperiod.
            </item>
            <item xml:id="i-QYxmQ2LYHcRg2gyyNUesNw">
              Den totala tiden i olika visstidsanställningar hos samma arbetsgivare
              räknas inte samman.
            </item>
            <item xml:id="i-W4RTLsxgtUStGt98C5DuLu">
              Fler korta visstidsanställningar, t.ex. allmän visstidsanställning,
              vikariat, säsongsarbete och provanställning kan staplas på varandra
              under mycket lång tid, vilket gör att det blir svårare att kräva
              tillsvidareanställning.
            </item>
            <item xml:id="i-8Gvrz4g8xm3YEx6unot4N4">
              Företrädesrätten till återanställning börjar tjänas in efter
              12 månader, istället för vid 6 månader som riksdagen tidigare
              beslutat om.
            </item>
          </list>
          <p xml:id="i-TbtPRikMiLxzCXYJ3fopq1">
            Särskilt unga tjejer får ofta hålla till godo med olika korta
            anställningar utan att de någonsin får chansen till fasta jobb.
            Det sägs ofta att visstidsanställningar är något positivt eftersom
            de förmodas leda till fasta jobb. Tyvärr har det snarare visat
            sig att en visstidsanställd riskerar att hamna i denna anställningsform
            under mycket lång tid.
          </p>
          <p xml:id="i-H1hvELmoEA5XUB9nExurtQ">
            Visstidsanställda har ofta en sämre löneutveckling, får mindre
            utbildning och utveckling i jobbet, har lägre sjuk- och arbetslöshetsersättning
            och, när den dagen kommer, mindre pension. Trenden med en ökad
            användning av visstidsanställningar bidrar alltså till att de
            ekonomiska orättvisorna mellan kvinnor och män förstärks orättvisor
            som består under hela livet.
          </p>
          <p xml:id="i-XRZ1xSrVYGyDcCMDgaKm3k">
            Många visstidsanställda säger själva att de har mindre inflytande
            på jobbet och får ett svagare stöd av chefer. De har svårt att
            ställa krav på sjysta löner och villkor, eftersom de är rädda
            för att inte få vara kvar på arbetsplatsen.
          </p>
          <head xml:id="i-5wpiw68GSMn9CqWXC9KXQs" type="h2">
            7.2 Förändringarna i a-kassan missgynnar kvinnor
          </head>
          <p xml:id="i-LXj8gSbNS2YMxZ87zWXWZy">
            Årsskiftet 2006/07 höjdes egenavgifterna till a-kassan med upp
            till 300 kronor. Den kraftiga höjningen av a-kasseavgiften missgynnar
            lågavlönade, sjukskrivna och föräldralediga grupper där kvinnor
            dominerar kraftigt. Dessutom drabbas en annan stor kvinnodominerad
            grupp, nämligen de deltidsanställda. De får betala full avgift,
            trots att de bara jobbar halvtid. De som är heltidsarbetslösa
            däremot slipper höjningen.
          </p>
          <p xml:id="i-SgfBenJjMAED3S83WTR1gU">
            Den 1 januari skärptes arbetsvillkoret. För att uppfylla ett
            arbetsvillkor ska den sökande ha arbetat i 6 månader. Enligt huvudregeln
            ska en månad innehålla minst 80 timmars arbete för att arbete
            ska räknas i ett arbetsvillkor. 17 Enligt det alternativa arbetsvillkoret
            ska arbete ha utförts minst 480 timmar under 6 sammanhängande
            månader. Varje månad måste numera innehålla minst 50 timmars arbete.
            18
          </p>
          <p xml:id="i-QhLMtTd2u5X912Bf8Korgb">
            Beräkningen av ersättningen har ändrats. Arbetslöshetsersättningen
            baseras numera på de 12 senaste månaderna innan arbetslösheten.
            Alla månader inom tolvmånadersperioden ska ingå i beräkningen,
            även månader utan arbete. 19
          </p>
          <p xml:id="i-Py8A2LC2ccRh6AKUek7jEB">
            Sammantaget diskriminerar detta kvinnor eftersom kvinnor är överrepresenterade
            bland dem som jobbar kortare tid. Enligt SCB är det 5,1 procent
            av kvinnorna som har en överenskommen arbetstid på mindre än 80
            timmar per månad mot 2,7 procent av männen.
          </p>
          <p xml:id="i-8W2MrGRXFHWaqA22kN5219">
            Regeringen har också tagit bort rätten att begränsa sitt sökområde
            de första 100 dagarna, vilket innebär att den som blir arbetslös
            från dag 1 har hela landet som sökområde. Det finns flera skäl
            till varför det är en bra möjlighet att få begränsa sitt arbetssökande
            en första tid. Det ger individen rimlig tid för omställning. Att
            tvingas bryta upp familjen, lämna den sociala gemenskapen och
            flytta, eller ställa om från en dag till en annan för att långpendla,
            är socialt och psykiskt påfrestande. Vi anser att det är ovärdigt
            att en person redan från dag 1 som arbetslös ska vara beredd att
            flytta oavsett hans eller hennes livssituation. Dessutom är det
            slöseri med både arbetsgivares och arbetsförmedlares tid om människor
            med fel kompetens anvisas till lediga jobb som de ändå inte kommer
            att få.
          </p>
          <p xml:id="i-VTR2BszMjW3v2UQExg6NJS">
            Rätten till a-kassa för dem som arbetar deltid vill regeringen
            nu dessutom begränsa till 75 ersättningsdagar. Försämringen är
            ännu ett hårt slag mot främst kvinnor som jobbar ofrivillig deltid.
          </p>
          <head xml:id="i-Tf9Uzf21i8JG8q8RmucCvm" type="h2">
            7.3 Förstärkt anställningsskydd för föräldralediga redan infört
          </head>
          <p xml:id="i-7ks75ikb14QnUAu3LXUdcz">
            Det finns en risk för att föräldralediga sägs upp under sin föräldraledighet
            och att föräldraförsäkringen används för att täcka uppsägningslön.
            Det finns också en risk för att föräldralediga missgynnas (diskrimineras)
            vid t.ex. löneförhöjningar, befordringar, kompetensutveckling
            eller liknande. Den tidigare socialdemokratiska regeringen införde
            därför en lagändring som trädde i kraft den 1 juli 2006:
          </p>
          <list style="ul">
            <item xml:id="i-95nRtBV1uadfpGUyeEMbtk">
              Uppskjuten verkställighet av uppsägningstid infördes i LAS. Det
              innebär att om en föräldraledig sägs upp från jobbet börjar uppsägningstiden
              löpa först när den föräldraledige är tillbaka på jobbet.
            </item>
            <item xml:id="i-5PPQQ8mQJNDfBGHFPCJuJe">
              Ett brett missgynnandeförbud har införts, som innebär att arbetsgivaren
              måste bevisa att den föräldraledige inte har missgynnats.
            </item>
            <item xml:id="i-3nqQEMroQyV7jNKgStv3PS">
              Den tidigare kvalifikationstiden (6 månaders intjänandetid) för
              att få vara föräldraledig tas bort.
            </item>
          </list>
          <p xml:id="i-Uhp7YnuZoAUdYchVS9BsVW">
            Vi förutsätter att regeringen kommer att följa upp hur den nya
            lagen efterlevs så att inte föräldralediga missgynnas eller diskrimineras
            i arbetslivet.
          </p>
          <head xml:id="i-RXgMXu5UTJmAJ2nFqmWyqY" type="h1">
            8 Barnomsorg när du behöver den
          </head>
          <p xml:id="i-QB4iQPTcbgXNEgfNtcfJDu">
            På 1970-talet påbörjades den stora utbyggnaden av den svenska
            förskolan. Antalet platser i förskoleverksamheten och skolbarnsomsorgen
            har sedan dess tiodubblats från 70 000 till över 700 000. Idag
            är förskolan den välfärdsverksamhet som brukar toppa undersökningar
            om svensk välfärd.
          </p>
          <p xml:id="i-CuNYRzNpHgBMmxyPxJPsmK">
            Alla barn har rätt till bra förskolor med en pedagogisk verksamhet
            som ger lärande, lek och trygghet. Förskolan är samhällets första
            insats i det livslånga lärandet och lägger grunden för den framtida
            skolgången. Förskolan bidrar till att utjämna skillnader i uppväxtvillkor
            för barn i olika grupper och skapar mötesplatser för barnfamiljer
            med olika etnisk, kulturell och social tillhörighet. Fler länder
            tittar på den svenska förskolan som ett gott exempel att ta efter.
          </p>
          <p xml:id="i-Q8m35EURQWUyBQzPiKbr2V">
            Tack vare det statsbidrag som utgick under den socialdemokratiska
            regeringen till kommunerna har barngruppernas storlek minskat
            och personaltätheten ökat. Skolverkets utvärdering av maxtaxan
            visar att förskolan har blivit mer tillgänglig för alla barn oavsett
            föräldrarnas sysselsättning eller socioekonomiska bakgrund. Fram
            till år 2006 ökade vi socialdemokrater antalet anställda i förskolan
            med 6 000 för att höja kvaliteten. Kvalitetsarbetet i förskolan
            måste fortsätta att öka, inte minska. Alla föräldrar ska kunna
            lita på att förskolan är en trygg och bra miljö för barnen. På
            så sätt är förskolan en förutsättning för att föräldrar kan förvärvsarbeta.
          </p>
          <p xml:id="i-25kcz8ga5CPCEww5vFdsGV">
            Den enskilt viktigaste faktorn för att öka kvaliteten i förskolan
            är att satsa på personalen. Förskolan och dess personal har en
            viktig uppgift i arbetet att bryta könsmönstren i samhället. Det
            är i förskolan grunden för framtiden läggs.
          </p>
          <p xml:id="i-FnEwzXwUXZGpNDU17N1gAW">
            Förskolan är det första steget i det organiserade livslånga lärandet
            och en viktig del av familjepolitiken. Den svenska förskolan är
            av hög kvalitet, är internationellt erkänd och är omtyckt av både
            barn och föräldrar. Att verksamheten finns är en förutsättning
            för yrkesarbetande föräldrar. Familjepolitiken syftar till att
            stödja föräldrar och familjer i olika sammanhang och konstellationer.
            Eftersom alla familjer inte består av två föräldrar som arbetar
            dagtid på vardagar är det viktigt att kommunerna ger möjlighet
            till en trygg förskola även om föräldrarnas arbetstider är förlagda
            till sena kvällar, helger eller nätter. Alltfler arbetar på obekväm
            arbetstid. Därmed ökar också behovet av tillgång till barnomsorg
            på kvällar, nätter och helger. Ett alltmer föränderligt arbetsliv
            måste möta de behov som föräldrar har för att få ihop vardagen
            med arbete och barn. Vi vill därför se över möjligheterna att
            öka tillgången på barnomsorg på kvällar, helger och nätter.
          </p>
          <head xml:id="i-LEf6skixNBHYFqLTwVe3US" type="h2">
            8.1 Förutsättningar för en kvalitativ förskola
          </head>
          <p xml:id="i-U2S2rk7PGkPCcPSth9Fpua">
            Förskolan ska även i fortsättningen fungera som en mötesplats
            där barn med olika bakgrund och ursprung får ta del av vårt samhälles
            gemensamma värdegrund. Därmed läggs grunden för den framtida skolgången.
            Inom ramen för förskolan ges barnen möjlighet att utvecklas som
            människor, samverka med andra och stimuleras i sin språkutveckling.
            Dessutom är en kvalitetsmässigt bra förskola en trygghet för både
            barn och föräldrar. Den möjliggör för både mamman och pappan att
            kunna förvärvsarbeta och samtidigt veta att barnet får ett gott
            omhändertagande.
          </p>
          <p xml:id="i-HX3RJcJZ4oB29hH79UpSRn">
            För att den svenska förskolan även i fortsättningen ska hålla
            en hög kvalitet måste det pedagogiska arbetet fortsätta utvecklas
            och stimuleras. Kopplingen mellan förskola och skola ställer stora
            krav på ledarskapet i förskolan. Det pedagogiska ledarskapet är
            avgörande för utvecklingskraften i personalen arbete, den pedagogiska
            samsynen, fungerande arbetslag och en fungerande helhet i verksamheten.
            Men samtidigt är det viktigt att peka på behovet av stimulans-
            och utvecklingsinsatser för dessa personalgrupper. Att välja yrken
            med inriktning mot förskolan måste bli mer attraktivt särskilt
            för män eftersom personalen i förskolan präglas av en sned könsfördelning.
            Det finns ett behov av dels ett intensivare informationsarbete
            om dessa yrkens vikt och framtidsförutsättningar, dels en långsiktig
            och genomtänkt nationell kompetensutvecklings- och fortbildningsinsats
            riktad till förskolans personal. Men man ska också inom ramen
            för lärarutbildningen aktivt stimulerar till val med inriktning
            mot arbete inom förskola och förskoleklass. Dessutom måste möjligheterna
            till vidareutbildning förbättras.
          </p>
          <p xml:id="i-3cVB9VQTCtYmxy3g6MEr6w">
            För att bibehålla kvaliteten i förskolan får inte föräldrar ställas
            mot föräldrar i kvalitetsfrågorna. Kommunerna ansvarar idag för
            förskolans praktiska genomförande i vårt land. Stabila ekonomiska
            förutsättningar och långsiktiga planeringsförutsättningar är avgörande
            för att uppdraget från staten ska kunna genomföras på ett godtagbart
            sätt.
          </p>
          <p xml:id="i-J4fxwUvGP4iJexrJaCfAhF">
            En del av kvaliteten i förskolan handlar om att ta till vara
            på mångfalden. Det behöver finnas alternativ och valfrihet i förskoleverksamheten
            i form av olika pedagogiska inriktningar och upplåtelseformer.
            Dessutom behövs familjedaghemmen som ett komplement till förskolan.
          </p>
          <p xml:id="i-8HpF2g5oG69cvDPTeWoUnF">
            Eftersom kvalitetsfrågorna är centrala i vårt framtida utvecklingsperspektiv
            vill vi skapa de bästa möjliga planeringsförutsättningarna för
            förskolan. Ryckighet och oförutsägbarhet i planeringen är ett
            hot mot kvaliteten. Därför är en s.k. barnomsorgspeng, vårdnadsbidrag
            och även den fria etableringsrätten, som den är utformad, ett
            hot mot den allmänna förskolan. Kvaliteten och stabiliteten i
            förskolan blir lidande, och det påverkar de föräldrar som väljer
            förskolan. Dessutom blir det svårare för kommunerna att planera
            antalet förskoleplatser när underlaget kan komma att skifta i
            än större utsträckning än idag.
          </p>
          <head xml:id="i-WDPUxnXvmqndiPv6A3TGE3" type="h2">
            8.2 Jämställdhetsarbetet måste börja redan i förskolan
          </head>
          <p xml:id="i-5cBbnxqpdQ9BytnZajMph5">
            Förskolan har en viktig uppgift att öka jämställdheten i samhället.
            Det är en demokrati- och maktfråga att varje flicka och pojke
            får samma möjligheter att utveckla sin fulla potential som människa.
            Om inte förskolan aktivt arbetar med värderingar och attityder
            kring jämställdhet bidrar den till att förlegade könsroller befästs.
          </p>
          <p xml:id="i-X4oUDU45rVyUoybLxfrGsg">
            Enligt läroplanen ska förskolan också jobba med värdegrundsfrågor.
            Men att jämställdhet är en del av våra normer och värden är inte
            alltid en självklarhet i alla förskolor. Det finns många goda
            exempel på förskolor som prioriterar att öka jämställdheten. Men
            personalen inom förskolan måste på många håll öka sin kompetens
            om genus och jämställdhet. Särskilda resurser och stimulansåtgärder
            bör avsättas till kommunerna för att öka jämställdhetsarbetet
            i förskolan, t.ex. genom likabehandlingsplaner.
          </p>
          <head xml:id="i-AXbjRmhbLCxNe5xX27Yekm" type="h2">
            8.3 Tillgången till öppen förskola och fritids
          </head>
          <p xml:id="i-PA5bC18Ck2psVk3f6SMfVt">
            Öppen förskola är ett viktigt komplement till förskoleverksamheten
            och tar emot barn och föräldrar som exempelvis är hemma under
            föräldraledigheten. Öppna förskolan innebär för många barn och
            föräldrar deras första kontakt med förskoleverksamhet och möjlighet
            till samtal och umgänge med såväl andra familjer som tillgång
            till pedagogisk verksamhet.
          </p>
          <p xml:id="i-5okyvw3dAK2MijU71TgLHS">
            En skolelev tillbringar ungefär en femtedel av sin vakna tid
            i undervisning. Aktiviteter som sker under den övriga vakna tiden
            påverkar barns utveckling och lärande i hög utsträckning. Tillgången
            till kultur, idrott och en rik fritid skiljer sig mellan olika
            familjer, vilket i sin tur också har påverkan på barns skolresultat
            och framtidsutsikter. Hjälp med läxläsning och fritidsaktiviteter
            är särskilt viktigt för dem som får minst stöd hemma. För barn
            till ensamstående föräldrar fyller dessutom fritids en viktig
            trygghetsfunktion som underlättar vardagen att få arbete och barn
            att gå ihop. Fritidshem fyller alltjämt en viktig funktion för
            många barn i olika familjer. Enligt Skolverket fortsätter dock
            gruppstorlekarna på många håll att öka och det blir glesare med
            personal på fritidshemmen. Det är en oroande utveckling som innebär
            färre möjligheter för de barn som mest behöver fritids. Vi vill
            istället utveckla kvaliteten på fritidshemmen.
          </p>
          <head xml:id="i-ETJUtPafJibHPdSRBr4GNQ" type="h1">
            9 Trygg ersättning vid sjukdom och föräldraledighet
          </head>
          <p xml:id="i-JgnVeuX5p8Gpro549g2c8H">
            Den 1 juli 2006 höjde den socialdemokratiska regeringen taket
            i föräldraförsäkringen från 7,5 till 10 prisbasbelopp så att de
            allra flesta får 80 procent i ersättning när de är föräldralediga.
            Samtidigt höjdes taket i tillfälliga föräldrapenningen samt i
            sjukförsäkringen. I och med detta stärktes också legitimiteten
            för socialförsäkringssystemet. Försäkringskassans egna analyser
            visar också att fler dagar med föräldrapenning också tagits ut
            av män som en direkt effekt av höjningen av ersättningstaket.
            Dock har inte skillnaderna i uttagna dagar mellan kvinnor och
            män minskat som en följd av detta eftersom kvinnorna med de högsta
            inkomsterna ökat sitt uttag mer än vad männen gjort. Ur ett barnperspektiv
            är höjningen av ersättningstaket ändå mycket positiv. Både män
            och kvinnor har tagit ut fler dagar. I tider då fler och fler
            av föräldrapenningdagarna inte används före det att barnen fyller
            åtta år är det nu fler barn som får en förälder hemma en något
            längre tid än vad som annars skulle ha varit fallet. 20
          </p>
          <p xml:id="i-K7UNX6ih4uszJ6Ehq2hKDf">
            Dessvärre har den borgerliga regeringen sänkt taket vid vård
            av sjukt barn samt för den som blir sjuk. Att sänka ersättningen
            för dem vars trygghet redan har inskränkts på grund av sjukdom
            eller små sjuka barn är obegripligt. Vid prövningar i livet behövs
            tryggheten som bäst. Ännu mer svårförståeligt är det i ett läge
            när landet går på högvarv och jobben blir fler. Vi socialdemokrater
            värnar om de barn som blir sjuka. Den borgerliga regeringens sänkning
            av taket i den tillfälliga föräldrapenningen drabbar hårt familjer
            med svårt sjuka barn. Att föräldrarna ska straffas med sänkt ersättning
            för att man under en period avstår från arbete för att kunna vårda
            sitt sjuka barn är inte rimligt.
          </p>
          <p xml:id="i-B5wFPwDvW6bTBxnRdWvqHC">
            Under förra mandatperioden tog vi socialdemokrater initiativ
            till en översyn av småföretagarna och trygghetssystemen. Det arbetet
            måste fortsätta. Det är angeläget att en utvecklad föräldraförsäkring
            också tar hänsyn till småföretagares villkor. Ökad jämställdhet
            i familjepolitiken innefattar också att såväl kvinnliga som manliga
            företagare ska ha trygga villkor.
          </p>
          <p xml:id="i-XqVYarAf66y1uwGNvKV8Po">
            Mot den generella välfärdsmodell vi förordar står den selektiva,
            behovsprövade politiken som i kombination med grundtrygghetsmodeller
            ökar klyftorna och skapar fattigdomsfällor samt dessutom kvinnofällor.
            Regeringen rör sig bestämt i denna riktning med förslag om sänkta
            ersättningsnivåer och vårdnadsbidrag. Dessutom riskerar de som
            lever under ekonomiskt utsatta förhållanden att öka markant med
            den borgerliga regeringens politik.
          </p>
          <head xml:id="i-Ur9E3JyXqQxAxxZLcmfBAp" type="h2">
            9.1 Barn i ekonomiskt utsatta familjer
          </head>
          <p xml:id="i-NVktkDYKE4SEwsQBMjhj5o">
            Antalet barn som lever i familjer med mycket låg ekonomisk standard
            har minskat med en femtedel. Men fortfarande är skillnaderna stora
            mellan barn i Sverige. Vissa barn föds till knappa förhållanden
            där ensamstående föräldrar får vrida och vända på varenda krona
            för att få livet att gå ihop. Andra föds i familjer där resurser,
            kontakter, språksäkerhet och rika valmöjligheter är en självklarhet.
            Vissa barn kommer alltid att ha ett försprång. Därför är det så
            viktigt med en politik som stöder de barn som föds till sämre
            villkor.
          </p>
          <p xml:id="i-NJx5xYDNE2B3dR3azKnmQF">
            Tidigare undersökningar visar dessutom att framför allt barn
            till ensamstående föräldrar och barn till personer som är födda
            utomlands är överrepresenterade bland ekonomiskt utsatta hushåll.
            Med den borgerliga regeringens politik är risken att de utsatta
            familjerna kommer att öka i antal.
          </p>
          <p xml:id="i-XPNJaLXmbC32d2CeUxpYiA">
            Vi socialdemokrater satsade under förra mandatperioden 1 miljard
            kronor för höjt underhållsstöd, barntillägg för studerande samt
            förbättring av den delen av bostadsbidraget som utgör särskilt
            stöd bidrag till barnfamiljer. Dessutom höjdes barnbidraget och
            flerbarnstillägget 2006 med 100 kronor samtidigt som flerbarnstillägget
            infördes redan från andra barnet. Alla barn har rätt till trygghet.
            Vi vill fortsätta att hävda barnbidragets värde.
          </p>
          <p xml:id="i-2DkvUPpmMJUfrtk2jKcNJg">
            Utöver en ekonomisk familjepolitik som även tar hänsyn till ensamstående
            föräldrar och till barn i ekonomiskt utsatta familjer behöver
            nödvändiga förändringar ske i arbetslivet. Andelen kvinnor bland
            ensamstående föräldrar är hög, och inte sällan arbetar de i lågbetalda
            traditionella kvinnoyrken. Vi socialdemokrater tänker fortsätta
            att driva rätten till heltid och rätten till lika lön för likvärdigt
            arbete.
          </p>
          <head xml:id="i-8y6FbmjFtN33pvBD9CZVH4" type="h2">
            9.2 Ensamstående föräldrar
          </head>
          <p xml:id="i-Xgn4yMDEfJEVV5W8jKoReK">
            Underhållsstödet är ett stöd från staten till särlevande föräldrar
            och utbetalas om den förälder som barnet inte bor tillsammans
            med inte betalar underhållsbidrag eller betalar ett underhållsbidrag
            som är mindre än 1 273 kronor i månaden och per barn. Senast underhållsstödet
            reformerades var 2005 med ikraftträdande från och med 2006 då
            stödet bland annat höjdes med 100 kronor upp till 1 273 kronor
            per månad och barn. Vi socialdemokrater menar att det är viktigt
            att värna om underhållsstödets storlek. Vi ser också att det finns
            skäl att framöver analysera möjligheterna till en reformering
            av underhållsstödet.
          </p>
          <p xml:id="i-R9W2xk6hrJZCKoMYgiimDm">
            Från år 1995 kan en förälder som måste arbeta överlåta rätten
            till tillfällig föräldrapenning till annan försäkrad som avstår
            från arbete för att vårda barnet i förälderns ställe när barnet
            är sjukt. Det är en viktig möjlighet som måste finnas. Majoriteten
            av barn som bor i Sverige bor med båda sina föräldrar, men det
            blir allt vanligare att barn bor med enbart en förälder. Från
            juli 2001 kan också tillfällig föräldrapenning även betalas ut
            till annan försäkrad än mamman eller pappan om de varken kan arbeta
            eller vårda barnet. Särskilt beroende av att det finns fungerande
            stöd och nätverk omkring en är ensamstående föräldrar. När människor
            flyttar till annan ort på grund av studier eller arbete har de
            inte heller föräldrar och anhöriga på nära håll. Ensamstående
            föräldrar som i praktiken ensam har faktisk vårdnad om barnet
            har en särskilt utsatt situation när de själva drabbas av sjukdom.
            För att på fler sätt underlätta deras situation är vi beredda
            att utreda förutsättningarna för en särskild föräldrapenning för
            en annan försäkrad som avstår förvärvsarbete för att vårda ett
            barn istället för föräldern.
          </p>
          <head xml:id="i-7sS8fv6hac84683W6DYm1S" type="h2">
            9.3 Delat barnbidrag
          </head>
          <p xml:id="i-7BLh1FJnfbe6L8ALejHpSp">
            Regeln som säger att barnbidraget automatiskt ska betalas ut
            till mamman är från 1947.
          </p>
          <p xml:id="i-QwjLpnPj3g6FTgfcBoBEys">
            Lika modernt som det var att betala ut barnbidraget enbart till
            mamman då, lika omodernt är det idag. Nu leder det till att samhällets
            stöd till barnfamiljerna upprätthåller och underblåser den ojämlika
            uppfattningen att det är mamman som ska stå för inköpen till barnet.
            Under de 60 år som gått sedan barnbidraget infördes har det hänt
            mycket i samhället som fått konsekvenser för familjestrukturen.
            Idag delar alltfler mammor och pappor på ansvaret för barnen.
            Det är bra, och det är något vi vill uppmuntra.
          </p>
          <p xml:id="i-S7U3HNSSarC1MxfqyBbkvp">
            Viktigare ändå är att barnbidraget faktiskt är till för barnen.
            Därför ska också barnbidraget följa med barnen. Vi socialdemokrater
            tycker att det är rimligt att föräldrar som delat på sig, men
            fullt ut delar på ansvar och omvårdnad av barn genom att de bor
            växelvis hos sina föräldrar, båda ska ha rätt att ta del av barnbidraget.
          </p>
          <p xml:id="i-MspxcQ4XXcVSzhqXYjMRF2">
            Vårt förslag om delat barnbidrag rör enbart familjer som har
            växelvis boende. Åtta procent av alla barn som inte lever med
            båda sina föräldrar hade år 2006 växelvis boende. Det innebär
            att föräldrarna till cirka 95 000 barn berörs av ändrade regler.
            Förslaget ligger också helt i linje med synen att alla lagar och
            regler ska vara könsneutrala och inte diskriminera någon på grund
            av kön.
          </p>
          <head xml:id="i-5RxAnWYbkZmKtqqP7Naggu" type="h1">
            10 En andra chans till papporna
          </head>
          <p xml:id="i-Y5Fpp7DgPtV49DwH31vxMp">
            En ny möjlighet under åren 20092011 för att öka jämställdheten
            och stärka stödet till ungdomar. Vem har inte träffat pappor som
            säger att de hade gjort annorlunda om de finge ta småbarnsåren
            i repris? Det är föräldrar som senare ångrar att de inte var föräldralediga
            i större utsträckning eller kanske inte alls. Plötsligt står de
            där med barn som börjat skolan eller kanske redan är i tonåren.
            När barnet har fyllt 8 år har deras föräldrapenningdagar bränt
            inne och försvunnit in i statskassan. Försäkringskassans beräkningar
            visar att framför allt pappadagar kvarstår outnyttjade. Vi är
            beredda att utreda förutsättningarna att ge de med outnyttjade
            föräldrapenningdagar en andra chans. En möjlighet är att kunna
            använda en del av de föräldrapenningdagar som inte tagits ut till
            att förstärka kontakten med sina barn under högstadietiden. Detta
            kan bidra till såväl en förbättrad relation mellan förälder och
            barn som förhoppningsvis att fler engagerar sig för barnens skolgång.
            Det kanske dessutom är särskilt angeläget just när barnen nått
            tonåren att finnas till hands som stödjande vuxen.
          </p>
          <p xml:id="i-HhXMvpVjEZCrS5yKPEZsQR">
            Om vi ser till uppgifter om ungdomars hälsa bekräftas också behovet
            av ett ökat stöd. Andelen ungdomar som uppger att de känner ängslan,
            oro eller ångest har ökat kraftigt de senaste åren. Bland annat
            har Barnombudsmannen pekat på att när ungdomar berättar om sig
            själva anger de tre huvudproblem som de vill ha hjälp med från
            vuxenvärlden: mobbning och otrygghet, stressen samt arbetsmiljön
            i skolan. För att motverka den utvecklingen krävs en rad åtgärder
            på olika områden. Men det går inte att komma ifrån att vuxenkontakt
            och föräldranärvaro är och förblir en omistlig del i att skapa
            trygghet för barn och ungdomar.
          </p>
          <p xml:id="i-LgEexPiZoeR28yULhvFuPk">
            Under två år, förslagsvis åren 20092011, är vi beredda att låta
            denna andra chans bli möjlig för dem med kvarstående föräldrapenningdagar.
            Det faktum att insatsen är tidsbegränsad innebär en tydlig signal
            om att det nu finns en andra chans men begränsad i tid att använda
            föräldraförsäkringen fullt ut. Därigenom vill vi stimulera till
            ett mer jämställt uttag av föräldraförsäkringen och bidra till
            att stärka ungdomars uppväxtvillkor och behov av vuxenkontakt.
          </p>
          <head xml:id="i-HpYhrLWTdoXpQHRpaD7S9t" type="h1">
            11 Sverige står inför ett vägval vårt erbjudande till kommuner
            och barnfamiljer
          </head>
          <p xml:id="i-NNHTNcDQ5whLaXufkGeK8e">
            Regeringen har aviserat ett familjepolitiskt paket till kommunerna.
            Paketet innehåller möjligheter för kommunerna att införa vårdnadsbidrag
            och barnomsorgspeng med ökad ojämställdhet och sämre kvalitet
            i förskolan som konsekvens. Vi tycker att det är ett otidsenligt
            paket som inte motsvarar behoven hos dagens unga barnfamiljer.
          </p>
          <p xml:id="i-Emys9LduYYLjxT8PsSnxXW">
            Vi vill istället erbjuda Sveriges kommuner och barnfamiljer ett
            samlat paket med modern familjepolitik och satsningar på jämställdhet.
            Det är ett erbjudande som skulle underlätta barnfamiljers vardag
            och samtidigt bana väg för ett mer jämställt föräldraskap. Frihet
            för vanliga föräldrar är att veta att barnomsorgen finns när du
            behöver den, i närheten, i den utsträckning som du har behov av
            och att omsorgen är trygg med utbildad personal som kan se just
            mitt barn. Frihet för vanliga föräldrar är att kunna gå till jobbet
            för att försörja sig själv och sin familj och veta att ens barn
            har det riktigt bra på förskolan. I vårt paket ersätts vårdnadsbidraget
            med en jämställdhetsbonus, utvidgad rätt till heltid och en förskola
            av hög kvalitet som sätter jämställdhetsarbetet i fokus. Till
            detta ska läggas en utvecklad föräldraförsäkring som ger barn
            rätt till båda sina föräldrar och som ger både mamma och pappa
            god kompensation vid inkomstbortfall. Sist men inte minst vill
            vi se över hur samhället bättre kan stödja ensamstående föräldrar
            och deras barn.
          </p>
          <p xml:id="i-Uv3sJGbz6QRypBDbRNVhte">
            Fördelen med vårt erbjudande till kommunerna och barnfamiljerna
            är att det är modernt, bidrar till ökad jämställdhet, en ny och
            förstärkt arbetslinje samt hjälper barnfamiljer och ensamstående
            med barn att få ihop sin vardag. Vårt erbjudande ger kvinnor och
            män möjlighet att välja bådeoch både barn och arbete. Det behöver
            ett Sverige i arbete och trygghet.
          </p>
        </div>
        <div type="motSignatures">
          <list>
            <item xml:id="i-XH7BXtEeMs8J8adULQfmzu" who="i-GFJcxAB9fyzG2VN1HakscJ">
              Mona Sahlin (s)
            </item>
            <item xml:id="i-RpCZCiGGYdkffLLgNJ1vpj" who="i-7fFgo4WQw2AZD5MU9tkws7">
              Britt Bohlin Olsson (s)
            </item>
            <item xml:id="i-ACZLvTq5zuw9XsRqihgwhZ" who="i-HzSoQ1C7ZLGcuc11An72dD">
              Leif Jakobsson (s)
            </item>
            <item xml:id="i-LvbxFeVn82FV9yyzAT4L3w" who="i-K5zTLSXt1UWyYngcbEuofY">
              Kristina Zakrisson (s)
            </item>
            <item xml:id="i-QDeaD7pN85w5E52X76v6Z7" who="i-FdoD219QSnSV59bQLxhamx">
              Tone Tingsgård (s)
            </item>
            <item xml:id="i-CmjdLPxER2DH1exk5VgFgz" who="i-LdbVtbdPx3MQxR6GEgCqax">
              Berit Andnor (s)
            </item>
            <item xml:id="i-CDBxqiAP9VH4N6CaiKwb7i" who="i-HNvivTxAPySuVXe8X3z3LJ">
              Pär Nuder (s)
            </item>
            <item xml:id="i-CtRrVbx5UEVuKTukUZ1UyX" who="i-H5HJUuQkcmeBKzDKgSJFMx">
              Lars Johansson (s)
            </item>
            <item xml:id="i-G3LwCsbsptvBKPr5bzqaKS" who="i-STyFs6Gu3boin31eFp1bNM">
              Thomas Bodström (s)
            </item>
            <item xml:id="i-XpEhnFFi2bP6UAVAXTUGM7" who="i-D9iCNaqxQvuHFjK2SSEFvT">
              Carina Moberg (s)
            </item>
            <item xml:id="i-BY3DYLNtxJW2v24V5syHNa" who="i-9KG7jeGdkJDsSQQb3gKA2U">
              Urban Ahlin (s)
            </item>
            <item xml:id="i-DxhQP6kwsS7XdUGqHtWwXQ" who="i-3S4u3rsmsb3bjgrsrZUU6Q">
              Anders Karlsson (s)
            </item>
            <item xml:id="i-LvQ7ZdMsXgAbecjvaBH222" who="i-G8564CqEnhC5PBjZSwUxsE">
              Tomas Eneroth (s)
            </item>
            <item xml:id="i-VcksZMKPZfNNFgQfhxxGHx" who="i-SZKUTdtCrCo58yNCQsH76">
              Ylva Johansson (s)
            </item>
            <item xml:id="i-L1fv4HQG9aQZaWh3guFQdq" who="i-GQzX6vWx4U9VMh4ci9D9yF">
              Margareta Israelsson (s)
            </item>
            <item xml:id="i-J1g6winLE4BgE8PGcPRB1T" who="i-3pb3B2MkmEoxSvMpXK9cHQ">
              Marie Granlund (s)
            </item>
            <item xml:id="i-VUjNNDC5kE2bfZyQfxCLv6" who="i-5gSCoqgN8cUnJLfPPLD7nv">
              Christina Axelsson (s)
            </item>
            <item xml:id="i-JZWtPY5BD4NqsnfDGpNc1e" who="i-NW2TEoH8XmW9aSn2aKJ8EA">
              Anders Ygeman (s)
            </item>
            <item xml:id="i-Y4PbCroQCcENkSSh1GMkcP" who="i-PzNviXpYSimQsvSkF9CmDz">
              Thomas Östros (s)
            </item>
            <item xml:id="i-PwPysfmj3ogryST1ZQM1aJ" who="i-9fdWbFK67588CD12XaNZBq">
              Sven-Erik Österberg (s)
            </item>
            <item xml:id="i-YVQBfe82pVsZXkQxZ1gPzw" who="i-4QSskNRajbqRG3PtACimqv">
              Susanne Eberstein (s)
            </item>
          </list>
        </div>
      </div>
    </body>
  </text>
</TEI>
