<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-KU-00446">
  <teiHeader>
    <fileDesc>
      <titleStmt>
        <title>Regionbildning i norra Sverige</title>
        <author corresp="i-PRFN1BS8QWUhjjGAM8w3Fj">av Maud Olofsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regionbildning i norra Sverige</title>
          <idno type="rdwebb">GS02K446</idno>
          <rs type="number">K446</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GS02K446/text</ref>
          <ref type="dokument_url_html">http://data.riksdagen.se/dokument/GS02K446</ref>
          <ref type="dokumentstatus_url_xml">http://data.riksdagen.se/dokumentstatus/GS02K446</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRFN1BS8QWUhjjGAM8w3Fj</idno>
            <name>Maud Olofsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XUN9cy5padEQvEGrZyTNiZ" type="signed"/>
        <correspContext corresp="i-XUN9cy5padEQvEGrZyTNiZ">
          <note type="signatory" corresp="i-PRFN1BS8QWUhjjGAM8w3Fj"/>
        </correspContext>
        <correspAction type="referral" xml:id="i-FJVwkkn2dg1as82yCz8h4J">
          <date when="2004-10-14"/>
        </correspAction>
        <correspAction type="dismissal" xml:id="i-43PaS91LErvRL7QZ1bRMDz">
          <date when="2004-10-14"/>
        </correspAction>
        <correspAction type="submission" xml:id="i-WGSUeQT5UayYdPBey8C8hW">
          <date when="2004-10-05"/>
        </correspAction>
        <correspAction type="assigned" xml:id="i-NbYofDJnH5rzZFzpodbfhz"/>
        <correspContext corresp="i-NbYofDJnH5rzZFzpodbfhz">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_K_446/mot_200405_K_446-0001.pdf"/>
      <pb facs="riksdagen-motions-pdf/data/200405/mot_200405_K_446/mot_200405_K_446-0001.pdf"/>
      <div type="motHeader" xml:id="i-CdR8MvZR7b5BZg63Si59RT">
        <div type="motTitle" xml:id="i-Xq1d2rShFX7ed14sNU1uKx"/>
        <div type="motSubmissionInfo" xml:id="i-MpibSohtRh51i6SR2i2VpX"/>
      </div>
      <div type="motBody">
        <div>
          <p>
            2004/05 mnr: K446 pnr: c713
          </p>
          <p>
            Motion till riksdagen 2004/05:K446
          </p>
          <p>
            av Maud Olofsson (c)
          </p>
          <p>
            Regionbildning i norra Sverige
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om ett tilläggsdirektiv till Ansvarskommittén.
            2. Riksdagen tillkännager för regeringen som sin mening vad i
            motionen anförs om regionbildningar i norra Sverige.
          </p>
          <p>
            Federalism
          </p>
          <p>
            Centerpartiets demokratisyn utgår från den enskilda människans
            möjligheter att ta ansvar, för sig själv och för andra. Var och
            en ska ha möjlighet och förväntas att, efter egen förmåga, vara
            delaktig i att skapa ett bättre gemensamt samhälle. Det innebär
            också att vår demokratipolitik präglas av ett underifrånperspektiv.
            Endast de frågor individen, familjen eller det civila samhället
            inte löser bäst själva ska hanteras av de politiska instanserna
            i kommunerna, regionerna eller staten. Det lokala självstyret
            ska stärkas så att den lokala demokratin spelar roll och statliga
            verksamheter ska medvetet och konsekvent decentraliseras till
            regioner, kommuner eller människorna själva. Därför anammar också
            Centerpartiet idén om federalism som grunden för samhällsbygget.
            Vi menar att ett samhälles viktigaste arena är det lokala samarbetet
            människor emellan och gräsrotsdemokratin i det lokala samhället
            i samverkan med den kommunala nivån. Samtidigt krävs givetvis
            ofta samverkan med andra för att lösa gemensamma bekymmer. Då
            måste man avstå en del av sitt eget självbestämmande för att tillsammans
            med andra utöva ett större gemensamt självbestämmande. Men det
            gemensamma maktutövandet måste också omgärdas av tydliga ramar
            för att värna det lokala självbestämmandet. På samma sätt behövs
            det tydligare ramar för vad staten kan göra för att värna lokalt
            och regionalt självstyre. För mig är det naturligt att med denna
            grundsyn verka för en regionalisering av Sverige, där regioner
            ges stort självstyre och möjlighet att
          </p>
          <pb facs="riksdagen-motions-pdf/data/200405/mot_200405_K_446/mot_200405_K_446-0002.pdf"/>
          <p>
            2004/05:K446
          </p>
          <p>
            ta över hela eller delar av uppgifter som i dag är statliga.
            Den regionala nivån i Sverige har länge varit eftersatt som politisk
            nivå. Det är dags att vi, liksom våra grannar i Europa, anammar
            idén om starka regioner som självständigt kan samverka med andra,
            både i vårt land och i våra grannländer. Ett regionaliserat Sverige
            är ett starkare Sverige.
          </p>
          <p>
            Regionprocessen
          </p>
          <p>
            När regionförsöken påbörjades i Sverige rönte det stort intresse.
            Människor och deras valda företrädare runtom i hela landet efterfrågade
            möjligheten att ta större ansvar för den egna regionens utveckling.
            Dessvärre beviljade regeringen endast ett fåtal försöksregioner,
            där Skåne och Västra Götaland blivit mest kända genom länssammanslagningar
            och att man formellt beslöt sig för att kalla landstingsfullmäktige
            för regionfullmäktige. Även på Gotland genomfördes försök med
            vidgad samordnad länsförvaltning. I Kalmar län genomfördes ett
            försök med ett indirekt valt regionförbund. Alla sådana möjligheter
            har nu stängts av den socialdemokratiska regeringen. År 2002 beslutade
            riksdagen att försöken visserligen skulle få fortsätta i Skåne,
            Västra Götaland och Gotland men slog igen dörren för ytterligare
            regioner som vill forma ett fast samarbete. Regeringens svar blev
            i stället kommunala samverkansorgan, som skulle ges möjlighet
            att ta fram program för länets utveckling och samordna utvecklingsinsatser
            för att uppnå programmets mål. Samverkansorganen får möjlighet
            att göra prioriteringar av infrastruktur m.m. när länsprogrammen
            för regional infrastruktur tas fram. Även om samverkansorganen
            får möjlighet att samverka med andra förblir de en svag aktör
            eftersom de endast förfogar över en mindre del (25 90) av medlen
            för regional utveckling. Övriga pengar finns kvar hos länsstyrelsen.
            Den allvarligaste bristen är dock att samverkansorganen är politiskt
            svaga konstruktioner. Eftersom samverkansorgan endast får finnas
            om samtliga kommuner deltar kan en enskild kommun förhindra bildandet
            av ett samverkansorgan. I stora frågor får i praktiken varje kommun
            vetorätt genom att hota med utträde och därmed nedläggning av
            samverkansorganet. Genom tilläggsdirektiven till Ansvarskommittén
            antyder regeringen att man redan har bestämt sig för att behålla
            denna ordning. Kommittén får bl.a. i uppdrag att utreda huruvida
            man kan ha en asymmetrisk organisation där Skåne och Västra Götaland
            har en särskild ställning samt om det verkligen behövs en direktvald
            regional/sekundärkommunal nivå. Därigenom skapas osäkerhet i de
            berörda länen om vad som kommer att hända 2010 och med vilken
            kraft man kan arbeta på att utveckla regionbildningarna. Samtidigt
            skickar det en tydlig signal som förstärker det besked som gavs
            2002 — att det inte är lönt att lägga ned tid och kraft på att
            arbeta för regionbildningar och förstärkt regional demokrati.
            Den tendens vi ser nu går stick i stäv med slutsatserna som Den
            parlamentariska regionkommittén (PARK) gjorde i sitt slutbetänkande
            (SOU 2000:85). Där förordades i stället en vidgad försöksverksamhet
            med fler
          </p>
          <pb facs="riksdagen-motions-pdf/data/200405/mot_200405_K_446/mot_200405_K_446-0003.pdf"/>
          <p>
            regioner och en tydligare ansvarsfördelning mellan den statliga
            länsförvaltningen och de regionala organen. Visserligen tog regeringen
            till sig av argumentet att en sådan förtydligad organisation borde
            leda till att länsstyrelsernas styrelser försvinner, men man avstod
            nogsamt från att dra slutsatser om ett ökat regionalt självstyre.
            Enligt min mening har regeringen slagit in på fel väg med det
            tilläggsdirektiv man givit Ansvarskommittén. De regionförsök som
            har gjorts har i huvudsak visat sig vara framgångsrika och lett
            till ett ökat självförtroende i de berörda regionerna samt en
            större självständighet gentemot regering och riksdag. Den möjligheten
            borde komma fler till del. Därför bör Ansvarskommittén i ett tilläggsdirektiv
            få i uppdrag att lägga fram förslag om en fortsatt regionalisering
            av Sverige. Detta bör ges regeringen till känna.
          </p>
          <p>
            Regionbildning/ar i norra Sverige
          </p>
          <p>
            Ett viktigt argument för att fortsätta pröva modellen med regionbildningar
            är att de försök som finns görs i expansiva regioner i södra Sverige.
            Såväl Skåne som Västra Götaland har, även om de självfallet också
            drabbas av en inomregional obalans, såväl befolkningstillväxt
            som en god ekonomisk utveckling. Samma trend står sig i fråga
            om de kommunala samverkansorganen. Sådana finns i dag i åtta län:
            Blekinge, Dalarna, Gotland, Halland, Kalmar, Södermanland och
            Östergötland. En ansökan finns dessutom från Jönköping. Erfarenheten
            av ett regionalt ansvar för den egna utvecklingen i norra Sverige
            kommer således under lång tid framöver att vara ytterligt begränsad.
            I stället har utvecklingsarbetet i norra Sverige främst bedrivits
            av statliga myndigheter med mycket begränsad framgång. Uppdelningen
            i kustland och inland har snarare förvärrat än löst problemen
            genom de nya murar som olika statliga program reser. Kust och
            inland har skilts åt i stället för att uppmuntrats att gemensamt
            arbeta för den utveckling båda är beroende av, vilket konstaterats
            i rapporter från Centrum för regionalvetenskap (CERUM) vid Umeå
            universitet. Ser vi till Västerbotten finns det redan i dag utbyggda
            samarbetsmönster, både i öst-västlig riktning genom E 12 Alliansen,
            och i nord-sydlig genom Akademi Norr och Industri 45. Alla samarbetena
            syftar dessutom till ett vidgat samarbete utanför länsgränsen.
            Akademi Norr består av 13 kommuner från fyra län. E 12 Alliansen
            ser över nationsgränserna och vill vidga samarbetet både till
            Norge och Finland och vidare till S:t Petersburg. Ett viktigt
            led i arbetet är att verka för att E 12 ska inkluderas i det transeuropeiska
            transportnätet (TEN-T), på samma sätt som E 12 i Finland är det.
            Idag är E 12 en av två svenska Europavägar som saknar denna status.
            Det förefaller mig självklart att sådana samarbeten mellan det
            offentliga samhället i form av kommuner, landsting och länsstyrelse,
            näringslivet och även det civila samhället (t.ex. genom den ideella
            föreningen Blå vägen)
          </p>
          <p>
            2004/05:K446
          </p>
          <pb facs="riksdagen-motions-pdf/data/200405/mot_200405_K_446/mot_200405_K_446-0004.pdf"/>
          <p>
            2004/05:K446
          </p>
          <p>
            skulle stärkas av en kraftfull regional nivå som också kunde
            ta ett samlat grepp i fråga om infrastruktur och resurser för
            regional utveckling. Redan i samband med att regionförsöken påbörjades
            för ett antal år sedan verkade politiker i Västerbotten för en
            regionbildning. I detta arbete var många centerpartister ledande
            runtom i kommunerna, vanligen i samverkan med andra borgerliga
            partier. Dessvärre stoppades initiativ för att bilda en region
            främst av socialdemokratiska ledningar i länets kommuner. Följden
            är att vi kommer att vara fortsatt beroende av beslut i statliga
            myndigheter i en utsträckning vi inte skulle behöva vara. Makten
            över Västerbottens framtid hamnar i myndigheternas huvudkontor
            i Stockholm, inte i Västerbotten. En regionbildning i norra Sverige
            skulle givetvis skilja sig från de regionbildningar som gjorts
            i Skåne och Västra Götaland, främst genom de stora skillnaderna
            i befolkning och de särskilda utmaningar som ett kallt och glest
            klimat skapar för regional utveckling. Kanske är det till och
            med så att regionalisering och självstyre i norra Sverige skulle
            kunna spela en än större roll än det gjort i de södra delarna
            av landet. Mina erfarenheter av resor i Västerbotten och angränsande
            län är att här finns mycket kreativitet och många idéer om vad
            som behöver göras för att vända utvecklingen. Här finns stora
            naturresurser och fantastiska möjligheter till hög livskvalitet
            nära naturen. Men här finns också mycket frustration över att
            de möjligheterna inte tas till vara och att någon annan tar sig
            rätten att bestämma hur vår del av landet ska utvecklas. Vi vet
            att vi kan bättre själva! Det är inte självklart hur en regionbildning
            i norra Sverige borde se ut. Klart är att man inte bör skilja
            på inland och kust, på det sätt som statliga myndigheter gärna
            ägnar sig åt. Men regionbildningen kan mycket väl vara större,
            t.ex. i form av en gemensam region Norrbotten-Västerbotten eller
            kanske än större. Det avgörande är att finna en balans mellan
            ekonomisk styrka, befolkningsmässigt underlag och medborgarnas
            möjlighet till inflytande och ansvarsutkrävande. Givetvis bör
            därför en regionbildning större än ett län föregås av ett omfattande
            samråd med medborgarna. En regionbildning i norra Sverige bör
            ges ett omfattande uppdrag att verka för regional utveckling och
            samordning av regionens resurser. Ett självklart ansvar skulle
            vara att hantera den återföring av vattenkraftsvinster till regionen
            som Centerpartiet verkar för, vilket är lättare att hantera på
            regional än på kommunal nivå. Det innefattar vidare en omfattande
            överföring av resurser för regional utveckling till regionala
            snarare än statliga organ, vidgat ansvar för transporter och infrastruktur,
            ansvaret för regional planering, kultur och turism. Kort sagt,
            ett samlat ansvar för de frågor som avgör regionens framtid. Erfarenheterna
            av den förda statliga regionalpolitiken avskräcker. Det är hög
            tid att människor i Västerbotten och Norrbotten får möjlighet
            att ta makten över sin egen framtid. Därför bör det skapas möjlighet
            för en regionbildning i norra Sverige. Detta uppdrag bör ges åt
            Ansvarskommittén. Samtidigt bör regeringen klargöra att man välkomnar
            en regionbildning och ta upp ett resonemang med berörda kommuner
            och landsting. Detta bör ges
          </p>
          <p>
            regeringen till känna.
          </p>
          <pb facs="riksdagen-motions-pdf/data/200405/mot_200405_K_446/mot_200405_K_446-0005.pdf"/>
          <p>
            2004/05:K446
          </p>
          <p>
            Stockholm den 5 oktober 2004 Maud Olofsson (c)
          </p>
        </div>
      </div>
    </body>
  </text>
</TEI>
