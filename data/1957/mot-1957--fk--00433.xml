<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__433/mot_1957__fk__433-001.pdf"/>
      <div type="motHeader" xml:id="i-T9kHQD4QP1RG7ck161tneY">
        <div type="motTitle" xml:id="i-BpKux35yrxUHZe45mqjSQ9"/>
        <div type="motSubmissionInfo" xml:id="i-HGTfp8GPU58kyrDQbXnzHf"/>
      </div>
      <div type="motBody" xml:id="i-DZBs7gWLsdd5Avzxnc7ZmS">
        <div xml:id="i-4JKkdeBGiZgoRTm2UktiAb">
          <p xml:id="i-MdtmGrtmNT3QK8UvC5uERU">
            6 Motioner i Första kammaren, nr 433 år 1957
          </p>
          <p xml:id="i-DTVN91bqHuhep14TTCqR9K">
            Nr 433
          </p>
          <p xml:id="i-FbiGH9ZLGx96cHshgU1XNp">
            Av fru Gärde Widemar, i anledning av Kungl. Maj:ts proposition
            angående omläggning av den juridiska och samhälls- vetenskapliga
            utbildningen.
          </p>
          <p xml:id="i-D6nwP3UrMgGXohrPPdzALo">
            Kungl. Maj:t har i proposition nr 86 framlagt förslag till omläggning
            av den juridiska och samhällsvetenskapliga utbildningen. Omläggningen
            förutsätter en utbyggnad av de juridiska fakulteternas personalorganisa-
            tion. 1949 års kommitté för den juridiska och samhällsvetenskapliga
            ut- bildningen föreslog inrättandet av sammanlagt 9 nya professurer,
            nämligen 3 i allmän rättslära, 2 i internationell rätt, 1 i finansrätt
            med finansveten- skap, 1 i civilrätt, särskilt arbetsrätt, 1 i
            förvaltningsrätt, särskilt social- vårdsrätt, och 1 i kriminologi.
            Därjämte föreslogs inrättandet av samman- lagt 19 s. k. preceptorstjänster.
            Universitetskanslern, som fann pro- fessurerna i internationell
            rätt i Uppsala och Lund icke lika nödvändiga för att utbildningen
            skulle kunna läggas upp på ett ändamålsenligt sätt, tillstyrkte
            i övrigt inrättandet av de av kommittén föreslagna professurer-
            na. Antalet preceptorer ansåg kanslern kunna reduceras till 13.
            De av de- partementschefen tillkallade särskilda utredningsmännen
            funno de av kanslern tillstyrkta professurerna erforderliga men
            föreslogo en ökning av antalet precepturer från 13 till 16. I
            den föreliggande propositionen har emellertid antalet professurer
            ytterligare begränsats, nämligen till 4, där- av 3 i allmän rättslära
            och 1 i finansrätt med finansvetenskap. Antalet precepturer har
            begränsats till 14. Genom de sålunda företagna begränsningarna
            synes den nya organisa- tionens funktionsduglighet allvarligt
            äventyras. Den i propositionen före- slagna utökningen av lärarpersonalen
            måste anses erforderlig redan för att — med det numera stora elevantalet
            — bedriva undervisningen i hit- tillsvarande form. Omläggningen
            av undervisningen avser emellertid även en intensifierad och kvalitativt
            förstärkt utbildning, och för förverkligan- det av denna torde
            den i propositionen föreslagna lärarorganisationen bli otillräcklig.
            Utredningsmännens förslag måste här anses representera det minimum,
            vilket icke kan underskridas om en reell reform skall komma till
            stånd. Det måste vidare uppmärksammas att de siffror över student-
            tillströmningen, vilka ligga till grund för förslaget, synas vara
            beräknade i underkant, särskilt för Stockholms del, och att, i
            den mån så framdeles visar sig vara fallet, den nya organisationen
            även av sådan anledning måste komma att svikta.
          </p>
          <pb facs="riksdagen-motions-pdf/data/1957/mot_1957__fk__433/mot_1957__fk__433-002.pdf"/>
          <p xml:id="i-LzLXdj9oX5hGWSpu2zrBxb">
            Motioner i Första kammaren, nr 433 år 1957 T
          </p>
          <p xml:id="i-KQGGmYZTk8GFqQtiEqmZHn">
            Nedskärningarna synas väsentligen ha grundats på uppfattningen
            att en- dast de föreslagna befattningarna vore oundgängligen nödvändiga
            för un- dervisningens behov. En kvalitativt högtstående undervisning
            av det slag reformen vill åstadkomma kan emellertid icke bedrivas
            utan samband med eller stöd av forskning. Bl. a. måste tillgång
            finnas till läroböcker, hand- böcker, liksom mera ingående bearbetningar
            av ämnets olika delar. Under- visningen kräver sålunda att lärarna
            få tillräcklig tid för författandet av sådana framställningar.
            Särskilt påtagligt är detta behov i sådana speci- ella discipliner
            som socialvårdsrätt, arbetsrätt, kriminologi, folkrätt och internationell
            privaträtt, där visserligen kursundervisningen icke beretts så
            stor plats men där de på facklitteratur grundade självstudierna
            måste bli desto mera omfattande. Sådan litteratur är även av stor
            betydelse för den fortbildning, åt vilken varje jurist även efter
            avlagd juridisk kandidat- examen måste ägna uppmärksamhet för
            att bibehålla sina kunskaper och sin yrkesfärdighet. Det vore
            därför olyckligt icke blott för forskningen utan även för undervisningen,
            om dessa discipliner såsom biämnen lades till professurer i andra
            ämnen, där de på grund av sin mera speciella karak- tär komma
            att bli tillbakasatta. Undervisningens behov kan ej bedömas så
            snävt att dit endast räknas den utmätta kursundervisningen, som
            leder fram till examen. Universitetens och universitetslärarnas
            uppgifter inom undervisningen sträcka sig längre än så. Å universitetslärarna
            ankommer att bevaka framsteg inom sin vetenskap i utlandet, följa
            med ny litteratur ävensom de allt talrikare utländska facktidskrifterna
            i sitt ämne samt vidarebefordra det väsentliga härav till den
            inhemska läsekretsen. Detta blir icke möjligt om så vidsträckta
            och krävande discipliner som de före- nämnda fogas såsom biämnen
            till professurer i andra lika omfattande ämnen. I fråga om professuren
            i internationell rätt i Uppsala kan därjämte er- inras om att
            principbeslut redan fattats om dess inrättande för att, som det
            hette, förmå nya vetenskapsidkare att specialisera sig på folkrätten
            och ägna sig däråt. Då numera bl. a. till följd härav kompetent
            lärarkraft torde stå att få till en professur i internationell
            rätt i Uppsala, kan ett full- följande från statsmakternas sida
            av de gjorda utfästelserna icke gärna längre uppskjutas. Vid en
            bedömning av antalet erforderliga juris professurer kan emeller-
            tid undervisningens omedelbara behov icke få vara avgörande. Därutöver
            måste statsmakternas och samhällets allmänna behov av att ha tillgång
            till kvalificerade vetenskapsmän på viktiga juridiska områden
            beaktas. Det är av väsentlig betydelse för rättslivet i allmänhet,
            att det särskilt på områden som stå i centrum för lagstiftning
            och rättspraxis vid de juridiska fakulteterna finnes företrädare
            för de ifrågavarande grenarna av rätts-
          </p>
          <pb facs="riksdagen-motions-pdf/data/1957/mot_1957__fk__433/mot_1957__fk__433-003.pdf"/>
          <p xml:id="i-QfcKbMFfqcgevti8P5P8mq">
            8 Motioner i Första kammaren, nr 433 år 1957
          </p>
          <p xml:id="i-6eFwsFTh1zzXc6rNAscx6M">
            vetenskapen som kunna ställa sina erfarenheter och sitt vetande
            till för- fogande. Den i proposition föreslagna organisationens
            funktionsduglighet hotas redan från början även av andra skäl.
            De av departementschefen föreslagna beskärningarna ha framför
            allt gått ut över antalet professurer. Det ökade behovet av lärarkrafter
            tillgodoses i stället genom s. k. preceptorer. Införandet av precepturer
            vid de juridiska fakulteterna i föreslagen om- fattning är en
            nyhet, och man vet ej hur denna reform kommer att verka. Ett av
            skälen till införandet av ett stort antal dylika precepturer är
            an- tagligen att man önskar vidga rekryteringsbasen för professurerna.
            Med hänsyn till de förhållanden, som råda på arbetsmarknaden för
            så kvali- ficerad juridisk arbetskraft, varom här är fråga, måste
            emellertid allvar- ligen ifrågasättas, om det skall bli möjligt
            att besätta dessa nya tjänster med kompetenta krafter. En preceptur
            kan icke utöva någon större lockelse på de jurister som det här
            gäller. Den föreslagna organisationen kan kom- ma att snarare
            verka avskräckande. Förhållandena vid de juridiska fakuil- teterna
            äro icke jämförliga med dem vid övriga fakulteter. Kraven för
            er- hållande av docentkompetens vid de juridiska fakulteterna
            äro numera i allmänhet relativt höga. Någon nämnvärd kompetensskillnad
            torde icke komma att kunna upprätthållas mellan preceptur och
            professur i ett ämne. Det kan exempelvis nämnas att vid ledigförklarandet
            av den enda hitintills besatta juridiska precepturen i landet
            samtliga anmälda sökande i annat sammanhang förklarats kompetenta
            till innehav av professur i ämnet. Ut- sikten för en i och för
            sig professorskompetent jurist att tillbringa stor del av sin
            aktiva tid som vetenskapsman i en befattning av så underordnad
            karaktär, som de föreslagna precepturerna i olika avseenden måste
            bli, är så föga uppmuntrande att de dugligaste, vilka regelmässigt
            kunna påräkna anställningar på annat håll, icke komma att välja
            den vetenskapliga banan eller i varje fall snart övergiva denna.
            Detta förhållande måste efter hand leda till en kvalitativ försämring
            inom de juridiska fakulteterna. Även kvantitativt kan rekryteringen
            befaras bli otillräcklig. Med de reservationer som ovan anförts
            kan propositionens förslag till ut- byggnad av de juridiska fakulteterna
            accepteras. Denna utbyggnad kan dock inte anses till fyllest,
            utan en utökning av organisationen är önskvärd, särskilt i följande
            punkter.
          </p>
          <p xml:id="i-9MdPaNvnPUpnReh2es6VdC">
            1) Professur i civilrätt, särskilt arbetsrätt, i Stockholm Departementschefens
            förslag innebär beträffande ämnet civilrätt vid Stockholms högskola
            en betänklig försvagning. Det har före departements- behandlingen
            rått enighet om behovet av en ny professur i civilrätt — det centrala
            ämnet i juristutbildningen — och om förläggningen av denna pro-
          </p>
          <pb facs="riksdagen-motions-pdf/data/1957/mot_1957__fk__433/mot_1957__fk__433-004.pdf"/>
          <p xml:id="i-YWkjqw4Xb1AiiiGMYBRJP2">
            Motioner i Första kammaren, nr 433 år 1957 9
          </p>
          <p xml:id="i-KvGtFNFhpNDoPJRhZ8CgZH">
            fessur till Stockholms högskola, som har det utan jämförelse
            största an- talet juris studerande. Professuren har föreslagits
            omfatta civilrätt, sär- skilt arbetsrätt, och denna specialisering
            av den föreslagna professuren har med hänsyn till arbetsrättens
            växande betydelse i det moderna sam- hället icke mött någon gensaga.
            Departementschefen vill emellertid från- gå de tidigare förslagen
            genom att kräva att en av de nuvarande professu- rerna i civilrätt
            omvandlas till en specialprofessur med nyss angivna äm- nesområde.
            Det måste dock anses både olyckligt och olämpligt om pro- fessorsrepresentationen
            i det viktigaste ämnet på detta sätt försvagas. De- partementschefen
            menar emellertid att civilrätten blir starkare represen- terad
            vid högskolan än för närvarande genom inrättandet av professuren
            i finansrätt, vilket ämne tidigare formellt belastat en av civilrättsprofessu-
            rerna. I realiteten har dock finansrätten sedan länge helt skötts
            av en bi- trädande lärare och sålunda icke betungat vederbörande
            civilrättspro- fessor. Den nya professuren i finansrätt påverkar
            sålunda icke civilrättens ställning. Såsom framgår av redogörelsen
            i propositionen för den nuvaran- de lärarorganisationen är en
            av professurerna i civilrätt, nämligen pro- fessuren i försäkringsrätt,
            som bekostas av fondmedel, en ren forsknings- professur. Innehavaren
            av denna kan blott i begränsad utsträckning tagas i anspråk för
            undervisning och examination. När departementschefen fram- håller
            att fyra professurer i fortsättningen uteslutande företräda ämnet
            civilrätt ger detta alltså ej en fullständig bild av lärarsituationen.
            Det måste nämligen framhållas, att av dessa professurer två skola
            vara special- professurer samt att åtminstone den av fondmedel
            bekostade specialpro- fessuren ej på vanligt sätt kan utnyttjas
            för undervisning och examination. Någon förbättring innebär därför
            ej departementschefens förslag, snarare en viss försvagning av
            civilrättsprofessurerna. En realistisk bedömning av undervisningsförhållandena
            ger vid handen att den av departementschefen föreslagna omläggningen
            av en civilrättsprofessur till att avse civilrätt, särskilt arbetsrätt,
            med hänsyn till det stora undervisningsbehovet i civil- rätt vid
            Stockholms högskola i praktiken blir en reform på papperet och
            sålunda ej kommer att leda till någon förändring för arbetsrättens
            del. Blir det åter fråga om en verklig omläggning av en professur
            i civilrätt till en specialprofessur i arbetsrätt blir följden
            en försvagning av civilrätten i allmänhet. Det är synnerligen
            önskvärt att intetdera av dessa alternativ blir verklighet, och
            jag föreslår därför, i enlighet med utredningsmännens förslag,
            nyinrättande vid Stockholms högskola av en professur i civilrätt,
            särskilt arbetsrätt.
          </p>
          <p xml:id="i-4b9dczcrprudaf1tMAdE6p">
            2) Professuren i offentlig rätt, särskilt socialvårdsrätt, i
            Stockholm Då den rättsvetenskapliga avdelningen i början av seklet
            tillkom vid
          </p>
          <pb facs="riksdagen-motions-pdf/data/1957/mot_1957__fk__433/mot_1957__fk__433-005.pdf"/>
          <p xml:id="i-XSrRMJ4c4baHXCDEqPDGb8">
            10 Motioner i Första kammaren, nr 433 år 1957
          </p>
          <p xml:id="i-BER6ewmxXiEiNLNAd4K4VD">
            Stockholms högskola, utgjorde antalet professurer vid rikets
            tre juridiska fakulteter 22. Detta antal har nu stigit till 26,
            vartill komma de två pro- fessurerna i rättsvetenskap vid handelshögskolorna.
            I propositionen före- slås nu en ytterligare utökning med 4 till
            sammanlagt 32 juridiska pro- fessurer i landet. Om propositionen
            bifalles oförändrad, innebär detta så- lunda att på 50 år antalet
            rättsvetenskapliga professurer i offentlig rätt oförändrat varit
            3 och därvid avses skola förbliva. Den offentliga rätten och särskilt
            förvaltningsrätten har under detta halva sekel undergått en ofantlig
            expansion. Sistnämnda ämne kunde ännu vid sekelskiftet karak-
            teriseras som ett slags kommenterad statskalender. Ämnet har nu
            svällt ut till en mycket omfattande och svåröverskådlig disciplin.
            En fortsatt ut- veckling i samma riktning kan förutses. I våra
            dagar ingripa offentliga rättsregler på ett ofta livsavgörande
            sätt för ett mycket stort antal med- borgare. Huvuddelen av de
            författningsförslag, till vilka riksdagens leda- möter ha att
            årligen i sitt lagstiftande arbete taga ställning, faller helt
            eller till väsentlig del inom den offentliga rättens ram. Det
            är med hänsyn till dessa förhållanden naturligt att alla utrednings-
            instanserna, de sakkunniga, universitetskanslern och utredningsmännen,
            förordat en utökning av antalet lärostolar i offentlig rätt med
            en professur i offentlig rätt, särskilt socialvårdsrätt, vid Stockholms
            högskola. Bl. a. statsrevisorernas påpekanden till årets riksdag
            om nuvarande brist på överblick över hela det väsentliga rättsområde
            som socialvårdsrätten ut- gör har visat att även ur praktisk synpunkt
            en lärostol i denna disciplin är angelägen. Eljest torde forskningsarbetet
            på detta stora hittills obe- aktade fält knappast komma i gång.
            Propositionens förslag att i detta ämne inrätta en preceptur innebär
            icke någon lösning. Av skäl, som förut anförts, torde icke en
            tjänst av angivet slag kunna locka någon kvalificerad sökande,
            i varje fall icke någon som är beredd att kvarstanna längre tid
            å tjänsten. Skall verkligen det efter- strävade syftet nås att
            få fram en grundläggande forskning och undervis- ning i detta
            ämne, torde det vara ofrånkomligt att riksdagen med bifall till
            det av alla de förberedande instanserna omfattade förslaget uttalar
            sig för inrättandet av en professur i offentlig rätt, särskilt
            socialvårdsrätt, vid Stockholms högskola, vilket jag sålunda vill
            förorda.
          </p>
          <p xml:id="i-HMHxHCgXe75aVc2GCBnRLi">
            3) Lärartjänster i finansrätt I de nya studieplanerna är finansrätten
            avsedd att studera efter civil- rätten i slutet av studierna.
            Vidare har som obligatoriskt ämne upptagits företagsekonomi med
            särskild inriktning på redovisning och finansiering. Dessa förändringar
            kunna förväntas möjliggöra, att de finansrättsliga studierna lämna
            ökade teoretiska och praktiska insikter i ämnet. En för-
          </p>
          <pb facs="riksdagen-motions-pdf/data/1957/mot_1957__fk__433/mot_1957__fk__433-006.pdf"/>
          <p xml:id="i-U4VESoW6vD5TWR8omGdgMk">
            Motioner i Första kammaren, nr 433 år 1957 11
          </p>
          <p xml:id="i-QyVu4s3yHLJL6HJaJmShRy">
            utsättning härför är emellertid att tillräckliga lärarkrafter
            finnas. Vad särskilt angår Stockholms högskola är undervisningsbehovet
            betydande även vid ett så begränsat antal studerande, som propositionen
            förutsätter. Prognosen angående studentantalet är påtagligt för
            låg, men även om den- na skulle visa sig vara riktig, är propositionens
            förslag med allenast en lärare i ämnet helt otillräckligt. Den
            bärande tanken i utredningsmännens promemoria och i propositionen
            är att de studerande skola ha möjlighet att påbörja studier i
            ämnet såväl höst- som vårterminen. Därav följer att en grundläggande
            teoretisk undervisning måste meddelas varje termin. Därutöver
            tillkomma vetenskapliga föreläsningar, tillämpningsövningar samt
            i viss omfattning undervisning för licentiander. Slutligen har
            avsetts att deklarationsövningar skola ledas av praktiskt verksamma
            jurister. För att detta program skall kunna fullföljas ha utredningsmännen
            ut- gått ifrån det antagandet, att jämte den ordinarie läraren
            en docent alltid skall finnas till hands för grundläggånde undervisning,
            samtidigt som ut- redningsmännen synas vara av den uppfattningen,
            att docenter i princip icke skola anlitas för den ordinarie undervisningen
            utan hålla specialföre- läsningar. I sammanhanget må vidare erinras
            om det allmänna uttalandet av utredningsmännen, ”att de fåtaliga
            docenterna ofta komma att anlitas som vikarier”. Denna motsägelsefulla
            uppläggning är tydligtvis ohållbar. Vad särskilt angår tillgången
            på praktiker för mera kvalificerad teoretisk undervisning visar
            erfarenheten, att det icke är möjligt att påräkna att så- dana
            skola finnas villiga att binda sig för mer än några års undervisning.
            Erinras må vidare om att bristen på kvalificerade skattejurister
            visat sig mycket påtaglig för lagstiftningsuppdrag, och flera
            viktiga utredningar ha fått sättas på framtiden i brist på lämpliga
            utredningsmän. För att er- hålla kontinuitet i undervisningen
            är det nödvändigt att i varje fall den grundläggande teoretiska
            utbildningen handhaves av akademiska lärare. Praktiskt verksamma
            jurister erfordras därutöver för undervisning på spe- ciella områden.
            En annan icke oviktig omständighet är att intresset för finansrätten
            ökat väsentligt under senare år och att detta intresse genom att
            de studerande erhålla erforderliga förkunskaper i företagsekonomi
            och civilrätt kommer att ytterligare öka. Finansrättens anknytning
            till dessa ämnen samt även till nationalekonomien gör det i hög
            grad sannolikt att många studerande komma att välja finansrätten
            som fördjupningsämne eller att välja ämnen med anknytning till
            finansrättsliga problem. Jag anser därför, att två ordinarie lärartjänster
            erfordras vid Stock- holms högskola, detta icke minst med tanke
            på de betydande allmänna forskningsuppgifter, som föreligga i
            ämnet. Vikten av att de allmänna principiella spörsmålen samt
            de internationella skatteproblemen bearbetas
          </p>
          <pb facs="riksdagen-motions-pdf/data/1957/mot_1957__fk__433/mot_1957__fk__433-007.pdf"/>
          <p xml:id="i-7JoTkh2fFGNY6RxvNCTmCd">
            Motioner i Första kammaren, nr 433 år 1957 ,
          </p>
          <p xml:id="i-HPwDZbTmTeZ7nUca6gmfeF">
            och belysas behöver knappast ytterligare betonas. För samhällslivet
            är det av vikt att finansrätten är väl representerad vid de akademiska
            lärosätena. En möjlig lösning är att en av dessa båda tjänster
            blir gemensam för Stock- holms högskola och handelshögskolan i
            Stockholm. Jag föreslår därför, att riksdagen förordar inrättandet
            av ytterligare en ordinarie lärartjänst i finansrätt vid Stockholms
            högskola och att förhandlingar, om så erford- ras, upptagas med
            handelshögskolan i Stockholm för delning av kostnader- na för
            denna tjänst.
          </p>
          <p xml:id="i-6AxNn1gY3sRgB7WmBjQGC3">
            Professurer i internationell rätt Då år 1938 principbeslut fattades
            om inrättandet av en professur i inter- nationell rätt i Uppsala
            utvecklade initiativtagaren till beslutet, dåvarande professorn
            Östen Undén, utförligt skälen för inrättandet av professurer i
            folkrätt och internationell privat rätt, vartill i detta sammanhang
            kan hän- visas (prop. 218/1938). Också den förenämnda kommittén,
            som ansåg att alla åtgärder till främjande av intresset för internationell
            rätt borde vid- tagas, anförde härför vägande argument (SOU 1953:
            s. 206). De skäl, som 1938 års förslagsställare och kommittén
            anfört, tala alltjämt och med till- tagande styrka för inrättandet
            av professurer i internationell rätt i Upp- sala och Lund. Till
            de anförda skälen ha under de gångna åren fogats nya. De båda
            inom den internationella rätten fallande ämnesområdena folkrätt
            och internationell privaträtt äro av växande betydelse, varom
            här blott några ytterligare antydningar torde vara erforderliga.
            Både enskilda personer och inhemska myndigheter ställas i växande
            grad inför folkrättsliga spörsmål. Antalet internationella organisationer
            liksom tjänstemannastaberna däri ökas ständigt, vilket kräver
            personal, som är förtrogen med folkrättsliga frågeställningar.
            Särskilt Sverige, som tradi- tionellt för en neutralitets- eller
            alliansfri politik, blir i stor utsträckning anlitat för olika
            internationella uppdrag, som vi icke kunna undandraga oss. Redan
            på denna grund ha vi särskilda förpliktelser att hålla en hög
            standard på undervisningen och forskningen i folkrätt inom landet.
            Den internationella privaträtten har i likhet med folkrätten givits
            ett begränsat utrymme i fråga om kursundervisningen vid de juridiska
            stu- dierna. Anledningen härtill är måhända den att med blott
            ett rättssystem inom landets gränser internationellt privaträttsliga
            frågor icke så ofta behöva uppkomma som i länder där, såsom Förenta
            staterna, ett flertal olika rättssystem förekomma jämsides med
            varandra. De pågående inte- grationsprocesserna i Nordens och
            Europas näringsliv liksom den allt inten- sivare samfärdseln mellan
            länderna måste också för svenska juristers del leda till ett ökat
            behov av kunskapen om hur konflikter mellan svensk och utländsk
            rätt skola lösas. Elementära insikter i huru rättsmaskineriet
            fun-
          </p>
          <pb facs="riksdagen-motions-pdf/data/1957/mot_1957__fk__433/mot_1957__fk__433-008.pdf"/>
          <p xml:id="i-4er75onh7NvLQ2bxoB2bLt">
            Motioner i Första kammaren, nr 433 år 1957 13
          </p>
          <p xml:id="i-51DjGzRW7WGph2jK66Cyrn">
            gerar i de länder, med vilka vi ha de livligaste handelsförbindelserna,
            kom- ma säkerligen likaså att bli nödvändiga för ett stort antal
            svenska jurister. Möjligheter synas nu föreligga att erhålla kompetent
            lärarkraft för be- sättandet av en professur i internationell
            rätt i Uppsala. Kompetenta sökande kunna måhända även påräknas
            för besättande av en professur i internationell rätt i Lund. Jag
            hemställer därför, att professuren i internationell rätt (folkrätt
            och internationell privaträtt) i Uppsala kommer till stånd från
            och med budget- året 1958/59 samt att principbeslut nu fattas
            angående inrättandet av en professur i internationell rätt (folkrätt
            och internationell privaträtt) i Lund.
          </p>
          <p xml:id="i-KUZQ27JMrB7oorY1MQToPj">
            Precepturen i straff- och processrätt i Uppsala och Lund Ämnena
            straffrätt och processrätt förbli alltfort omfattande och vik-
            tiga ämnen i juris kandidatexamen. Då studietiden för dessa ämnen
            enligt förslaget är förhållandevis mycket kort, måste det vara
            desto angelägnare, att även här en effektiv undervisning kan beredas
            de studerande. I utred- ningsmännens förslag ha beräknats 277
            årliga undervisningstimmar i straffrätt och 238 årliga undervisningstimmar
            i processrätt i Uppsala och Lund mot 416 respektive 345 timmar
            i Stockholm. Redan därvid har alltså hänsyn tagits till det beräknade
            lägre studentantalet i universitetsstäder- na. Av den föreslagna
            undervisningen belöper i dessa städer på den för straff- och processrätt
            gemensamma precepturen 62 respektive 58 timmar. Då man får utgå
            från att professorn i ämnet i alla fall med hänsyn till hans skyldighet
            att jämväl bedriva vetenskaplig forskning icke kan åläggas större
            undervisningsskyldighet än beräknade 120 timmar och då den ordi-
            narie undervisningen näppeligen synes kunna överlåtas på praktiker
            i större utsträckning än som skett enligt utredningsmännens förslag,
            skulle den föreslagna precepturens indragning medföra att antalet
            undervisnings- timmar finge sänkas till 215 i straffrätten och
            180 i processrätten i Upp- gala och Lund. Härtill kommer, att
            då man för straffrättens vidkommande i Uppsala och Lund inräknat
            docentundervisning i detta ämne, man måste räkna med att en tillfredsställande
            undervisning skall kunna bedrivas även med bortfall av dessa timmar.
            Frånräknas dessa, blir resultatet, om den av utredningsmännen
            föreslagna lärartjänsten (precepturen) i straff- och processrätt
            icke inrättas, att undervisningen i dessa ämnen i Uppsala och
            Lund kommer att omfatta sammanlagt endast 370 timmar mot 755 i
            Stock- holm eller alltså mindre än hälften. Propositionen ger
            ingen antydan om hur man tänkt sig, att en tillfredsställande
            undervisning skall kunna upp- rätthållas trots en så avsevärd
            nedskärning av det planerade timantalet som synes oundgänglig,
            därest den föreslagna precepturen icke inrättas.
          </p>
          <pb facs="riksdagen-motions-pdf/data/1957/mot_1957__fk__433/mot_1957__fk__433-009.pdf"/>
          <p xml:id="i-QJkq9pY7YjVKoLixJGf8hR">
            14 Motioner i Första kammaren, nr 433 år 1957
          </p>
          <p xml:id="i-4FXTsNhxeUQUEz3iaZo8Zm">
            Departementschefens förslag på denna punkt synes medföra en allvarlig
            risk för att reformen med avseende på straff- och processrätt
            i Uppsala och Lund kommer att förfelas. Tilläggas kan även att
            behovet av veten- skaplig forskning i de nämnda ämnena är så betydande,
            att detta ensamt motiverar att de i Uppsala och Lund icke företrädas
            av endast en ordinarie lärare. Jag hemställer därför, att de av
            utredningsmännen föreslagna lärar- tjänsterna (precepturerna)
            i straff- och processrätt i Uppsala och Lund komma till stånd.
          </p>
          <p xml:id="i-3Xv1fJDsucpXVqj52tuoT6">
            Forskningsdocenturen Slutligen måste uppmärksamheten fästas därpå,
            att de av universitets- kanslern föreslagna forskningsdocenterna
            — en vid varje fakultet — icke upptagits i departementschefens
            förslag. Det torde vara ställt utom tvivel, att dessa tjänster
            skulle på lång sikt i hög grad gagna den juridiska forsk- ningen
            och indirekt även undervisningen. Även för rekryteringen av de
            or- dinarie undervisningstjänsterna ter det sig emellertid angeläget,
            att tids- begränsningen av de vanliga docenturerna kan kombineras
            med en möjlig- het att vid akademierna bibehålla särskilt förtjänta
            forskare, som en över- gång till forskningsdocentur erbjuder.
            Härvidlag må ock nämnas att forsk- ningsdocenturerna förutsättas
            bli besatta endast i särskilt kvalificerade fall och följaktligen
            icke komma att draga kostnader som motsvara ordinarie tjänster.
            Jag hemställer därför även, att de av universitetskanslern före-
            slagna tre forskningsdocenturerna inrättas. Med stöd av det ovanstående
            får jag hemställa, att riksdagen vid behandlingen av Kungl. Maj:ts
            propo- sition nr 86 måtte besluta företaga de ändringar i de där
            föreslagna personalorganisationerna m. m. vid de juridiska fakulteterna,
            som ovan föreslagits, samt att i övrigt be- akta vad i det föregående
            anförts.
          </p>
          <p xml:id="i-7oy7fqTj5jqhqXFAudXh6H">
            Stockholm den 22 mars 1957
          </p>
          <p xml:id="i-DFDu6je7X8errsMx5LGL8s">
            Ingrid Gärde Widemar
          </p>
          <p xml:id="i-Vs6TnmCxCb1tASoenwvi1u">
            Alfa Boktr. Sthlm 1957
          </p>
        </div>
      </div>
    </body>
  </text>
</TEI>
