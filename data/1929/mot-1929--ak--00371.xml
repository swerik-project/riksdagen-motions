<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1929--ak--00371">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__ak__371/mot_1929__ak__371-001.pdf"/>
      <fw xml:id="i-M3QXsD1LhaSKbyPXDaDSLT">
        Motioner i Andra kammaren, Nr 371. 9
      </fw>
      <div xml:id="i-7LsK8nJ19kzhgZHZybHuNU" type="motHeader">
        <div xml:id="i-RPxCraRBp1TWsjdA26fq4z" type="motTitle"/>
        <div xml:id="i-BD9GVgugW59RexPytgW7K3" type="motSubmissionInfo"/>
      </div>
      <div xml:id="i-MzDzrhJfETnYhmhMULXoRM" type="motBody">
        <div xml:id="i-EKiXz6ukUw5Xk3SVa3eyZ2">
          <p xml:id="i-Re5Z3SiZedQc9ddcxCj885">
            Nr 371.
          </p>
          <p xml:id="i-2aoCA4qErzrHAHwWoixJy9">
            Av herr Osberg, angående allsidig utredning samt för- slag i
            fråga om tillsyn över vården m. m. av done- rade medel och stiftelser.
          </p>
          <p xml:id="i-AA5mtU5kPj6ctR2ygsiJsU">
            En rätt allmän uppfattning har under senare år givit uttryck
            åt, att vårt donationssystem vilar på allt för godtycklig grund.
            En mångfald framställningar har gjorts till riksdagen, gående
            ut på att åstadkomma ordning och reda, närmast med tanke på förvaltning
            och kontroll. Emellertid har donationsrörelsen i vårt land nått
            en stor utveckling, vilket framgår av en jämförelse beträffande
            stiftelseförmögenheten 1910 och 1928. Det förstnämnda året var
            summan 329,529,193 kronor och 19238 600 miljoner kronor, enligt
            aktuarie Yngve Fritzells verkställda utredning för landskommunernas
            förbund; således en ökning på 18 år med icke mindre än 270 miljoner
            kronor, alltså i genomsnitt 15 miljoner kronor per år. Med dessa
            fakta för ögonen måste man nog tänka på andra åtgärder vid sidan
            av kontrollverksamheten. Enligt mitt förmenande kan icke statsmakterna
            ställa sig passiva till denna stora rörelse, som undan för undan
            i rätt hastigt tempo för över den ena miljonen efter den andra
            från rörligt till bundet kapital och på samma gång från beskattningsbart
            kapital till obeskattningsbart. Det torde icke kunna bortresoneras,
            att skall detta system fritt få fortgå, komma vi in i olidliga
            förhållanden beträffande en sund utveckling. De personer, som
            bliva i tillfälle att överföra kapitalet från fri till bunden
            form, äro vanligen bosatta i de större städerna, men däremot icke
            sällan födda och fostrade på landsbygden och i många fall i ekonomiskt
            hänseende under brydsamma förhållanden, men sedan det lyckats
            för dessa personer att bilda kapital har minnet slappnat och ögat
            blivit skumt för de förhållanden, som råda ute på vidderna. Städernas
            bländande kraft har verkat på dem, så att när stadiet nalkas,
            när de själva icke längre kunna bliva betjänta av det förvärvade
            kapitalet, utfärdas ofta testamente till en mångfald olika ändamål
            och huvudsumman går till de förmögna sam- hällena, som framgår
            av följande. Stitelsekapitalet 1910, som förut nämnts, uppgick
            till i runt tal 329 miljoner kronor; av detta belopp ägde Stockholm
            175 miljoner, Göteborg 41 miljoner och Uppsala 15 miljoner eller
            tillsamman dessa tre städer 231 miljoner kronor. Denna ständiga
            utsugning från de produktiva fälten av kapital skall helt naturligt
            visa sig i det långa loppet vara förkastligt. Huvudsumman av donerade
            medel kommer undervisning och barm- härtighet till godo och båda
            dessa ändamål äro ju behjärtansvärda, men
          </p>
          <pb facs="riksdagen-motions-pdf/data/1929/mot_1929__ak__371/mot_1929__ak__371-002.pdf"/>
          <fw xml:id="i-QfEHsyEhTAEpxCYjqHMD62">
            10 Motioner i Andra kammaren, Nr 371.
          </fw>
          <p xml:id="i-RHDUjh2Y7t9sYgrFWGyhRp">
            å andra sidan måste man taga i betraktande, om icke den stora
            ivern för utövande av barmhärtighet borde läggas om i någon mån
            i den riktningen att hjälpa individerna vid deras start i livet.
            Om de givmilda inriktade sig på sådan barmhärtighet, skulle det
            icke bli så stort behov av barm- härtighet i sista stadiet. De
            gåvor, som nu överlämnas till barmhärtig- heten, blir i själva
            verket fattigunderstöd, om de än gå under ett så förtäckt namn
            som pauvres honteux. Hjälpen kommer i stort sett de rika samhällena
            till godo, t. ex. Stockholm, som sitter inne med över halva rikets
            bärkraft i skattehänseende. Allt för stor iver att anslå medel
            till den studerande ungdomen kan även få menliga följder. Möjlighet
            att få många och stora stipendier lockar naturligtvis alltför
            stort antal in på studiebanan, och följden blir att landet får
            en överbyggnad som icke underlaget mäktar bära. Påfrestningen
            har redan gjort sig märkbar och försiktigheten bjuder återhållsamhet,
            i syfte att skona samhällsbyggnaden från att taga alltför stor
            skada. År 1927 väckte jag motion nr 74, vari jag hemställde, att
            riksdagen ville i skrivelse till Kungl. Maj:t anhålla, att Kungl.
            Maj:t ville låta all- sidigt utreda frågan om tillsyn från statens
            sida över vården och för- valtningen av donerade medel och stiftelser;
            jämväl undersöka i vilken utsträckning stiftelser böra beskattas
            och regleras från otidsenliga bestäm- melser till tidsenliga sådana;
            vidare om lämplighet av att tillkommen donation underställes viss
            myndighet för granskning, innan sådan donation kan äga giltighet.
            Den till årets riksdag av Kungl. Maj:t avlämnade propositionen
            nr 83 med förslag till lag om tillsyn över stiftelser torde för
            många vara en besvikelse; man hade nog väntat ett förslag av helt
            annan innebörd än det föreliggande. Visserligen innebär lagförslaget
            någon förbättring (i nu rådande förhållande) beträffande tillsyn
            över stiftelser, men denna åt- gärd räcker icke, enligt mitt förmenande.
            Om man tar del av förslagets andra paragraf:
          </p>
          <p xml:id="i-XNAz6NaurLd9HwLHKaHKRj">
            Inledande bestämmelser
          </p>
          <p xml:id="i-Uqq8LhESGPf8puhWmjrMW7">
            finner man att från anmälningsplikt äro undantagna: 1) stiftelse,
            vars styrelse utgöres av statsmyndighet eller vars räkenskaper
            äro föremål för granskning i riksräkenskapsverket; 2) stiftelse,
            som förvaltas av riddarhusdirektionen eller av akademi eller annan
            inrättning, för vilken Konungen fastställt stadgar; 3) stiftelse,
            som har av Konungen fastställda stadgar och enligt dem står under
            särskilt anordnad tillsyn; 4) stiftelse, anförtrodd åt ideell
            förening eller annat samfund; 5) stipendiestiftelse vid enskild
            undervisningsanstalt; 6) stiftelse till förmån för medlemmar av
            viss släkt eller vissa släkter; 7) stiftelse, vars förmögenhet
            ej överstiger femtusen kronor; och 8) stiftelse, som genom Konungens
            förordnande eller stiftarens föreskrift är undantagen från tillsyn
            enligt denna lag.
          </p>
          <pb facs="riksdagen-motions-pdf/data/1929/mot_1929__ak__371/mot_1929__ak__371-003.pdf"/>
          <fw xml:id="i-P6y925NUscMwYkRTWfag4q">
            Motioner i Andra kammaren, Nr 371. 11
          </fw>
          <p xml:id="i-7gA4PcmWQLxUoCvjnSVTPs">
            När här uppräknade undantag blivit gjorda, har åtminstone det
            väsent- liga av donations- och stiftelsekapitalet befriats från
            anmälningsplikt. Min uppfattning går ut på att alla stiftelser
            och donationer skola anmälas och att inregistrering av samtliga
            skall ske hos centralt ämbetsverk, t. ex. socialstyrelsen eller
            riksräkenskapsverket. Genom ett sådant förfaringssätt skulle vinnas
            större översikt beträffande hela donationsförfarandet. Med det
            omfång denna rörelse fått, måste det ovillkorligen betraktas som
            ett allmänt intresse. Det kan icke vara förenligt med en sund
            rättsuppfattning att t. ex. en person för hundratals år sedan
            stipulerade villkor, som i alla tider skulle stå orubbade. =En
            person t. ex. donerade för 300 år sedan 1,000,000 kronor för visst
            ändamål, under villkor att halva avkastningen fick tagas i anspråk
            varje år för det ändamål donationen avsåg att främja, men den
            andra hälften av avkastningen skulle fonderas jämte huvudkapitalet
            för varje år undan för undan, eller för evinnerliga tider som
            det så ofta heter i donationsbestämmelser. Under den tidsperiod
            jag här tillåtit mig anföra skulle ju grundkapitalet svällt ut
            orimligt, och ju längre fram i tiden detta förhållande fick fortgå,
            ju orimligare skulle ställningen te sig. Det saknas icke tendenser
            inom stiftelserörelsen, som peka i den riktning jag här angivit,
            t. ex. Uppsala universitets jordpolitik. Som regel avsätter den
            varje år från jorddomänerna ett visst belopp till förvärv av nya
            jord- och skogsområden. Man kan ju fråga sig om detta är ett fullt
            lojalt förfaringssätt. Staten får ju varje år täcka det belopp
            som icke universitetet förmår täcka med egna medel. Avsätter då
            universitetet varje år visst belopp innan bristen begäres av riksdagen,
            är det ju staten som varje år donerar till läroanstalten och icke
            universitetet. Jag kunde även nämna en stipendieinrättning som
            fonderar en tiotusen kronor varje år av kapitalets avkastning.
            Får donationsrörelsen fortgå opåtalt och med den ensidiga uppfattningen,
            som i allmänhet synes prägla givare, komma orimliga konsekvenser
            att visa sig. Vad man mest kan vända sig emot, är att givare icke
            synas vara mäktiga förstå, att deras rikedomar hämtats från de
            produktiva vidderna och att produktionen varit medlet för dem
            att bilda kapital; de känna icke den goda regeln att därifrån
            man skördar, dit bör man också något återbörda. Glädjande nog
            kan man finna en och annan donator, som placerar sina medel i
            produktionens tjänst, men de äro snart räknade. Om man blott kunde
            få en upplysning till stånd, som kunde öppna ögonen på sådana
            som äga kapital och icke längre ha behov av detsamma, att lämna
            medlen till höjande av vårt lands produktion och på samma gång
            hjälpa de unga ute i bygderna att kunna stanna kvar, där de egentligen
            höra hemma, vilket även skulle ha det goda med sig att hämma alltför
            stor invandring till de redan överbefolkade städerna. Kunde man
            åstadkomma något sådant skulle inte sittande regeringar behöva
            sysela med exportfunderingar av vårt folkmaterial.
          </p>
          <pb facs="riksdagen-motions-pdf/data/1929/mot_1929__ak__371/mot_1929__ak__371-004.pdf"/>
          <fw xml:id="i-UxKYCYrETwj6B2TQi1UaHX">
            12 Motioner i Andra kammaren, Nr 371.
          </fw>
          <p xml:id="i-GbPf8hssHFcdxUr6euBHUo">
            Det är rätt egendomligt att icke Kungl. Maj:t ägnat någon tanke
            åt beskattning i allmänhet av redan befintligt stiftelse- och
            donationskapital, när denna rörelse bundit så stor del av landets
            kapital och när rörelsen ohejdat fortgår. För min del har jag
            kommit till den fasta uppfattningen att alla stiftelse- och donationsmedel
            böra statsbeskattas (ej kommun- beskattas). Lämpligen borde sådan
            beskattning utgå med 1 4 på stiftelse- kapitalet, och borde skattebeloppet
            ingå i en statens rörlig produktiv fond, som varje år borde stå
            till riksdagens förfogande till att stödja produktiva företag,
            som kunde tillfälligtvis vara i brydsamt läge, t. ex. betodling,
            fiske eller stöd åt ort, som drabbats av missväxt, egnahemsverksamhet
            o. d. Den av Kungl. Maj:t till riksdagen överlämnade propositionen
            nr 83 bör av riksdagen avslås, och bör riksdagen i skrivelse till
            Kungl. Maj:t begära ny utredning gående ut på allmän statsbeskattning
            av befintliga stiftelse- och donationsmedel, frånsett vilket ändamål,
            de äro avsedda för. Vidare bör tagas under omprövning reglering
            av otidsenliga bestämmelser beträffande sådana stiftelser, som
            icke tjäna tidsenliga krav, samt för- anstalta om prövning av
            nytillkomna donationers berättigande. På grund av det anförda
            hemställer jag,
          </p>
          <p xml:id="i-Ah4eXUCXKbrQtEfBHoVc8c">
            att riksdagen ville i skrivelse till Kungl. Maj:t anhålla att
            Kungl. Maj:t ville låta allsidigt utreda frågan om tillsyn från
            statens sida — av central myndighet — över vården och förvaltningen
            av donerade medel och stiftelser; jämväl undersöka reglerings-
            och granskningsförfarandet enligt ovan angivna grunder; samt för
            riksdagen framlägga det förslag, som kan av utredningen framgå.
          </p>
          <p xml:id="i-MWDu26m2tN37hF2b2yiudf" type="date">
            Stockholm den 23 februari 1929.
          </p>
          <div xml:id="i-CJBeDqgadZNJ8U5rqFxT6X" type="signatureBlock">
            <p xml:id="i-KsVYcywxYzVSAkwzWJx2Sr" who="i-N7sVTEwk6zFPbv53NfRyWt" type="signature">
              Oscar Osberg
            </p>
          </div>
        </div>
      </div>
    </body>
  </text>
</TEI>
