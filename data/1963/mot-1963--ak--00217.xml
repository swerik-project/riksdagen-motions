<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00217">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__217/mot_1963__ak__217-001.pdf"/>
      <fw xml:id="i-BiykwtdCnaKs2j7FghcqBB">
        Motioner i Andra Kammaren, nr 217 år 1963 3
      </fw>
      <div xml:id="i-C45mZLcRys6CDdTGNxTKGV" type="motHeader">
        <div xml:id="i-WTyzvGFVCaBQcXfD7cnEHZ" type="motTitle"/>
        <div xml:id="i-9oYSQcigQGwRpLsg8NBVAD" type="motSubmissionInfo"/>
      </div>
      <div xml:id="i-8NZTYZ4pDastVmAYLKp61P" type="motBody">
        <div xml:id="i-B56mGUg4VmvmFfSZg5fw13">
          <p xml:id="i-H98VmW9mWyLVQUHsCUJUs9">
            Nr 217
          </p>
          <p xml:id="i-6iLXmpmofHZqsFJnjA24MX">
            Av herr Sköld m. fl., i anledning av Kungl. Maj:ts framställning
            om höjning av språngavgifterna för halvblodshingstar
          </p>
          <p xml:id="i-3Vb82qWCvkkNpXcunSnZrM">
            vid statens hingstdepå och stuteri vid Flyinge. (Lika lydande
            med motion nr 181 i Första kammaren)
          </p>
          <p xml:id="i-MvYtcZ5ei1JwW3QKChEwco">
            Under punkten om anslag till Statens hingstdepå och stuteri vid
            Flyinge: Avlöningar (IX huvudtiteln sid. 52) föreslår departementschefen
            för- höjning av språngavgifterna för halvblodshingstar från nuvarande
            75 till 200 kronor. Härigenom beräknas inkomsterna för hingstdepån
            stiga med 172 000 kronor. Departementschefen förmenar att den
            skillnad mel- lan inkomster och utgifter om ca 525 000 kronor
            som förelåg för bud- getåret 1961/62 beträffande hingstdepån har
            lett till att varje unghäst av halvblod kostade staten ca 1500
            kronor. Denna uppgift förefaller högst överdriven, eftersom ingen
            hänsyn tagits till hingstdepåns och stuteriets kostnader för fullblodsaveln.
            Den sålunda förordade höjningen av språngavgifterna innebär givetvis
            på en omväg minskning av statens stöd till halvblodsaveln. Visserligen
            antar departementschefen att stoägarna skulle kunna få täckning
            för den ökade omkostnaden genom uttagande av högre priser på försålda
            hästar. Men möjligheterna härtill beror givetvis på marknadsläget,
            och ingen kan därför förutse prisutvecklingen. Antagandet i fråga
            blir därför endast en förespegling. De ökade anslagen till å ena
            sidan arméns remontering, som chefen för försvarsdepartementet
            föreslår (IV huvudtiteln sid. 102), samt å andra sidan statens
            stöd åt amatörridsporten (IX huvudtiteln sid. 51) ger endast små
            möjligheter till ett högre hästpris. Dessa båda försälj- ningsställen
            är dock de viktigaste för avyttring av de bästa halvblods- hästarna.
            Den ifrågasatta minskningen av stödet till halvblodsaveln står
            i dålig överensstämmelse med statsmakternas utfästelser, senast
            1959 i prop. nr 48, i samband med beslutet om avskaffandet av
            hästavelsfonden och statens lånefond för hästavelns befrämjande.
            Då uttalades att stödet till hästaveln i princip skulle vara oförändrat.
            I detta sammanhang bör erinras om att anordningen med totalisator
            vid trav- och galopptävlingar just till- kom för att skaffa medel
            till befrämjandet av hästaveln. Viss del av inkoms- terna därav
            tillfördes till en början via statliga fonder hästaveln. När se-
            dermera av budget- och bokföringstekniska skäl dessa fonder efter
            hand
          </p>
          <pb facs="riksdagen-motions-pdf/data/1963/mot_1963__ak__217/mot_1963__ak__217-002.pdf"/>
          <fw xml:id="i-Up6H9nXYVkvB8X4pFWTrtV">
            6 Motioner i Andra Kammaren, nr 217 år 1963
          </fw>
          <p xml:id="i-3a4nBPc3QRvcpeMqf9ZFxv">
            avskaffats, har vid varje tillfälle uttalats att statsstödet
            till hästaveln därigenom icke skulle förminskas. Sedermera har
            visserligen framkommit förslag till nedprutning av detta stöd,
            men dessa har i överensstämmelse med ovan antydda utfästelser
            alltid avvisats av riksdagen. Under senare år har tendenser framträtt
            till att överflytta en del av stödet från stats- budgeten till
            hästsportorganisationerna. Sålunda träffades 1961 en över- enskommelse
            mellan lantbruksstyrelsen och organisationerna inom trav- och
            galoppsporten om att dessa senare skulle svara för vissa uppfödnings-
            premier till uppfödare av trav- och galopphästar. När dåvarande
            departe- mentschefen lämnade riksdagen meddelande härom i IX huvudtiteln
            1962 uttalade han att härigenom beräknades ej oväsentliga belopp
            komma att tillgodoföras landets hästavel. Jordbruksutskottet uttalade
            å sin sida (utl. nr 1, punkt 17) sin tillfredsställelse med denna
            överenskommelse och underströk samtidigt angelägenheten av att
            samtliga grenar inom häst- aveln härvid kom att tillgodoses i
            tillbörlig mån. Till vad utskottet sålunda anfört lämnade riksdagen
            sitt bifall. Bakom vad som i detta avseende utta- lades och beslöts
            låg otvivelaktigt en önskan att stödet till hästaveln icke skulle
            försämras utan snarare förbättras. Men fortsättningen har icke
            hittills infriat dessa förväntningar. Ovan- nämnda riksdagsbeslut
            gav visserligen Kungl. Maj:t i regleringsbrevet 1962, punkt 21,
            lantbruksstyrelsen för efterrättelse till känna. I stället för
            att som Kungl. Maj:t sålunda anbefallt upptaga förhandlingar med
            ovan- nämnda organisationer om riksdagsbeslutets genomförande
            förklarade sig styrelsen i skrivelse till Kungl. Maj:t den 6 augusti
            1962 icke kunna för- orda den av riksdagen angivna anordningen.
            Styrelsen föreslog däremot att viss del av staten tillkommande
            vinstandelar av totalisatormedel skulle insättas på konto i riksbanken
            för att dessa medel därefter skulle av sty- relsen fördelas till
            avelspremier. Förslaget i fråga torde vara budgettekniskt omöjligt.
            I yttrande den 5 september 1962 över förslaget avstyrkte riks-
            revisionsverket också detsamma och uttalade desslikes att det
            borde an- komma på lantbruksstyrelsen att i det syfte riksdagen
            avsett upptaga un- derhandlingar med vederbörande organisationer
            inom trav- och galopp- sporten. Detta synes icke ha skett. Man
            kan sålunda konstatera att riks- dagens ifrågavarande beslut hittills
            lämnats obeaktat. Någon anledning att förvänta stöd åt hästaveln
            på denna väg synes därför knappast föreligga i vad avser nästa
            budgetår. Så mycket större behov av vidmakthållande av tidigare
            statsstöd till halvblodsaveln bör därför vara för handen. Den
            chockartade höjningen av språngavgifterna borde redan på denna
            grund avvisas. Oavsett frågan huruvida och på vad sätt avelspremier
            på längre sikt skall utgå till hästaveln finnes ytterligare en
            anledning att vänta med ställningstagandet till språngavgifternas
            höjd. Statsrådet och chefen för jordbruksdepartementet har den
            28 december 1962 erhållit Kungl. Maj:ts
          </p>
          <pb facs="riksdagen-motions-pdf/data/1963/mot_1963__ak__217/mot_1963__ak__217-003.pdf"/>
          <fw xml:id="i-6Ns8YXbDkG5TpjmyXCuu32">
            Motioner i Andra Kammaren, nr 217 år 1963 i
          </fw>
          <p xml:id="i-L3WXz9wENdvVh3Zz77ufqL">
            bemyndigande att tillkalla sakkunniga för utredning rörande statens
            stöd åt hästaveln och amatörridsporten samt därmed sammanhängande
            frågor. Hela detta område kommer följaktligen att inom de närmaste
            åren bli be- lyst från olika sidor och förslag om kanske långt
            gående förändringar att framläggas. Det får väl under sådana omständigheter
            anses olämpligt att allenast några år i förväg vidtaga en åtgärd
            som på ett radikalt sätt kan rubba bestående förhållanden. Efter
            utredningens slutförande bör konse- kvenserna bättre kunna bedömas.
            Det finns nämligen anledning frukta att den avsevärda förhöjningen
            av språngavgifterna för halvblodshingstar, som här förevarande
            förslag innebär, kan komma att medföra en avsevärd nedgång i halvblodsaveln
            under de närmast följande åren. En dylik utveck- ling skulle inte
            blott föregripa utredningen utan dessutom vara till skada för
            det allmänna. Såsom överbefälhavaren påpekar i ett yttrande över
            be- tänkandet från vissa sakkunniga angående verksamheten vid
            statens hingst- depå och stuteri vid Flyinge den 29 november 1962
            har det visat sig svårt att anskaffa det årliga behovet av remonter.
            Bristen har fått täckas genom import. Han finner det därför synnerligen
            angeläget att åtgärder för när- varande ej vidtages, som begränsar
            möjligheterna och minskar intresset för avel av varmblodiga hästar
            inom landet. Det synes oss med hänsyn till de olika omständigheter
            som här ovan på- pekats rimligt att frågan om storleken av språngavgifterna
            för halvblods- aveln ej upptages till prövning förrän den nyligen
            igångsatta utredningen om statens stöd åt hästaveln och amatörridsporten
            föreligger. Ett beslut att bibehålla nu gällande språngavgifter
            kommer ej heller att på någon punkt föranleda ändring i de i nionde
            huvudtiteln upptagna anslagen, enär in- komsterna vid Flyinge
            även utan ökning av språngavgifterna väl täcker de utöver avlöningsanslaget
            förekommande omkostnaderna, varför upp- räkning av anslaget till
            detta ändamål ej behöver ske. Med stöd av vad sålunda anförts
            hemställer vi, att riksdagen i skrivelse till Kungl. Maj:t uttalar
            att för- höjning av språngavgifterna vid Flyinge för halvblods-
            hingstar icke nu bör vidtagas.
          </p>
          <p xml:id="i-F8ronG2BmprpyefRziugbY" type="date">
            Stockholm den 23 januari 1963
          </p>
          <div xml:id="i-XhSZnKvAkW4tBeNGwFYXc2" type="signatureBlock">
            <list xml:id="i-G6B199hJsnz8K829XryTfj">
              <item xml:id="i-QcXVuQf5Sffhx4VYmg5tgA" who="unknown" type="signature">
                P. Edvin Sköld Carl Östlund Rune Gustavsson i Alvesta Bengt Arweson
                Eric Nelander Elias Jönsson
              </item>
            </list>
          </div>
          <p xml:id="i-NrrdiCSNyYPtofzKrNoUdZ">
            i Ingemarsgården
          </p>
          <p xml:id="i-BPBaVCiLcg93WLSB6Dwjxx">
            Fritz Börjesson Gust. Nilsson
          </p>
          <p xml:id="i-TjYHQsV1Sn4DGHzhHYKWYG">
            i Glömminge i Göingegården
          </p>
        </div>
      </div>
    </body>
  </text>
</TEI>
