<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0253/mot_200304_MJ_0253-0001.pdf"/>
      <div type="motHeader" xml:id="i-D7osfdcDQ8GT3tKjDKJ7gh">
        <div type="motTitle" xml:id="i-RZ1E3uXpNxfpn62y5ysh2V"/>
        <div type="motSubmissionInfo" xml:id="i-9DDQhG1ut4aY7TCiYwhwuM"/>
      </div>
      <div type="motBody" xml:id="i-DCFyNtxQH37kGALZccVy9z">
        <div xml:id="i-HKgHonKtTDh3HazeqTEsFc">
          <p xml:id="i-GdEvTLgPWhKEFwnUfknpBp">
            2003/04 mnr: MJ253 pnr: fp434
          </p>
          <p xml:id="i-EXFa88EXWvy1N2UXBJwnSW">
            Motion till riksdagen 2003/04:MJ253
          </p>
          <p xml:id="i-QFxHh39BC8TVJjaTtPWjUY">
            av Birgitta Ohlsson (fp)
          </p>
          <p xml:id="i-JZPzM3gCZb3XjX8xbyU7gf">
            Värnande av vargen
          </p>
          <p xml:id="i-8m3q2pEnb1wafNpZGmDGLR">
            Förslag till riksdagsbeslut
          </p>
          <p xml:id="i-TNdrW4XCxiYY1MroToEoZH">
            1. Riksdagen tillkännager för regeringen som sin mening vad i
            motionen anförs om att 500 vargar borde vara ett minimum för en
            livskraftig vargstam. 2. Riksdagen tillkännager för regeringen
            som sin mening vad i motionen anförs om att skyddsjakt på varg
            först bör tillåtas när vargstammen nått ett antal på 200 individer
            och då enbart utvidgad jakträtt i renskötselområden.
          </p>
          <p xml:id="i-HhaxbtMZP11vpMmgjVvDn7">
            Motivering
          </p>
          <p xml:id="i-NYt2tZSM7neWMR3YqDgSVb">
            Jakt på rovdjur har alltid varit en brännbar fråga. Å ena sidan
            beskrivs rovdjur som skadliga, å andra sidan som ett nyttigt inslag
            i naturen för att bevara mångfalden. Liberaler har alltid betonat
            det senare; att pluralismen bland arter ska sättas i centrum.
            Alltsedan liberaler och frisinnade startade Naturskyddsföreningen
            och formulerade en = naturvårdspolitik har förvaltarskapstanken
            — idén att vi människor inte har rätt att förbruka naturmiljö
            utan ett ansvar att förvalta den för kommande generationer — varit
            en utgångspunkt för liberal miljöpolitik. Jaktfrågan bör analyseras
            ur ett större perspektiv. Man skulle kunna säga att jakten i sig
            påverkar naturens mångfald utifrån tre nivåer, genetiskt, artmässigt
            och förändring av ekosystemet. För det första är den genetiska
            variationen basen för vår biologiska mångfald. Därför är det negativt
            med mindre populationer av djur för det ökar betydligt möjligheterna
            till inavel som i sin tur ger minskad livskraft och sämre anpassningsförmåga.
            Inte minst vargen är extra känslig för detta. Samtidigt är också
            den mänskliga jakten en bov vad gäller mångfald, då de djur som
            är mest eftertraktade bland jägarna är de stora och friska. Rovdjuren
            däremot dödar oftare de svagare djurindividerna. Det senare bidrar
            till både genetisk mångfald och livskraftiga stammar.
          </p>
          <pb facs="riksdagen-motions-pdf/data/200304/mot_200304_MJ_0253/mot_200304_MJ_0253-0002.pdf"/>
          <p xml:id="i-HW9nb87FuMCzitE9TEyhiD">
            2003/04:MJ253
          </p>
          <p xml:id="i-QyNNoxK9p9j3Q9b7n1Cdct">
            Vi i västvärlden blir ofta upprörda när exotiska djur i u-länder
            fördrivs och jagas, men samtidigt vill många här minimera våra
            egna nordiska rovdjursstammar. Men rovdjuren har faktiskt rätt
            att existera för sin egen skull. Allmänhetens förståelse för rovdjurens
            rätt att leva naturligt borde lyftas fram. Detta står inte i motsättning
            till att de djurägare som drabbas av att vargarna river får eller
            renar inte skall få ersättning. Tvärtom. Staten bör göra sitt
            yttersta för att hjälpa de drabbade finansiellt, men också genom
            att tänka kreativt vad gäller stöd till stängsel och inhägnader
            för tamdjur. Under alla omständigheter skall populationsstorleken
            garanteras på ett seriöst sätt. De fem stora svenska rovdjursarterna
            — björn, varg, lo, järv och kungsörn — har dessvärre under lång
            tid varit utsatta för en omfattande jakt. Ibland har det till
            och med funnits en risk att de skulle försvinna ur den svenska
            naturen. Fridlysning har dock varit ett instrument för att kunna
            rädda utrotningshotade arter. Detta arbete måste fortsätta och
            utvecklas. Antalet vargar i Sverige uppgår idag i runda tal till
            100 stycken. Jämfört med en rad andra länder i Europa är detta
            en låg siffra. Spanien har cirka 1 500 vargar, Polen mellan 850
            och 900, Baltikum 1 500-2 000 och Rumäni- en cirka 2 500 vargar.
            Vi vet att vargpopulationens genetiska framtid är instabil. Minst
            500 vargar borde vara ett minimum samtidigt som skyddsjakt först
            bör tillåtas när vargstammen nått ett antal på 200 individer och
            då enbart utvidgad jakträtt i renskötselområden.
          </p>
          <p xml:id="i-JxHaSQ5aZugnjToDLXj3Hk">
            Stockholm den 30 september 2003 Birgitta Ohlsson (fp)
          </p>
        </div>
      </div>
    </body>
  </text>
</TEI>
