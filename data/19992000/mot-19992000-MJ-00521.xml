<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0521/mot_199900_MJ_0521-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ521 pnr: v304
          </p>
          <p>
            Motion till riksdagen 1999/2000:MJ521
          </p>
          <p>
            av Jonas Ringqvist m.fl. (v)
          </p>
          <p>
            Rättigheter för djur
          </p>
          <p>
            1 Djurrätt
          </p>
          <p>
            På senare år har djurens situation i samhället blivit en viktig
            fråga för allt fler, särskilt för unga människor. Fler och fler
            tar till sig fakta om djurens förhållanden i vårt samhälle, om
            hur de lever och om hur de dör. Djurtransporter, pälsdjurens förhållanden
            och försöksdjurens lidande är några exempel som upprör. I dag
            är djurrättsrörelsen en växande rörelse. Allt fler kämpar på olika
            sätt för djurs rättigheter och nöjer sig inte med det skydd av
            djur som djurskyddet syftar till och ofta misslyckas med.
          </p>
          <p>
            2 Djurskydd eller djurrätt?
          </p>
          <p>
            Djurskyddet försöker mildra samhällets övergrepp mot djur men
            ser inget grundläggande fel med utnyttjandet av djur och tillerkänner
            inte djur grundläggande rättigheter. Djurrätt däremot ser ett
            grundläggande fel i att djur utnyttjas enbart för människans skull.
            Djurrätt tillerkänner djur grundläggande rättigheter, inte bara
            att slippa lida utan även att utifrån sina speciella förutsättningar
            få leva ett naturligt liv och att utvecklas utifrån sin arts inneboende
            möjligheter.
          </p>
          <p>
            3 Etisk jämlikhet
          </p>
          <p>
            Djur kan liksom vi människor uppleva smärta, lust och tillfredsställelse.
            Det är en individs förmåga till dessa känslor — oavsett arttillhörighet
            — som gör att den har intresse av att bli behandlad på ett moraliskt
            riktigt sätt. Skulle den inte ha känsloförmågor, skulle den likt
            en sten som inte har några egna intressen knappast kunna bry sig
            om hur andra behandlade den. Eftersom många arters individer besitter
            känsloförmåga och har intressen bör man ta hänsyn till dem när
            man funderar över rätt eller fel handling. Alla varelser som kan
            uppleva lidande kan sägas vara etiskt jämlika. Just i detta avseende,
            det etiskt intressanta, är människor jämlika med andra djur. Lidande
            är lika illa vem som än upplever det. Ett djurs smärta är inte
            mindre värt än samma smärta hos en människa. Så oavsett om djur
            har själ, om de besitter mänsklig intelligens, kan upprätta ömsesidiga
            avtal eller har språk, bör etiken ta hänsyn till dem. Om
          </p>
          <pb facs="riksdagen-motions-pdf/data/199900/mot_199900_MJ_0521/mot_199900_MJ_0521-0002.pdf"/>
          <p>
            en människa är intelligent eller inte är inte intressant för
            hur mycket hänsyn Mot. 1999/2000 hon skall åtnjuta. Detsamma bör
            gälla djuren. Det är inte arttillhörigheten MJ521 som är intressant
            för hur mycket hänsyn man skall ta till dem. Däremot är arttillhörigheten
            intressant för frågan om vilka intressen som bör beaktas. Att
            alla varelser som har egna intressen skall ges lika behandling
            är en felaktig slutsats. Att en gris är etiskt jämlik med en människa
            betyder självklart inte att den skall behandlas likadant. Olika
            individer och olika arter har olika behov och intressen. Att få
            just sina intressen och behov beaktade är vad etisk jämlikhet
            går ut på. Människans behov är grundläggande annorlunda än djurs,
            genom att vi har förmågan att tänka framåt, har förhoppningar
            och ambitioner m m på ett sätt som djur inte har.
          </p>
          <p>
            4 Djurrätt i lagstiftning
          </p>
          <p>
            Denna etiska syn, att vi skall ta hänsyn till djurs egna intressen,
            måste avspeglas i våra lagar. Djurs rättigheter måste vara utgångspunkten
            när vi formulerar en lagstiftning om djurs villkor. Dessa rättigheter
            måste utgå från den enskilda individ som djuret är och utifrån
            de särskilda förutsättningar olika arter har. Den svenska djurskyddslagen
            utgår i första hand från en djurskyddssynpunkt. Djur skall skyddas
            från lidande. Ändå finns det vissa drag av djurrätt i lagen. I
            djurskyddslagens 4 $ slås fast att alla djur utan undantag som
            används i ett kommersiellt syfte har rätt till en god miljö som
            främjar deras hälsa och ger dem möjlighet till ett naturligt beteende.
            Även om formuleringarna i lagen erkänner vissa rättigheter så
            utgår tillämpningen från ett skydd mot de negativa konsekvenserna
            av djurhållningen och innebär en anpassning av djurets rättigheter
            till vad som bedöms som ekonomiskt rimligt eller möjligt. På så
            sätt är rätten att exploatera djur överordnad djurens rättigheter.
            Exemplen på detta är flera. SMI:s djurhållning, framför allt för
            apor, är enligt Jordbruksverkets beslut rån den 26/6 1998 ”inte
            av tillräckligt god djurskyddsmässig standard”. Jordbruksverket
            riktar kritik mot SMI på ett flertal punkter, bland annat att
            en del djur inte får vistas i grupp, att burstorleken är för liten,
            att djur sitter i okaler utan dagsljus samt att djurmiljön behöver
            berikas så att djuren kan ha ett mer naturligt beteende, bland
            annat genom möjlighet för djuren att söka öda. Trots denna kritik
            och trots att SMI tog över verksamheten redan 1995 och fortfarande
            inte har tillgodosett djurens rätt till en god djurmiljö och naturligt
            beteende så ger Jordbruksverket tillstånd att fortsätta verksamheten
            örutsatt att SMI på sikt genomför förbättringar. Djurens grundläggande
            rättigheter är fortfarande inte uppfyllda i SMI:s djurhus, trots
            att 4 8 i djurskyddslagen inte medger undantag med hänvisning
            till att djuren är örsöksdjur. Burhållning av pälsdjur sker i
            dag trots att det sätt som djuren hålls på inte ger djur rätt
            till det som stadgas i djurskyddslagen. Det är inte bara djurrättsorganisationerna
            som riktar kritik mot burhållningen av pälsdjur. Veterinärförbundet
            slog fast, i sin stora pälsdjursutredning 1990 och i uppföljningen
            1996, att det till exempel fortfarande inte var klarlagt om minkarna
            behövde vatten att vistas i. De pekade också på att det finns
          </p>
          <pb facs="riksdagen-motions-pdf/data/199900/mot_199900_MJ_0521/mot_199900_MJ_0521-0003.pdf"/>
          <p>
            problem med stereotypa beteenden i burarna och att minkarna blivit
            utsatta Mot. 1999/2000 för en mycket osund avel. Trots detta fortsätter
            burhållningen. MJ521 Det har nu gått så långt att djurrättsaktivister
            tar lagen i egna händer och gör symboliska fritagningar av minkar
            för att visa att de inte accepterar att lagen inte efterlevs och
            för att sabotera för dem som håller pälsdjur i bur. Vi kan inte
            acceptera att rättssäkerheten försvagas genom att enskilda tar
            lagen i egna händer, men vi kan inte heller acceptera att den
            lag som togs för över 10 år sedan ännu inte är uppfylld. Även
            det är en rättssäkerhetsfråga. Det är positivt att regeringen
            nu i budgetpropositionen 1999/2000:1, efter förhandlingar med
            Vänsterpartiet och Miljöpartiet, anger att man har för avsikt
            att under mandatperioden återkomma med förslag till förbättringar
            av reglerna för burhållningen av mink. Frågan är hur lång tid
            det skall behöva ta tills minkarna får ens den minimistandard
            som djurskyddslagen har stadgat i över 10 år. Även höns hålls
            fortfarande i bur och de nya reglerna med större burar som skall
            ge möjlighet till att sprätta och sitta på en pinne är i grunden
            en skrivbordsprodukt som inte utgår från de verkliga behov som
            en höna har av att kunna röra sig mer fritt, söka föda eller att
            känna trygghet genom att sitta en bit över marken där hon är skyddad
            från rovdjur.
          </p>
          <p>
            5 En utvärdering av djurskyddslagen
          </p>
          <p>
            Djurskyddslagen är uppenbarligen otillräcklig för att djur skall
            få sina grundläggande behov tillgodosedda och djurs grundläggande
            rättigheter kränks systematiskt. Djurskyddslagens grundläggande
            bestämmelser behöver utvärderas så att man kan se om djurskyddslagen
            tillgodoser djurs grundläggande rättigheter. Regeringen bör återkomma
            till riksdagen med förslag till de förbättringar som krävs i djurskyddslagen
            för att tillgodose djurs grundläggande rättigheter. Detta skall
            ges regeringen till känna.
          </p>
          <p>
            6 Talerätt för djurskydds- och djurrättsorganisationer
          </p>
          <p>
            Det är självklart att djur inte kan föra sin egen talan men ändå
            så finns det ingen part som står på djurens sida som har talerätt
            i djurskyddsfrågor. Detta gör att djurens situation inte är tillfredsställande
            ur rättssynpunkt och gör det svårare för djur att få sina rättigheter
            uppfyllda. Djurskydds- och djurrättsorganisationerna har inget
            eget intresse i djurskyddsfrågor, de arbetar för djurens intresse.
            Det vore därför rimligt att ge djurskydds- och djurrättsorganisationer
            talerätt i djurskyddsfrågor, på samma sätt som miljöorganisationer
            enligt miljöbalken har talerätt i miljöfrågor. Detta skulle stärka
            djurens rättsliga skydd rejält. Vänsterpartiet anser därför att
            djurskydds- och = djurrättsorganisationers talerätt i djurskyddsfrågor
            skall utredas. Detta skall ges regeringen till känna.
          </p>
          <pb facs="riksdagen-motions-pdf/data/199900/mot_199900_MJ_0521/mot_199900_MJ_0521-0004.pdf"/>
          <p>
            7 Hemställan Mot. 1999/2000
          </p>
          <p>
            MJ521 Med hänvisning till det anförda hemställs
          </p>
          <p>
            1. att riksdagen som sin mening ger regeringen till känna vad
            i motionen anförts om en utvärdering huruvida djurskyddslagen
            tillgodoser djurs grundläggande rättigheter, 2. att riksdagen
            som sin mening ger regeringen till känna vad i motionen anförts
            om förslag till förbättringar i djurskyddslagen för att tillgodose
            djurs grundläggande rättigheter, 3. att riksdagen som sin mening
            ger regeringen till känna vad i motionen anförts om en utredning
            om &lt;djurskydds- och djurrättsorganisationers talerätt i djurskyddsfrågor.
          </p>
          <p>
            Stockholm den 29 september 1999
          </p>
          <p>
            Jonas Ringqvist (v) Owe Hellberg (v) Sten Lundström (v) Maggi
            Mikaelsson (v) Kjell-Erik Karlsson (v) Siv Holma (v) Johan Lönnroth
            (v) Marie Engström (v) Per Rosengren (v)
          </p>
          <p>
            Lars Bäckström (v)
          </p>
        </div>
      </div>
    </body>
  </text>
</TEI>
