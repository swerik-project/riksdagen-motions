<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00319">
  <teiHeader>
    <fileDesc>
      <titleStmt>
        <title>Mäns våld mot kvinnor</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mäns våld mot kvinnor</title>
          <idno type="rdwebb">GY02Ju319</idno>
          <rs type="number">Ju319</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju319/text</ref>
          <ref type="dokument_url_html">http://data.riksdagen.se/dokument/GY02Ju319</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju319</ref>
          <ref type="doc">http://data.riksdagen.se/fil/6DE92EC2-A068-4709-AACE-A24D69F06BA8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-48pDHt3sW9sbEwKnwkJ12U" type="signed"/>
        <correspContext corresp="i-48pDHt3sW9sbEwKnwkJ12U">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-D7mgFwiCKxywz1E18YrEuZ"/>
        </correspContext>
        <correspAction type="numbering" xml:id="i-9Go8AuWN4G8xWob3C3txD8">
          <date when="2010-10-28"/>
        </correspAction>
        <correspAction type="submission" xml:id="i-LypPLWdU4GaZeJyENWHH89">
          <date when="2010-10-26"/>
        </correspAction>
        <correspAction type="transfer" xml:id="i-WFHYjtSVseKrFSrB75iehr">
          <date when="2010-10-26"/>
        </correspAction>
        <correspAction type="assigned" xml:id="i-JjthMWVezAFFrt3qg3XGtA"/>
        <correspContext corresp="i-JjthMWVezAFFrt3qg3XGtA">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-7v1AzYtVW9CpeiAPqPNSEU">
          <head xml:id="i-QQCEVLQMsra4o8Yx2gVyww">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              Mäns våld mot kvinnor ett samhällsproblem som kräver en könsmaktsförståelse
              3
            </item>
            <item>
              Myndighetssamverkan spelar en central roll 3
            </item>
            <item>
              Utbildningar inom polisväsendet 4
            </item>
            <item>
              Utbildningar inom åklagarväsendet 5
            </item>
            <item>
              Utbildningar för domare och nämndemän 5
            </item>
            <item>
              Behandlingsprogram för män som begått vålds- och sexualbrott
              mot kvinnor 6
            </item>
            <item>
              Professionella kriscentrum för män 7
            </item>
            <item>
              Insatser för kvinnor inom kriminalvården 7
            </item>
            <item>
              Medel till kvinnojourer 8
            </item>
            <item>
              Skärpning av 5 kap. 11 § socialtjänstlagen 9
            </item>
            <item>
              Våld i samkönade relationer 9
            </item>
            <item>
              Våld i hederns namn 10
            </item>
            <item>
              Barn som bevittnat våld ska ses som brottsoffer 10
            </item>
          </list>
        </div>
        <div type="motProposal" subtype="förslag">
          <head xml:id="i-PiapX2dyQoj7ArZTsgrmGY">
            Förslag till riksdagsbeslut
          </head>
          <list style="ol">
            <item xml:id="i-DDsVRL1ZyyMSSif7d3Z7Nr">
              Riksdagen tillkännager för regeringen som sin mening vad som
              anförs i motionen om att arbetet mot mäns våld mot kvinnor och
              barn bör tas i ett samlat grepp som utgår från en könsmaktsförståelse.
            </item>
            <item xml:id="i-XEaFH5fR7BrxHmgoJUZpJ1">
              Riksdagen tillkännager för regeringen som sin mening vad som
              anförs i motionen om att stimulera myndighetssamverkan i frågor
              om mäns våld mot kvinnor och barn, hedersrelaterat våld samt våld
              i samkönade relationer.
            </item>
            <item xml:id="i-Mx76pPRtkxpoPFVTGQmbus">
              Riksdagen tillkännager för regeringen som sin mening vad som
              anförs i motionen om ökade satsningar på utbildningar och kompetensutveckling
              inom rättsväsendet, dvs. polis, åklagare, domare och nämndemän,
              i fråga om mäns våld mot kvinnor.
            </item>
            <item xml:id="i-Twy6YUg4SF2r9uAuCN2PwW">
              Riksdagen tillkännager för regeringen som sin mening vad som
              anförs i motionen om att Kriminalvården ska utveckla obligatoriska
              behandlingsprogram för män som begått vålds- och sexualbrott.
            </item>
            <item xml:id="i-GH8P2rwt2ehSH6ZHfSxEmQ">
              Riksdagen tillkännager för regeringen som sin mening vad som
              anförs i motionen om att låta kvinnor på anstalter få tillgång
              till stödsamtal med frivilliga och anställda från kvinnojourer.
            </item>
            <item xml:id="i-212Be1XmHP52pB5UmuvDqP">
              Riksdagen tillkännager för regeringen som sin mening vad som
              anförs i motionen om att regeringens utvecklingsmedel till kvinnojourer
              bör institutionaliseras ytterligare för att i högre grad komma
              kvinnojourerna till del. 1
            </item>
            <item xml:id="i-Ks3d9Jd4kAyAZ24ykqCp6K">
              Riksdagen tillkännager för regeringen som sin mening vad som
              anförs i motionen om att den nya formuleringen i 5 kap. 11 § socialtjänstlagen
              bör skärpas till ett absolut ansvar för kommunerna i fråga om
              kvinnor som är utsatta för våld. 1
            </item>
            <item xml:id="i-KjjmJic74oXD9t5CbEHasw">
              Riksdagen tillkännager för regeringen som sin mening vad som
              anförs i motionen om att Socialstyrelsen även bör få ett särskilt
              uppdrag att ge kommunerna råd och anvisningar när det gäller våld
              i samkönade relationer. 1
            </item>
            <item xml:id="i-HsSKimn7MjZLV6G51uBWfL">
              Riksdagen tillkännager för regeringen som sin mening vad som
              anförs i motionen om att det krävs särskilda insatser till myndigheter
              för att de ska kunna ge adekvat stöd till kvinnor med bristande
              kunskap i svenska och bristande socialt nätverk samt kvinnor med
              psykiska och fysiska funktionshinder som söker stöd för utsatthet
              för mäns våld. 1
            </item>
            <item xml:id="i-V5azBXzcWgwQdju99Tym6z">
              Riksdagen tillkännager för regeringen som sin mening vad som
              anförs i motionen om att barn ska få ställning som målsägande,
              få ett eget juridiskt biträde i rättsprocessen samt att de ska
              få skadestånd av den som slagit en anhörig till dem och att barn
              ska ha rätt till full insyn och medverkan i processen.
            </item>
          </list>
          <p xml:id="i-Ng3jw8ddfvU1BuFge5xbvy">
            1 Yrkandena 69 hänvisade till SoU.
          </p>
        </div>
        <div type="motContent">
          <head type="h1" xml:id="i-5cVkQ5DWHMvAeAqyAtQqWF">
            Mäns våld mot kvinnor ett samhällsproblem som kräver en könsmaktsförståelse
          </head>
          <p xml:id="i-M2v5DF4gWbte6yEhymR4DP">
            Mäns våld mot kvinnor är ett allvarligt samhällsproblem. Enligt
            Brottsförebyggande rådet (Brå) har den anmälda misshandeln mot
            kvinnor ökat med 32 procent de senaste tio åren, till 29 828 anmälningar,
            och för grov kvinnofridskränkning 2 657 polisanmälda fall år 2009.
            Dessutom är i 70 procent av fallen gärningsmannen en person som
            kvinnan är bekant med. År 2009 an mäldes 5 436 våldtäkter mot
            flickor och kvinnor i jämförelse med 1996 då 1 608 våldtäkter
            totalt anmäldes, samt vad gäller våldtäkt mot pojkar och män anmäldes
            501 samma år. Denna markanta ökning beror enligt Brå delvis på
            att anmälningsbenägenheten bland kvinnor har ökat, delvis på att
            övergreppen ökar. Den senaste statistiken visar att fyra av fem
            polisanmälningar om våldtäkt inte leder till åtal och av dessa
            leder enbart någon procent till fällande dom. Enligt processrättsprofessor
            Christian Diesen vid Stockholms universitet beräknas de anmälda
            våldtäkterna enbart utgöra tio procent av det reella antalet våldtäkter
            som årligen utförs. Den allvarligaste problematiken ligger i kvinnans
            rättslösa ställning i samhället.
          </p>
          <p xml:id="i-QEof8oC24vqN4D8movaCD1">
            Arbetet mot mäns våld mot kvinnor och barn måste utgå från en
            könsmaktsförståelse. Denna förståelse, som presenterades i utredningen
            Slag i luften (SOU 2004:121), ställer frågor om våldets avsikter,
            och ser sambandet mellan fysisk och sexuell våldsutövning och
            andra former av kontrollerande beteenden som våldsutövning och
            könsrelaterade kränkningar.
          </p>
          <p xml:id="i-8hRYc3ghK3cHioFNRCh5YP">
            Det gäller för myndigheter att inte bara söka individuella avvikelseförklaringar
            till varför vissa män slår, på grund av t.ex. sociala eller kulturella
            avvikelser. Mäns våld mot kvinnor måste förstås och ses som ett
            samhällsproblem som berör oss alla.
          </p>
          <p xml:id="i-8WHzobxyqt6YWqy5Dmfj5G">
            I det följande kommer en rad förslag att presenteras med avsikt
            att förhindra och beivra mäns våld mot kvinnor, och även hur vi
            ska hantera den situation där våldet redan har inträffat. Mäns
            våld mot kvinnor kommer att vara det begrepp som används för att
            innefatta all typ av våld och sexuella övergrepp mot kvinnor.
          </p>
          <head type="h1" xml:id="i-UC76DTGo4qxyXhN1ggLH9o">
            Myndighetssamverkan spelar en central roll
          </head>
          <p xml:id="i-F7VNeHvhLK5em12dQGAvSd">
            Ett bra exempel på myndighetssamverkan är den som Malmö stad
            bedriver inom sitt kvinnofridsprogram, även kallat Projekt Karin.
            Där inhyses i ett och samma hus verksamhet för polis, åklagare,
            sjukvården, kriscentrum för kvinnor och barn, kriscentrum för
            män, bl.a. Detta exempel bör tillämpas i övriga delar av Sverige,
            men även med ökade inslag av förebyggande verksamhet mot mäns
            våld.
          </p>
          <p xml:id="i-T5yfVZF4gFKXGHKHLY8Mou">
            Kvinnofridspropositionen från år 1998 fastslog att centrala myndigheter
            som Riksåklagaren, Rikspolisstyrelsen, Brottsförebyggande rådet,
            Socialstyrelsen osv. måste samverka för att motverka mäns våld
            mot kvinnor på alla nivåer i samhället.
          </p>
          <p xml:id="i-AfYGSiNXBcDph5ZZUmAacF">
            I utredningen Slag i luften (SOU 2004:121) görs en genomgång
            av hur kvinnofridsuppdragen verkställts och konstateras att myndigheterna
            i mångt och mycket inte verkställt propositionens avsikt. I kvinnofridsuppdraget
            om samverkan poängterade regeringen att ambitionen var att olika
            samverkansformer vidmakthålls; utredningen konstaterar dock bl.a.
            att många samverkanssatsningar har haft karaktären av projekt.
          </p>
          <p xml:id="i-7ERL8uzhmtnhug22pXLqop">
            Vidare ser utredningen att många av de myndigheter som fått uppdraget
            att samverka med berörda frivilligorganisationer på central nivå
            inte fullföljt detta.
          </p>
          <p xml:id="i-K2RRKYiaqwYEjQJr6CQ96o">
            Slag i luften konstaterar att de samverkande myndigheterna som
            granskats dessutom sällan har en preventiv inriktning. Insatser
            som görs sätts i stället in efter det att mannen redan utövat
            våld mot kvinnan eller barnen.
          </p>
          <p xml:id="i-M3BggkmqPqfJTGcauQpcKW">
            I handlingsplanen för att bekämpa mäns våld mot kvinnor, hedersrelaterat
            våld samt våld i samkönade relationer (skrivelse 2007/08:39) avsatte
            regeringen medel för att utveckla lokal samverkan för kvinnofrid.
            Vi är måna om att en utvärdering av denna satsning sker för att
            goda initiativ för samverkan mellan myndigheter lokalt kan påbörjas
            snarast.
          </p>
          <p xml:id="i-T7s3wAJxCPbYxSRThebwy4">
            Miljöpartiet anser att myndighetssamverkan är en oerhört central
            del av arbetet mot mäns våld mot kvinnor och barn. Vi behöver
            ett samhälle som tar ansvar för det samhällsproblem som mäns våld
            mot kvinnor utgör.
          </p>
          <head type="h1" xml:id="i-HSKhUMXuwBYXWvABvH5tCB">
            Utbildningar inom polisväsendet
          </head>
          <p xml:id="i-Q4YT2kUnXAExFy77NM8YHB">
            I början av år 2010 presenterade Rikspolisstyrelsen slutresultatet
            av sitt regeringsuppdrag för att stärka arbetet mot brott i nära
            relationer. Enligt resultatet ska polisen ha blivit bättre på
            alla punkter, bl.a. ökad kompetens inom polisen i frågan samt
            bättre bemötande av brottsoffer. De angav vissa reservationer
            för lokala variationer, men resultatet var alltigenom positivt
            för polismyndigheten enligt Rikspolisstyrelsen.
          </p>
          <p xml:id="i-4LfE6r5GqDejMRHhLfDVQo">
            Under årets Politikerveckan i Almedalen, presenterade stiftelsen
            Tryggare Sverige en rapport 1 om hur polisen arbetar med brott
            mot våld i nära relationer. Enligt deras undersökning framkom
            att endast 3 av 21 länspolismyndigheter har upparbetade rutiner
            som säkerställer att strukturerade hot- och riskbedömningar görs
            vid anmälningar som rör våld i nära relationer.
          </p>
          <p xml:id="i-GQWniY9x3To4EvyPubDxEv">
            Enligt en opublicerad inspektionsrapport från Rikspolisstyrelsen,
            som Sveriges Radio 2 och Sveriges Television 3 fått ta del av,
            använder 8 av 21 länspolismyndigheter inte alls checklistan, alltså
            gör en hot- och riskbedömning vid anmälan om våld i nära relation.
          </p>
          <p xml:id="i-AoesAY4mDPLTqP2sGBUqLi">
            Miljöpartiet anser det allvarligt att Rikspolisstyrelsens uppdrag
            från regeringen som syftat till att åtgärda just dessa brister
            i polisens hantering av kvinnor som anmäler våld i nära relation,
            inte är åtgärdade i högre grad.
          </p>
          <p xml:id="i-TZYXxzVrtPMgH6BWBkWmWK">
            Satsningarna på kunskap och förståelse om brott i nära relationer
            måste fortsätta stärkas inom polisväsendet.
          </p>
          <head type="h1" xml:id="i-DiESdnFygt8X5YExAXuW1T">
            Utbildningar inom åklagarväsendet
          </head>
          <p xml:id="i-TpFnVoMRJvY4xhtUe8bHB1">
            Antal ärenden som rör våld mot kvinnor har ökat under de senaste
            åren. År 2009 anmäldes 29 828 fall av våld mot kvinnor, vilket
            är en ökning med ca 1 500 fall från år 2008 (och en ökning med
            32 procent under en tioårsperiod). Enligt åklagarväsendets statistik
            ökade lagföringen under år 2008, då 570 fler brottsmisstankar
            lagfördes och uppgick till 30 procent. Men enligt forskning från
            Christian Diesen och Eva F. Diesen (Övergrepp mot kvinnor och
            barn den rättsliga hanteringen, Norstedts Juridik, 2009) har åtalsfrekvensen
            minskat bland åklagarkammare i Stockholm allt eftersom ärendeantalet
            ökat: 24,3 procent 2004 till 21,4 procent 2006. Åklagarväsendets
            årsredovisning för 2008 visar ingen specifik statistik för hur
            lagföringsstatistiken ändrats för åklagarkammarna i Stockholm,
            såsom myndigheten har visat i tidigare årsredovisningar.
          </p>
          <p xml:id="i-QYV1swfFAH2p9eK7PW6Fwj">
            Alltsedan kvinnofridsuppdragen har det varit Åklagarmyndighetens
            ansvar att ta fram åtgärdsprogram och policydokument för åklagarnas
            insatser för bekämpning av mäns våld mot kvinnor. Det är uppenbart
            att det krävs ytterligare satsningar på Åklagarmyndighetens kompetens
            inom området mäns våld mot kvinnor och barn för att förbättra
            lagföringsgraden. Satsningar på utbildningar för åklagare om mäns
            våld mot kvinnor behöver ökas och genomföras med kontinuitet.
            Frågan om mäns våld mot kvinnor och barn är ett samhällsproblem
            som våra åklagare kontinuerligt behöver uppdateras inom.
          </p>
          <p xml:id="i-W95YckRQMWDy2Cgy7GVSCN">
            Med anledning av det anförda vill Miljöpartiet ytterligare göra
            satsningar på fortbildning av personal inom Åklagarmyndigheten
            i frågor om mäns våld mot kvinnor med en könsmaktsförståelse.
          </p>
          <head type="h1" xml:id="i-6AFYMivmaJJj1kFsAD6FHi">
            Utbildningar för domare och nämndemän
          </head>
          <p xml:id="i-SQ54htjNc9Vwg58V7NtcNs">
            Domare och nämndemän tillhör de viktigaste parterna i rättskedjan
            som säkrar en rättssäker rättsprocess för kvinnor och barn utsatta
            för våld. Domskäl som resonerar om kvinnans promiskuösa leverne,
            klädstil osv. påtalar den fortgående trenden där domstolsväsendet
            inte tillämpar sexualbrottslagstiftning och kvinnofridsparagrafen
            utifrån lagstiftarens avsikt.
          </p>
          <p xml:id="i-N3Yqx4iW9TqpQ6xZq93dw8">
            Domstolsverket har organiserat utbildningar om mäns våld mot
            kvinnor för domare och nämndemän separat, med hänvisning till
            kravet på opartiskhet som ställs på domare. På de av Domstolsverket
            anordnade fortbildningsdagarna deltog 120 av 695 av ordinarie
            domare i landet. I den återkommande obligatoriska utbildningen
            för samtliga ordinarie domare behandlas våld mot kvinnor under
            en föreläsning.
          </p>
          <p xml:id="i-SPvP8Zc51QdB5T9FEU2sJD">
            Det är oroväckande att så få domare deltagit i de arrangerade
            utbildningsdagarna, och frågan är om inte det är domare som redan
            är intresserade av frågan om våld mot kvinnor som väljer att delta,
            och därmed undgår utbildning i detta samhällsproblem de domare
            som kan behöva kunskapen bäst. Fortbildningssatsningarna för domare
            och nämndemän bör bli genomgående obligatoriska för att nå samtliga
            verksamma inom domstolsväsendet.
          </p>
          <p xml:id="i-GAFtBbS1mHg4T1NDqEpKT7">
            Miljöpartiet vill att dessa utbildningssatsningar inom Domstolsverket
            fortsätter, förbättras och utvidgas.
          </p>
          <head type="h1" xml:id="i-QHh1JQo6gD3yKN1NjvkYeu">
            Behandlingsprogram för män som begått vålds- och sexualbrott
            mot kvinnor
          </head>
          <p xml:id="i-Kavvq9mrpUtsRqVCqoncCH">
            Inom kriminalvården bedrivs idag två behandlingsprogram för män
            som har begått vålds- och sexualbrott mot kvinnor. Idap (Intergrated
            Domestic Abuse Programme) är ett behandlingsprogram för män som
            misshandlar den kvinna de lever eller har levt i en nära relation
            med. Programmet går ut på att bygga in ett hot- och riskbedömnings­instrument,
            där syftet är att garantera säkerheten för kvinnor männen har
            eller har haft en relation med. Sexualbrottsprogrammet heter Relation
            och Samlevnad (ROS).
          </p>
          <p xml:id="i-8ssMhqR5m54cJhqoiQtFUi">
            Kriminalvården har under 2009 satsat på ROS- och Idapprogrammet,
            30 miljoner kronor för programledarkostnader respektive 5 miljoner
            kronor för utbildning, handledning och certifiering.
          </p>
          <p xml:id="i-NwYidafhX8sGG47YdKcJkk">
            Miljöpartiet ser mycket positivt på att Kriminalvården bedömer
            frågan om mäns vålds- och sexualbrott mot kvinnor som ett prioriterat
            område. Vi delar dock utredningen Slag i luftens uppfattning att
            instrumenten för hot- och riskbedömning ska skapas utifrån en
            könsmaktsförståelse och att bedömningen av riskfaktorer hos män
            inte endast bör utgå från den befintliga officiella statistiken
            över män som är dömda för våldsbrott, eftersom alla våldsutövande
            män inte omfattas av denna statistik. Risken är annars att det
            skapas felaktiga bedömningar som grundas i att mäns våld enbart
            grundas i en svår uppväxt, alkoholproblem, psykiska störningar,
            kulturella skillnader osv., och därmed förloras helhetsperspektivet
            som könsmaktsförståelsen ger, nämligen vem som utövar våldet mot
            kvinnor, att våldet är en fråga om kön.
          </p>
          <p xml:id="i-Ss4Q5Ho4MPPfYmZYJEWZEq">
            Vidare bör den hot- och riskbedömning som genomförs även omfatta
            andra kvinnor och barn som ingår i det sociala nätverket utanför
            den egna familjen.
          </p>
          <p xml:id="i-GjPu8xb4yrd4r61Fkmx8DD">
            Dessa behandlingar inom kriminalvården bör vara obligatoriska
            för män som dömts för vålds- eller sexualbrott.
          </p>
          <head type="h1" xml:id="i-7Y5nRCuWtLCG21CetbUMu7">
            Professionella kriscentrum för män
          </head>
          <p xml:id="i-NgM7sVAkG5U3MP9WnQrtDB">
            Det behövs idag fler kriscentrum för män som söker sig ur ett
            emotionellt destruktivt och aggressivt beteende. Dessa män som
            söker hjälp bör ges ökat stöd. Det finns organisationer av olika
            slag som jobbar för detta, riksorganisationen Sveriges professionella
            kriscentra för män som bildades 1997. Den samlar kriscentra som
            har professionella behandlare/rådgivare anställda. Dessa kriscentra
            kan ha olika huvudmän. De har till sin huvudsakliga uppgift att
            arbeta med män i olika krissituationer samt med mäns problem kring
            aggressivitet och våld. Från och med 2006 finns två nationella
            samordnare anställda i Sverige av riksorganisationen, en i Malmö
            och en i Stenungsund.
          </p>
          <p xml:id="i-KwgJkuZqJKqQwnA9kNErDT">
            Miljöpartiet vill se ökade satsningar på professionella kriscentrum
            för män som söker sig ur ett våldsamt beteende.
          </p>
          <head type="h1" xml:id="i-Y9Gk72rHtRA747eVmfNFi9">
            Insatser för kvinnor inom kriminalvården
          </head>
          <p xml:id="i-7NcGru5nWeh8sFzvuvP5nb">
            Kriminalvården har sex specifika fängelser för kvinnor. Cirka
            292 kvinnor är intagna, vilket är 56 procent av det totala antalet
            fängelsedömda personer. De vanligaste brotten kvinnor begår är
            stöld och narkotikabrott. Enligt Kriminalvårdens statistik har
            ca 70 procent av dessa kvinnor problem med narkotikamissbruk.
            Jämfört med män har kvinnor i högre grad allvarligare psykiatrisk
            problematik kopplad till sitt missbruk. Idag vet vi inte hur stor
            andel av de kvinnor som befinner sig i Kriminalvårdens regi som
            har blivit utsatta för sexuella övergrepp och mäns våld.
          </p>
          <p xml:id="i-ET2VtutFdTTZqkULKoRxDn">
            Norges motsvarighet, Kriminalomsorgen, har gjort en undersökning
            om hur många kvinnor som utsatts för denna typ av övergrepp och
            våld tidigare i livet och funnit att detta gäller minst 65 procent
            av kvinnorna. Norge har därför påbörjat ett försöksprojekt med
            att låta kvinnojourer hålla stödsamtal med kvinnor på anstalter.
            De ger även intagna kvinnor alternativet att hålla dessa stödsamtal
            med frivilliga och anställda i kvinnojourens lokaler. Norges Krisesentersekretariat
            har uppgett att försöket är mycket lyckat eftersom man når fram
            till kvinnor som upplever sig bortglömda av samhället och att
            framstegen i samtalet har gett dem hopp inför en framtid fri från
            kriminalitet.
          </p>
          <p xml:id="i-NULopdzaGBNGj9wzCKUj2c">
            Miljöpartiet menar att regeringen omedelbart bör tillsätta en
            utredning om kvinnor i kriminalvården för att utröna hur många
            kvinnor som kan ha utsatts för sexuella övergrepp och mäns våld.
            Med denna kunskap kan vi överblicka behovet av liknande insatser,
            som Norge genomför, på svenska anstalter. Miljöpartiet vill därefter
            att initiativ tas med försöksverksamhet där kvinnojourer kan hålla
            stödsamtal med kvinnor på anstalter. Detta försök bör efter ett
            år utvärderas och därefter implementeras i kriminalvårdens verksamhet
            vid lyckat resultat.
          </p>
          <head type="h1" xml:id="i-SUvZt552hWCUyAHjhbK5on">
            Medel till kvinnojourer
          </head>
          <p xml:id="i-RVyxtxPM2fH9WHyTCUYFkE">
            Kvinnojourerna spelar en central roll i arbetet mot mäns våld
            mot kvinnor. På frivillig basis utför de ett arbete för att stödja
            kvinnor genom sin utsatthet. Socialstyrelsens utredningar visar
            att trots att kommunernas socialtjänster har det yttersta ansvaret
            för våldsutsatta kvinnor och barn lämnas det ofta över på kvinnojourer.
            Denna hantering går emot lagens intentioner, och inte nog med
            detta, det får som konsekvens att många kvinnor inte får någon
            hjälp över huvud taget, eftersom kvinnojourernas resurser är begränsade.
          </p>
          <p xml:id="i-V37tz2J9KWazmVg6xYR5qt">
            År 2006 ändrades formen för kvinnojourer att få ta del av statens
            utvecklingsmedel för just dem. Istället för att söka direkt hos
            länsstyrelsen ska nu kommunen själv söka, och om de vill, i samarbete
            med den lokala kvinnojouren. Detta har problematiserat situationen
            för ett flertal kvinnojourer att få del av dessa statliga utvecklingsmedel.
            I det följande beskrivs situationen för fördelningen av dessa
            statliga medel, samt åtgärder för att dessa effektivt ska kunna
            komma kvinnojouren tillgodo.
          </p>
          <p xml:id="i-WjH97dvwhbxXEtiertjSP7">
            Enligt Socialstyrelsen kostar mäns våld mot kvinnor samhället
            34 miljarder kronor per år. I detta har man då inte räknat med
            våldets långsiktiga effekter för den enskilda kvinnan och hennes
            barn. Enligt Socialstyrelsen skulle dessa kostnader vara mycket
            omfattande och uppgå till 30 miljarder kronor per år.
          </p>
          <p xml:id="i-Na7cmcSFb91iommZRtMDdj">
            Enligt vissa kvinnojourer som Miljöpartiet har varit i kontakt
            med finns en förtvivlan över bristen på intresse bland lokala
            politiker att prioritera frågan om mäns våld mot kvinnor och barn.
            Kvinnojourerna vill att deras kunskap om våldet mot kvinnor och
            barn ska ses som en tillgång för kommunerna. Däremot uttrycker
            flera kvinnojourer en projekttrötthet då mycket av deras tid går
            åt till att säkra ekonomiska resurser till befintlig verksamhet.
          </p>
          <p xml:id="i-7UTKoAf5jSaXsx1ATgF2Jj">
            Miljöpartiet är mån om de ideella kvinnojourernas roll tas tillvara.
            I takt med att arbetet för våldsutsatta kvinnor och barn professionaliseras
            finns ett större behov av en dialog mellan de ideella kvinnojourerna
            och kommunala, regionala och statliga myndigheter ansvariga för
            frågan om mäns våld mot kvinnor. Det som behövs i dag är ett framtidssymposium
            för arbetet med våldsutsatta kvinnor och barn.
          </p>
          <p xml:id="i-KaLDef63Aa2voqRG2X4GP1">
            Det är uppenbart att det på rikspolitisk nivå är fördelaktigt
            för politiker att diskutera mäns våld mot kvinnor. På detta plan
            är det en politiskt korrekt fråga. Däremot händer det någonting
            ju närmare våldet man kommer. Miljonerna som anslogs av regeringen
            och som tilldelats Socialstyrelsen och länsstyrelserna når inte
            fram till kvinnojourernas verksamheter. Det finns flera orsaker,
            de största problemen har nämnts här ovanför. Miljöpartiets förslag
            består i att ytterligare institutionalisera arbetet mot mäns våld
            mot kvinnor. Följande förslag syftar till att trygga det viktiga
            arbetet kvinnojourer genomför för våldsutsatta kvinnor och barn.
          </p>
          <p xml:id="i-CSRTrdn2jLU6QrMayqFdG3">
            Det statliga bidraget till lokala kvinnojourer ska ges i förhållande
            till invånarantal i den kommun där kvinnojouren finns; för det
            fall kvinnojourens verksamhet täcker ett område som sträcker sig
            utanför kommunen ska detta beaktas.
          </p>
          <p xml:id="i-RXpWGzH8TFyTMajN1xFT3a">
            Formerna för att söka dessa statliga bidrag bör automatiseras
            så långt som möjligt för att kvinnojourerna ska kunna lägga energi
            på långsiktigt arbete, t.ex. genom att jourerna tilldelas medel
            vart tredje år.
          </p>
          <p xml:id="i-SkWhnUdjjnvxEe4AopreC">
            Ansvaret för fördelning av medel till lokala kvinnojourer bör
            ligga på Brottsoffermyndigheten, eftersom denna myndighet har
            en kompetens på området mäns våld mot kvinnor.
          </p>
          <list style="ul">
            <item xml:id="i-N866wkmigNE2LDKFJvnBug">
              Lokala kvinnojourer bör själva kunna söka statliga medel för
              sin verksamhet från Brottsoffermyndigheten.
            </item>
          </list>
          <head type="h1" xml:id="i-WREH6xtpJyVJdZN8Crg5Db">
            Skärpning av 5 kap. 11 § socialtjänstlagen
          </head>
          <p xml:id="i-PgCePB1uc9C4iyz5mpNDCT">
            År 2007 skärptes socialtjänstlagens skrivning från att kommunerna
            bör ge stöd till våldsutsatta kvinnor till att socialtjänsten
            ska särskilt beakta kvinnors behov. Regeringens förslag som är
            lag är en kompromiss från utredningens förslag där det tydligt
            framgår att kommunerna ska stödja våldsutsatta kvinnor. Miljöpartiet
            anser att den nya formuleringen i socialtjänstlagen fortfarande
            är för vag och att lagen i detta hänseende bör skärpas till ett
            absolut ansvar för kommunerna i fråga om kvinnor som är utsatta
            för våld. Kommunerna ska stödja kvinnor utsatta för mäns våld
            genom bl.a. resurser till kvinno- och tjejjourer.
          </p>
          <p xml:id="i-S1hzednErVmVypaKimdvaM">
            I utredningen Slag i luften (SOU 2004:121) konstaterades att
            det till synes är svårt att skapa en kontinuitet i det samverkande
            arbetet mellan myndigheter samt i samarbete med kvinnojourerna
            i fråga mot mäns våld mot kvinnor. Ett antal s.k. rättskedjeprojekt
            har startat, där polis, åklagare, advokater, domstol, kriminalvård
            och ibland även socialtjänst, hälso- och sjukvård samt kvinnojourer
            enats om arbetsmetoder för handläggningen av våld mot kvinnor.
            Denna typ av samverkan är central i arbetet för att stötta kvinnor
            och barn som är våldsutsatta. Miljöpartiet ser det som ett oundgängligt
            arbetssätt för att motverka våldet mot barn och kvinnor.
          </p>
          <head type="h1" xml:id="i-SRSoxWDmGXXNxtWZs9viMF">
            Våld i samkönade relationer
          </head>
          <p xml:id="i-RW5Tn3po73s1jzC6Pi7smF">
            Våld förekommer även i samkönade relationer. Idag finns det en
            dålig beredskap och kunskap om hur kommunerna bäst kan stödja
            dessa brottsoffer. För lesbisk kvinna som har blivit misshandlad
            i en relation finns det idag få skyddade boenden eller kvinnojourer
            som tar emot individen. Om det är en homosexuell man som har blivit
            misshandlad av sin man finns det inga skyddade boenden. Detta
            måste förändras genom utökad lagstiftad skyldighet för kommuner
            att stödja alla brottsoffer, oavsett könsidentitet och sexuell
            läggning. Socialstyrelsen bör även få ett särskilt uppdrag att
            ge kommunerna råd och anvisningar när det gäller våld i samkönade
            relationer.
          </p>
          <p xml:id="i-5eMwE955CTH1ePg3vxM8kS">
            Miljöpartiet vill se en ökad samordning och resurssatsning för
            dem som utsätts för våld i samkönade relationer.
          </p>
          <head type="h1" xml:id="i-UiP7pLjME9c1Qd5MnCxQzH">
            Våld i hederns namn
          </head>
          <p xml:id="i-SkpVQM8AUWJaGTVFLiuTWm">
            Mäns våld mot kvinnor som sker i hederns namn är ett allvarligt
            problem som kräver specifika insatser från samhället. Miljöpartiet
            arbetar utifrån förståelsen att allt våld mot kvinnor är en fråga
            om makt, även våld som utövas i hederns namn. För att kunna bedriva
            ett arbete mot våld i hederns namn krävs det dock att ansatsen
            sker utifrån ett icke-stigmatiserande perspektiv i fråga om etniska
            grupper och även inte motverkar syftet att förhindra och beivra
            mäns våld mot kvinnor och barn.
          </p>
          <p xml:id="i-CxZ2T7LTM4rNgBRNAY81m2">
            I regeringens arbete framgår att våld kan kategoriseras i fråga
            om våld i hederns namn till att tillhöra familjer som är särskilt
            patriarkala, alltså icke-jämställda och därmed icke-svenska. Denna
            utgångspunkt riskerar att stigmatisera etniska grupper och skada
            det helhetsgrepp som jämställdhetsarbetet måste utgå från.
          </p>
          <p xml:id="i-F1pKfzqH9nn17CdVXJqs5Q">
            Arbetet mot våld som sker i hederns namn måste åtföljas med skärpt
            kunskap hos myndigheter om maktförhållanden i fråga om etnicitet,
            kultur och kön. Det krävs särskilda insatser till myndigheter
            för att de ska kunna ge adekvat stöd till kvinnor med utländsk
            härkomst som söker stöd för utsatthet för våld. Det krävs även
            ökat stöd för förebyggande insatser, skyddade boenden, tolkar
            och informationsinsatser för myndigheter och ansvariga. I detta
            arbete är det viktigt att personer av utländsk härkomst, som har
            kunskap i ämnet, får ledande positioner i arbetet.
          </p>
          <p xml:id="i-6T5CFctsj8QNbwBeU35zEc">
            Samhället måste se att våld är våld oavsett vilken etikett vi
            ger det, våldets syfte är alltid att begränsa och förtrycka kvinnan.
          </p>
          <p xml:id="i-8HgaRrJRiLfMADQXrgzW6n">
            Miljöpartiet vill med anledning av det anförda även öka satsningarna
            på de behov av stöd som kvinnor med utländsk härkomst har i Sverige.
          </p>
          <head type="h1" xml:id="i-Td17aezWWHMDMbT834AUf3">
            Barn som bevittnat våld ska ses som brottsoffer
          </head>
          <p xml:id="i-WZQ4CYJeNKQPLCiKhCHsEv">
            Idag har ett barn som bevittnar våld i hemmet mot en nära anhörig
            rätt till skadestånd från staten. Dessutom ska socialtjänsten
            behandla dem som om de vore utsatta för brott. De har däremot
            inte rätt till skadestånd av den som utsatt dem för att bevittna
            våld genom att misshandla deras trygghet. Miljöpartiet vill att
            barn ska få ställning som målsägande, få ett eget juridiskt biträde
            i rättsprocessen samt att de ska få skadestånd av den som slagit
            en anhörig till dem och att barn ska ha rätt till full insyn och
            medverkan.
          </p>
        </div>
        <div type="motSignatures">
          <list>
            <item xml:id="i-DD2FfHmA3vzHpFA5eWpBtW" who="i-7YbH6oTUwG4Qn94QEVE6as">
              Gunvor G Ericson (MP)
            </item>
            <item xml:id="i-28me6y2PqBB5p13WGD1wH1" who="i-HsGsAzKWHQY5pjyAYNXAz7">
              Maria Ferm (MP)
            </item>
            <item xml:id="i-UWuS6ut8nxsmeesh2Bh4V6" who="i-FfCiJc8kVZcwio9wsCvVkH">
              Mehmet Kaplan (MP)
            </item>
            <item xml:id="i-AoKKkQ3d5vJWDCDTV6bR5H" who="i-SNtv8jZRB19Jr8oegj1mGK">
              Esabelle Dingizian (MP)
            </item>
            <item xml:id="i-RQLUCvgaEkD3WUKaQoRHzX" who="i-9x2nw6aosA3pyEJfJTc1eD">
              Ulf Holm (MP)
            </item>
            <item xml:id="i-3Se2vyNDT5YuvoHopJaZ1Q" who="i-VRHymVx7EsX48sg7b5qmpS">
              Jan Lindholm (MP)
            </item>
            <item xml:id="i-E8Ba4N1zqbT7xsoxw1Aqto" who="i-UFTZBKNRWWLXUXAtcCcVfH">
              Tina Ehn (MP)
            </item>
            <item xml:id="i-HaSAaAsjfESaGTckb3wEua" who="i-iThmkGNxBe7XUsT8b92pZ">
              Jabar Amin (MP)
            </item>
            <item xml:id="i-QzYh5ddJgyKzkhPMh2XNai" who="i-D7mgFwiCKxywz1E18YrEuZ">
              Agneta Luttropp (MP)
            </item>
          </list>
        </div>
      </div>
    </body>
  </text>
</TEI>
