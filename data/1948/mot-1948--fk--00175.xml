<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__175/mot_1948__fk__175-001.pdf"/>
      <div type="motHeader" xml:id="i-VyWYfLSEn81Zscg7D5fLBJ">
        <div type="motTitle" xml:id="i-D5KfLfYGEYCggskUAXxigW"/>
        <div type="motSubmissionInfo" xml:id="i-NakJuePYbnjJqJSNkKwB1D"/>
      </div>
      <div type="motBody" xml:id="i-Y633rYVcBZu7zAYCL9t2zB">
        <div xml:id="i-WtgQgH27spp4XXmeYiVke7">
          <p xml:id="i-XPZr2nLTuEtfsDffvyA2dB">
            8 Motioner i Första kammaren, nr 175.
          </p>
          <p xml:id="i-136CD7vhr37YxSYQPFChAZ">
            Nr 175.
          </p>
          <p xml:id="i-61nPrggKNXPNgKRBJAj4Tr">
            Av herr Domö m. fl., i anledning av Kungl. Maj:ts propositioner
            nr 5—10.
          </p>
          <p xml:id="i-TAtjV9YYux72UjGYSQxptN">
            I propositioner nr 5, 6, 7, 8, 9 och 10 har Kungl. Maj:t hemställt,
            att riks- dagen måtte besluta en viss skärpning av den indirekta
            beskattningen. För en närmare motivering till de framlagda förslagen
            hänvisar departements- chefen i proposition nr 5 till de direktiv,
            som den 28 november 1947 läm- nades tillkallade särskilda utredningsmän
            — 1947 års konsumtionsskatte- beredning — och till de huvudsynpunkter,
            som anföras i finansplanen i statsverkspropositionen och som kunna
            läggas på den ifrågasatta skatte- ökningens betydelse i nuvarande
            ekonomiska läge. Det väsentliga av kon- sumtionsskatteberedningens
            yttranden och förslag återfinnes i proposition nr 5. Motionärerna
            få i anledning av här förevarande viktiga spörsmål anföra följande
            allmänna synpunkter på de finansiella och ekonomiska planer, som
            ligga till grund för de föreslagna skatteskärpningarna. Departementschefen
            har nämligen uttalat, att han anser, att det ekonomiska läget
            påkallar en överbalansering av driftbudgeten med hela det belopp
            den skärpta indirekta beskattningen skulle inbringa. Han anser
            också riktigt, att de nya statsin- komsterna användas för att
            täcka kapitalbudgetens utgifter. Det nuvarande ekonomiska läget
            kännetecknas av en påtaglig brist på balans. Sålunda framhåller
            konjunkturinstitutet, att vid av priskontrollen fastställda priser
            skulle en betydande lucka uppstå mellan den köpkraftiga efterfrågan
            och varutillgången under innevarande år. Ett överskott av köp-
            kraft skulle på så sätt uppkomma, vilket kan ge upphov till fortsatta
            all- varliga störningar i näringslivet. Visserligen uppfattar
            den enskilde indi- viden icke saken så, att han »får pengar över»,
            vilka han inte vet, var han skall använda. Tvärtom blir det väl
            i allmänhet så, att sedan en viss del av hans inkomst använts
            för att betala vissa strängt priskontrollerade och ransonerade
            varor, han kan använda återstoden till att köpa andra fria, mindre
            hårt priskontrollerade eller ransonerade varor. På detta senare
            om- råde inriktas köpkraften med resultat, att då varutillgången
            är otillräck- lig, dessa varor bli dyra, och för den enskilde
            individen framstår därför situationen ofta sådan att han har &gt;»ont
            om pengar». Olägenheterna med ett dylikt system äro flera. En
            strävan att söka sig kompensation för dyrtiden blir fullt förklarlig
            under dessa förhållanden, men allvarligast är, att risk föreligger
            att kapital och köpkraft icke i erforderlig utsträckning komma
            att söka sig till de nödvändiga och ransonerade varorna, vilkas
            produktion i regel bjuder dålig lönsamhet, utan till de fria ofta
            mer eller mindre lyx- betonade men lönsamma varorna. Härigenom
            skärpes successivt den ogynn-
          </p>
          <pb facs="riksdagen-motions-pdf/data/1948/mot_1948__fk__175/mot_1948__fk__175-002.pdf"/>
          <p xml:id="i-QxdCUve1DPrP8AZsZDkJJz">
            Motioner i Första kammaren, nr 175. 9
          </p>
          <p xml:id="i-GWsXc9aECem8TzzaFmVqxS">
            samma fördelningen av produktivkrafterna, och det snedvridna
            läget kon- serveras mer och mer, så att förutsättningar för priskontrollens
            och ranso- neringarnas upphävande icke skapas. Någon anledning
            att räkna med att den s. k. överskottsköpkraften skulle sparas
            förefinnes knappast. Så länge nämligen personliga tjänster av
            olika slag stå att erhålla, låt vara till sti- gande priser, torde
            en fortsatt utvidgning av s. k. serviceyrken vara det mest sannolika.
            Att förhindra denna med hjälp av en dirigering av arbetskraften
            torde svårligen låta sig göra alldeles bortsett från att rätten
            att fritt välja yrke icke bör inskränkas eller avskaffas. Väljes
            däremot ett friare och smidigare system, som tager hänsyn till
            in- tresset ur alla folklagers synpunkt av att bibehålla produktionskrafterna
            vid de för uppehället nödvändiga varorna, kunna förutsättningar
            så små- ningom skapas för en minskning och efter hand ett fullständigt
            avskaffan- de av den individuella kontroll, som regleringarna
            utgöra. Detta betyder självfallet inte, att allt vad regleringar
            heter upphör att existera eller att en hämningslös frihet upprättas.
            Vad det här är fråga om, är en minskning av en ofta närgången
            och irriterande individuell kontroll och dess ersättande med mera
            generellt verkande medel. En ökad lönsamhet inom t. ex. den oumbärliga
            produktionen i förhållande till den mera umbärliga är en gene-
            rell reglering så god som någon för att bevara eller tillföra
            kapital och andra produktionskrafter till mera nödvändig verksamhet.
            Priset är därvid allt- jämt en mäktig regulator, vars roll ingalunda
            är utspelad. Finansministerns uttalade farhågor för att ett friare
            system skulle leda till en fortskridande prisstegring hänga helt
            samman med den av honom icke redovisade förut- sättningen, att
            penningpolitiken fråntagits sin uppgift att hålla balansen inom
            systemet och förhindra s. k. kumulativa prisstegringar. En riktigt
            bedriven registrerande penningpolitik har tvärtom förmågan att
            utgöra en verksam broms på en sådan av alla icke önskad utveckling.
            Att även skatte- politiken kan komma till användning i dessa sammanhang
            har ofta fram- hållits. När det gäller att återställa balansen
            i samhällsekonomien pekar finans- ministern på tvånget i nuvarande
            valutasituation att bringa jämvikt mel- lan importen och exporten,
            nödvändigheten att få sparande och investe- ringar att anpassa
            sig till bättre överensstämmelse, önskvärdheten av en överbalanserad
            driftbudget och utvecklingen av nationalinkomsten i pengar i jämförelse
            med varutillgången. Under förutsättning att ytterligare inkomst-
            ökningar icke komma till stånd och att produktionen icke sjunker
            på sätt konjunkturinstitutet räknar med, förmenar sig finansministern
            kunna neu- tralisera köpkraftsöverskottet för år 1948 huvudsakligen
            genom att begrän- sa och reglera importen till vad en dirigerad
            export kan ge av inkomster, genom att skära ned allmänna och enskilda
            investeringar, varav de enskilda med ca 600 milj. kr., genom att
            höja priserna på vissa umbärliga varor med ca 500 milj. kr. i
            form av höjd indirekt beskattning och genom att förtära förmodade
            lagertillgångar på ca 700 milj. kr. Vad som i detta sammanhang
            är föremål för överväganden, är i huvudsak statens inkomster och
            budge-
          </p>
          <pb facs="riksdagen-motions-pdf/data/1948/mot_1948__fk__175/mot_1948__fk__175-003.pdf"/>
          <p xml:id="i-7rsDLq9MfAsNyvAwjuNMg8">
            10 Motioner i Första kammaren, nr 175.
          </p>
          <p xml:id="i-BmJJ4ubieWmYtA1a693PdM">
            tens roll i nuvarande inflationsläge. Beträffande övriga medel
            att nå balans förutsätter finansministern, att formen härför måste
            bli regleringar och ransoneringar, vilka vi torde få anledning
            att återkomma till i annat sam- manhang. Vi finna emellertid anledning
            konstatera, att i den ekvation fi- nansministern uppställer förutsättningen
            om en oförändrad inkomstvolym är nog så oviss och att positiva
            åtgärder för att främja produktionen och sparandet exempelvis
            genom en reviderad skattepolitik icke återfinnas. Beträffande
            budgetens roll för den samhällsekonomiska balansen anför- des
            i statsverkspropositionen, att sedan mitten av år 1945 driftbudgeten
            fö- retett ett överskott som ungefär räckt till för att betala
            nettoutgifterna på kapitalbudgeten, varför överskottet skulle
            inneburit ett sparande till samma belopp. Finansministern drager
            härav den slutsatsen att driftbudgeten icke varit en inflationsdrivande
            faktor utan tvärtom bidragit till att sterilisera en på andra
            vägar uppkommen inkomstökning och att motverka tendenserna till
            bristande balans mellan köpkraft och varutillgång. Innebörden
            av detta resonemang synes vara den, att driftbudgeten icke verkar
            inflationsdri- vande, om dess utgifter blott täckas av skatteinkomster
            samt att kapital- budgeten är neutral ur inflationssynpunkt, om
            den finansieras med skatte- medel. Detta resonemang synes oss
            inte uttömmande behandla frågan om bud- getens roll ur inflationssynpunkt.
            Alltför stor vikt synes oss fästas vid frå- gan om finansieringssättet
            för kapitalbudgetens utgifter, om dessa betalats med skattemedel
            eller med lånemedel. Skulle nämligen enda villkoret för att budgeten
            icke verkar inflationistiskt vara det, att dess utgifter finansie-
            ras med skattemedel, skulle den med detta resonemang lika gärna
            kunna omfatta t. ex. 40 eller 60 procent av nationalhushållets
            utgifter som de ca 20 procent den faktiskt omsluter. även arten
            av de utgifter, som göras i bud- geten, spelar en betydande roll
            i detta hänseende. Finansministern framhål- ler, att investeringarna
            fått en omfattning, som med all sannolikhet väsent- ligt överstigit
            storleken av det samtidiga sparandet och att detta möjlig- gjorts
            av att reserver och annan kredit tagits i anspråk, varigenom en
            in- flationistisk effekt uppstått. Därest man antager, att i ett
            principiellt reso- nemang som detta en viss statsutgift, t. ex.
            en subvention, hade den verkan, att den uppmuntrade till en mångdubbel
            investeringsverksamhet, finge väl antagas att ifrågavarande statsutgift
            hade samma inflationistiska verkan, om medlen för dess bestridande
            anskaffats genom beskattning som om de anskaffats genom upplåning.
            Någon avgörande skillnad synes oss svår att upptäcka. Såsom finansministern
            framhåller, torde en beskattning, som syftar till att minska den
            enskilda köpkraften, kunna betraktas som en form av tvångs- sparande.
            Huruvida detta däremot har samma verkningar på den samhälls- ekonomiska
            balansen som det frivilliga sparandet, synes oss mera ovisst.
            I nuvarande läge är det synnerligen angeläget, att sparandet,
            som under det senaste året visat en sjunkande tendens, upprätthålles
            och om möjligt ökas, så att det blir tillräckligt i förhållande
            till efterfrågan på lånemedel. Skulle
          </p>
          <pb facs="riksdagen-motions-pdf/data/1948/mot_1948__fk__175/mot_1948__fk__175-004.pdf"/>
          <p xml:id="i-6jx81Ks7XRiMfR2Bwsug5g">
            Motioner i Första kammaren, nr 175. 11
          </p>
          <p xml:id="i-8DVRZaPjQ6E4oZ9x645egA">
            nämligen införandet av ett tvångssparande leda till en minskning
            av det fri- villiga sparandet, skulle det önskvärda syftet motverkas.
            I den aktuella si- tuationen måste vi i våra överväganden självfallet
            förutsätta, att den efter- frågan på lånemedel, som förefinnes,
            icke tillgodoses genom tillskapandet av ny kredit från riksbankens
            sida genom fortsatta obligationsköp eller på annat sätt. Riksbanken
            måste följaktligen bedriva en medveten politik i syfte att begränsa
            den sammanlagda köpkraften. Över huvud taget är en målmedveten
            antiinflationistisk centralbankspolitik ett nödvändigt led i en
            strävan efter samhällsekonomisk balans. Slutligen vilja vi betona,
            att därest icke tillräckligt omfattande och effek- tivt samordnade
            åtgärder vidtagas för att neutralisera köpkraftsöverskottet, utvecklingen
            säkerligen kommer att gå emot en allt hårdare och på allt flera
            områden ingripande statlig regleringsekonomi. Finansministern
            har emellertid i direktiven till 1947 års konsumtions- skatteberedning
            uttalat, att läget påkallar åtgärder, som leda till en uppsug-
            ning och sterilisering av köpkraft. Vi ha ovan anfört de synpunkter,
            som enligt vårt förmenande kunna läggas på sättet att genomföra
            denna uppsug- ning. Då finansministern angivit, att motivet för
            de nya skärpningarna av den indirekta beskattningen är att bekämpa
            inflationen, får frågan om ste- riliseringen stor betydelse för
            effekten av de föreslagna skatteökningarna. Någon sådan sterilisering
            skulle dock inte komma till stånd, om såsom fi- nansministern
            förordar den indragna köpkraften åter utgåves för att betala statens
            kapitalutgifter. I så fall skulle enligt vår mening en tillräcklig
            effekt icke uppnås i kampen mot inflationen. Ledamoten av 1947
            års konsumtionsskatteberedning herr Henriksson har härom anfört,
            att han för sin del kunde förorda en ökning av den indirekta beskattningen
            endast under den förutsättningen, att därigenom indragen köpkraft
            i verklig mening steriliserades, d. v. s. att medlen avsattes
            på något slag av »&gt;spärrkonto» samt att utgifterna på kapitalbudgeten
            täcktes genom upplåning i sådana former, att främst köpkraft,
            som eljest skulle inriktas på konsumtion, toges i anspråk. Nu
            mer än någonsin krävde läget, att statens investeringar finansierades
            genom uppsamlande av verkligt nysparande. Herr Henriksson anförde
            också, att det icke vore nödvändigt att binda sig vid den av finansministern
            angivna summan av nya skatteinkomster, d. v. s. omkr. 500 milj.
            kr. Eftersom ingen del av de indragna pengarna åter skulle utgi-
            vas, mäste nämligen hans förslag under angivna förutsättningar
            få en större inflationshämmande verkan även om en lägre summa
            köpkraft in- droges i form av skärpt beskattning. Härigenom skulle
            denna också kunna avvägas med större hänsynstagande till sina
            verkningar ur produktionshäm- mande och konsumtionsbegränsande
            synpunkter. Härvid anförde herr Hen- riksson starka betänkligheter
            över de svårbedömbara snedverkningarna av en punktbeskattning
            och framförde i stället till övervägande tvenne alterna- tiv med
            över hela fältet verkande skatter. Man borde nämligen icke fram-
            tvinga några väsentligare strukturförändringar i konsumtionen
            och därmed i produktionen. Vad som emellertid för herr Henriksson
            framstode som det väsentligaste vore att med skattehöjningarna
            drabba konsumtionen, men
          </p>
          <pb facs="riksdagen-motions-pdf/data/1948/mot_1948__fk__175/mot_1948__fk__175-005.pdf"/>
          <p xml:id="i-LF1tMzkkPXkAbQbLjeeBon">
            12 Motioner i Första kammaren, nr 175.
          </p>
          <p xml:id="i-FiGxm6DFbE2gD7bGcn5WyJ">
            däremot icke belasta produktionen och distributionen på ett hämmande
            sätt. Då detta torde bli fallet med de föreslagna höjningarna
            av motorfordons- och drivmedelsbeskattningen, fann sig herr Henriksson
            böra yrka avslag på dessa. Motionärerna få för sin del framhålla
            att de kunna förorda ett anlitande av den indirekta beskattningen
            för att bekämpa inflationen endast under den uttryckliga förutsättningen,
            att skatteökningarna infogas som ett led i en allmän ekonomisk
            politik för att återställa den samhällsekonomiska balan- sen.
            Såsom en lämplig väg att nå detta syfte i fråga om den skärpta
            indi- rekta beskattningen har anvisats en sterilisering av skattemedlen,
            vilken enligt motionärernas åsikt lämpligen kan ske i den formen,
            att medlen re- serveras för nedbringande av den statsskuld, som
            övertagits av riksbanken. Utan att vi i detta samband vilja söka
            kvantitativt bedöma effekten av en sådan åtgärd, synes det dock
            uppenbart, att man därigenom verksamt kan bidraga till att återställa
            den samhällsekonomiska balansen. Vid ett ställningstagande till
            frågan om de områden, som enligt finans- ministerns förslag skola
            beläggas med förhöjd skatt, måste emellertid — som ovan framhållits
            i vårt principiella resonemang — hänsyn tagas till skatteskärpningens
            hämmande inverkan på produktionen. Från denna syn- punkt framstå
            de föreslagna höjningarna av fordons- och drivmedelsbe- skattningen
            som olämpliga. Enligt uppgifter som vi inhämtat från sakkunnigt
            håll skulle omkostna- derna för den yrkesmässiga lastbilstrafiken
            ökas med ca 36 milj. kr. per år, vilket medför en ökning av transportkostnaderna
            med 13 å 14 procent. För droskbilstrafiken, vilken skulle drabbas
            av såväl höjda fordonsskat- ter som höjd bensinskatt, komme omkostnadsökningen
            att uppgå till ca 25 milj. kr., vilket utgör en stegring i fråga
            om skattekostnaderna med 57 procent. För den samlade busstrafiken
            i landet beräknas skatterna på bensin och brännolja medföra en
            kostnadsökning av ca 15 milj. kr., vilket utgör en ökning av driftkostnaderna
            med ca 10 procent. I fråga om personbilarna skulle exempelvis
            en liten bil om 900 kilograms vikt med en bensinförbrukning av
            0,7 lit./mil och en körsträcka av 1500 mil få sin årliga skattebörda
            höjd från 261 kr. till 571 kr., alltså med 310 kr. eller 119 procent.
            I detta samband vilja vi understryka, att personbilarna i allmänhet
            i det moderna samhället icke kunna betraktas som en &gt;umbär- lig
            vara». För det stora antal människor i detta land, som ha långt
            från sina arbetsplatser, utgör tvärtom tillgången till egen bil
            ofta en förutsättning för att de över huvud skola kunna utföra
            sitt dagliga värv. Inom stora delar av den svenska landsbygden
            tillgodoses de nödvändiga förbindelserna till betydande del genom
            den enskilda biltrafiken. Självfallet gäller detta i all- deles
            särskild grad om sådana landsdelar, vilka redan förut äro missgyn-
            nade i kommunikationshänseende. Den från visst håll väckta tanken
            att avstå från att höja fordonsbeskatt- ningen men skärpa drivmedelsbeskattningen,
            antingen enligt Kungl. Maj:ts
          </p>
          <pb facs="riksdagen-motions-pdf/data/1948/mot_1948__fk__175/mot_1948__fk__175-006.pdf"/>
          <p xml:id="i-RbBMEDkngtzFzJWqnD76MD">
            Motioner i Första kammaren, nr 175. 13
          </p>
          <p xml:id="i-Y3zx4Vxkwnh9LMS38kZMB">
            förslag eller — för att kompensera bortfallet av den höjda fordonsskatten
            — i ännu längre gående grad, drabbas av samma principiella kritik,
            som vi ovan framfört gentemot proposition nr 5. Vad särskilt lastbilstrafiken
            an- går, skulle en höjning av bensinskatten utöver vad Kungl.
            Maj:t föreslagit medföra en kostnadsbelastning, som kan befaras
            få ödeläggande verkningar för denna trafikgren. Motionärerna kunna
            sålunda icke biträda vare sig förslaget att stegra for- donsskatten
            eller förslaget att höja drivmedelsbeskattningen. I propositionen
            har beräknats att de föreslagna höjningarna av for- dons- och
            drivmedelsbeskattningen skulle medföra en ökad skatteintäkt av
            178,5 milj. kr. Vid denna beräkning synes dock en icke oviktig
            omständig- het ha förbisetts, nämligen statens egna kostnader
            för motorfordon och drivmedel. Enbart armén och marinen beräknas
            för nästa budgetår för- bruka ca 10 milj. liter bensin, som givetvis
            ingå i den importkvantitet av 650 milj. liter, som varit utgångspunkten
            för beräkningarna. Härtill kom- mer skatten för det ej obetydliga
            antalet personbilar, som begagnas inom statsförvaltningen. Täckningen
            på olika huvudtitlar för dessa ökade kost- nader reducerar i motsvarande
            grad den beräknade nettointäkten för stats- verket. Utöver förslaget
            rörande höjning av fordons- och bensinskatterna har Kungl. Maj:t
            framlagt ett flertal propositioner om skärpningar av andra indirekta
            skatter, och ytterligare propositioner i samma syfte ha bebådats.
            Ett definitivt ståndpunktstagande till dessa olika förslag borde
            enligt mo- tionärernas mening ske i ett sammanhang, sedan samtliga
            förslag förelagts riksdagen. Detta synes oss vara en förutsättning
            för en rationell behandling av ifrågavarande skattekomplex.
          </p>
          <p xml:id="i-L8rPMPqnxRVjYApgLLXb2C">
            På grund av vad vi ovan anfört hemställa vi,
          </p>
          <p xml:id="i-Jk313s3rmdBw9ScD5wy3SF">
            att riksdagen måtte avslå Kungl. Maj:ts proposition nr 5 med
            förslag till förordning om särskild automobilskatt m. m. samt
            att de i motionen framförda synpunkterna måtte beaktas vid behandlingen
            av propositionerna nr 6, 7, 8, 9 och 10.
          </p>
          <p xml:id="i-9pcVUicbfqkrgThg8tXuyL">
            Stockholm den 24 januari 1948.
          </p>
          <p xml:id="i-GaUoVZ6ZTu7DRFKWJWYeJT">
            Fritiof Domö. Georg Andrén. J. B. Johansson. Karl Wistrand Ivar
            Anderson. Gustaf Velander.
          </p>
          <p xml:id="i-8V7zPaeY72Aqo8GvwCN7bH">
            Axel Mannerskantz. Ebon Andersson. K.G. Ewerlöf.
          </p>
        </div>
      </div>
    </body>
  </text>
</TEI>
