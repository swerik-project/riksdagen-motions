<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__134/mot_1965__ak__134-001.pdf"/>
      <fw xml:id="i-PB4PZXngxfwgWqTu9nPPpq">
        Motioner i Andra kammaren, nr 134 år 1965 d
      </fw>
      <div type="motHeader" xml:id="i-V4wnyyY3g6uP9CBf5rkepH">
        <div type="motTitle" xml:id="i-QngTGbqkigTkqMN6kHYypY"/>
        <div type="motSubmissionInfo" xml:id="i-GNnxFB1dMQsnnXWWhyFPr2"/>
      </div>
      <div type="motBody" xml:id="i-KA6kHVZ55iFzfUcFaxuzT1">
        <div xml:id="i-GJo494QJjo7JLJs6MYspMf">
          <p xml:id="i-Acd9xS9fPhCyL5Mkhqc6zQ">
            Nr 134
          </p>
          <p xml:id="i-8EJfC24aJkKWs1QoXCeSzU">
            Av herr andre vice talmannen Cassel m. fl., angående glesbyg-
            dernas problem.
          </p>
          <p xml:id="i-1Qv37MGQcMPCTkhV5cPnM">
            (Lika lydande med motion nr 105 i Första kammaren)
          </p>
          <p xml:id="i-PupDYJoBB5zam7XpoP5CBG">
            Strukturomvandlingen och den därmed följande folkförflyttningen
            från landsbygd till städer och tätorter har fört med sig en rad
            svårlösta problem. Genom befolkningens utglesning har förutsättningarna
            för samhällsser- vice försämrats i stora områden av vårt land.
            Då det i första hand är de yngre människorna som flyttar till
            städer och tätorter blir åldersfördel- ningen i glesbygderna alltmer
            ogynnsam. Kommunikationssvårigheter upp- står, järnvägar lägges
            ner och busslinjer drages in då trafikintensiteten sjunker så
            att driften inte längre är lönsam. Samhälleliga investeringar
            kan ofta inte göras, därför att befolkningen représenterar ett
            alltför litet skatte- underlag, och där investeringar kan göras
            belastar de ett litet antal kvar- boende alldeles för hårt. De
            långa avstånden i kombination med dåliga kom- munikationer medför
            besvär då barnens utbildning skall ordnas, då kon- takter med
            myndigheter och serviceanläggningar av olika slag måste sökas
            och då de äldsta behöver tillsyn, hemhjälp och sjukvård. Det finns
            skäl att anta att dessa olika sociala olägenheter i många fall
            påskyndar avflyttning- en, även då arbetstillfällen finns i bygden,
            liksom det finns skäl att anta att människor i många fall råkar
            ut för sociala olägenheter då de av olika an- ledningar inte anser
            sig kunna flytta från en bygd där arbetstillfällen sak- nas. Enligt
            beslut av 1963 års riksdag kommer olika lokaliseringspolitiska
            me- del att användas för att påverka strukturomvandlingen. Det
            kan emellertid inte väntas att den beslutade lokaliseringspolitiken
            skall medföra någon lösning av glesbygdsproblemen i stort sett.
            Industrilokaliseringen kommer att ske till regionernas centrala
            orter. De nya företagen kommer i de flesta fall inte att ersätta
            de arbetstillfällen på nära håll som jord- och skogsbruk tidigare
            gett glesbygdernas invånare. Vi vill alltså erinra om att industrilokaliseringen
            väl kan bidraga till att minska utflyttningen från en region,
            men endast i liten utsträckning till att hindra förflyttningen
            från glesbygder till tätorter. Regioner med omfattande glesbygdsområden
            drabbas av glesbygdens olä- genheter därigenom att samhällsservice
            och kulturell service ställer stora krav på kommunens samtliga
            eller landstingets skattebetalare. Åtgärder som
          </p>
          <pb facs="riksdagen-motions-pdf/data/1965/mot_1965__ak__134/mot_1965__ak__134-002.pdf"/>
          <fw xml:id="i-WqDvohBCrWK87VW8KmmcP7">
            6 Motioner i Andra kammaren, nr 134 år 1965
          </fw>
          <p xml:id="i-L7ocX2QogtpAbktqdTKrdH">
            vidtages för att underlätta villkoren för befolkningen i glesbygderna
            är allt- så ett stöd åt inte bara kommuner med glesbygd, utan
            även åt hela län och landsdelar. Högerpartiet har tidigare framhållit
            att en differentiering av bensinskat- ten, så att drivmedelskostnaderna
            utjämnas mellan olika delar av landet, bör prövas i samband med
            beslut om en allmän lättnad av beskattningen av näringslivet.
            För Norrlands glesbygder, där bilen är ett oundgängligt kom- munikationsmedel
            och där avstånden är betydande, är en dylik åtgärd av stor betydelse.
            I samband med översynen av företagsbeskattningen bör också en
            rätt- visare fördelning av kommunalskatten mellan produktions-
            och huvudkon- torskommuner prövas. En sådan bättre kommunalskattefördelning
            kommer att innebära ökade resurser för några av våra glesbygdskommuner
            och ger dem ökade möjligheter att bygga ut servicen för sina invånare.
            Utbyggnad av turistnäringen kan också medföra bättre betingelser
            för våra glesbygder. Med det tidigare anförda vill vi understryka
            vikten av att de lokaliserings- politiska organen beaktar glesbygdsfrågorna.
            Problemen kommer inte att försvinna efter hand genom att glesbygderna
            helt avfolkas. Det kommer alltid att finnas en del människor boende
            i glesbygd, sysselsatta med jord- och skogsbruksnäringarna. Däremot
            kan utglesningen väntas fortsätta allt- eftersom jord- och skogsbruket
            fortlöpande rationaliseras och arbetskraft- behovet sjunker. Åldersfördelningen
            kan i framtiden väntas bli ännu ogynn- sammare än nu. Svårigheterna
            att ge glesbygdernas befolkning en rimlig andel av samhällets
            sociala och kulturella service blir sålunda allt större. Det är
            inte troligt att de åtgärder som kan behöva vidtagas rymmes inom
            den beslutade lokaliseringspolitiken eller över huvud taget kan
            inrymmas inom ett lokaliseringspolitiskt program. Speciella åtgärder
            måste säkerligen vidtagas för att uppfylla lokaliseringspolitikens
            målsättning som angetts vara »att landets tillgångar av kapital
            och arbetskraft skall utnyttjas till fullo och fördelas så att
            ett snabbt ekonomiskt framåtskridande främjas, samtidigt som det
            stigande välståndet fördelas på ett rättvist sätt och män- niskorna
            i olika delar av landet erbjuds en tillfredsställande social och
            kul- turell service&gt;. Hur detta kan tänkas ske kan inte utläsas
            i riksdagsbeslutet om lokali- seringspolitiken. För vår del tror
            vi att man måste vara beredd att satsa en rimlig andel av de vinster
            som företagslokaliseringen enligt den första delen av målsättningen
            förmodas ge på att förverkliga den andra delen av samma målsättning.
            Det sistnämnda önskemålet torde nämligen inte automatiskt uppfyllas
            om det första förverkligas. "Problem som måste beaktas för glesbygdernas
            del är enligt vår mening kommunikationsfrågorna, frågorna om samhällsservicen
            och de kulturella frågorna.
          </p>
          <pb facs="riksdagen-motions-pdf/data/1965/mot_1965__ak__134/mot_1965__ak__134-003.pdf"/>
          <fw xml:id="i-UNJFQwubPjXb3sDgwgZEN6">
            Motioner i Andra kammaren, nr 134 år 1965 7
          </fw>
          <p xml:id="i-BXN7sEEXY1ciaZHYBRuaHS">
            Kanske kan man tänka sig att samhällsorganens representanter
            i större utsträckning kommer ut till människorna, i stället för
            att enskilda vid vart litet ärende skall bege sig till den centrala
            tätorten. Bussar, inrättade för expedition och mottagning, kan
            kanske tänkas i extrema glesbygder. Sam- ma resonemang kan tillämpas
            på varudistributionen. Skolfrågorna är av största intresse i sammanhanget.
            Skolskjutsar och inackorderingsförhållan- den måste prövas, liksom
            kostnadsfördelningen mellan stat och kommun på hela skolområdet.
            Den kulturella servicen kan inte göras beroende av frekvens, besökarantal
            eller annan &gt;lönsamhetsberäkning» då det gäller de utglesade bygdernas
            rättmätiga önskemål. Hälso- och sjukvården måste också sannolikt
            föras ut till dessa bygder, i stället för att glesbygdsfolket
            skall vara tvingat att resa långa vägar till läkare och apotek.
            Tillgång till social hemhjälp måste ordnas. De som bor kvar i
            glesbygd måste kanske också beredas möjligheter att bo i »glesbygdskoncentration&gt;»,
            en återgång till något som kan komma att likna en modern version
            av byarna före en- skiftet osv. ; Vi är självfallet inte beredda
            att framlägga fullständiga förslag till alla de åtgärder som kan
            tänkas behöva vidtagas eller beräkna de kostnader som dessa åtgärder
            kan medföra, utan anhåller att dessa frågor göres till föremål
            för allsidig och förutsättningslös utredning. Under hänvisning
            till det ovan anförda hemställes, att riksdagen måtte i skrivelse
            till Kungl. Maj:t hem- ställa att Kungl. Maj:t måtte låta skyndsamt
            utreda och för riksdagen framlägga förslag om vilka åtgärder som
            bör vidtagas för att befolkningen i landets glesbygder skall på
            ett rättvist sätt få del av det stigande välståndet och erbju-
            das en tillfredsställande social och kulturell service.
          </p>
          <p xml:id="i-RbZMSPQi2McpzEYtK2Kzt3" type="date">
            Stockholm den 22 januari 1965
          </p>
          <p xml:id="i-Gj7x9wSV2YFEoA4ywHPrAG">
            Leif Cassel Per Pettersson Erik Magnusson i Tumhult Eric Krönmark
            Hans Nordgren Tore Nilsson
          </p>
          <p xml:id="i-BmvwAJ85crYPUSnhtyeGsj">
            i Agnäs
          </p>
        </div>
      </div>
    </body>
  </text>
</TEI>
