<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0208/mot_199900_MJ_0208-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ208 pnr: m111
          </p>
          <p>
            Motion till riksdagen 1999/2000:MJ208
          </p>
          <p>
            av Per-Samuel Nisser och Ingvar Eriksson (m)
          </p>
          <p>
            EU-ersättningar inom lantbruket
          </p>
          <p>
            Många lantbruksföretagare får avsätta mycket tid för att försöka
            att på ett riktigt sätt fylla i blanketter och ansökningar för
            olika EU-stöd. Det finns många och krångliga regler för sökande
            av stöd, som ofta är avgörande för att lantbruksföretaget skall
            kunna få ekonomi i sin verksamhet, det kan gälla s.k. direktstöd
            i form av arealersättningar, handjurs-, am- och dikobidrag. Det
            kan även gälla miljöstöd i form av rekostöd och vallstöd som skall
            gynna biologisk mångfald. Allt detta är viktigt för att det skall
            finnas en levande landsbygd, med öppna fält och marker med djur.
            Många företagare och även bondeorganisationer vittnar om de problem
            som skapats kring sökande av de olika stöden. Blankettdjungeln
            är både byråkratisk och svår att tränga igenom. Allt är inte EU-byråkratins
            fel. En stor del av problemen är skapade av svensk jordbruksbyråkrati.
            Vi tar tyvärr alltför ofta okritiskt åt oss alla de regler som
            skapas inom EU. Därefter kommer svenska tolkningar att följas
            av fler och mer komplicerade blanketter. EU får ofta i debatten
            stå till svars även för de svenskproducerade reglerna, vilket
            skapar en orättvist negativ bild av EU. Allt arbete för att öretagarna
            skall kunna göra sina ansökningar på rätt sätt tar onödigt mycket
            tid och kraft. När nu EU:s jordbrukspolitik är som den är, måste
            Sverige få ut så mycket som möjligt av de olika stödformer som
            finns inom EU. Ansvar för detta vilar på riksdag och regering.
            Om vi i Sverige framgent inte får ut de stöd som borde vara möjliga,
            kommer det att bli förödande för svenskt lantbruk och svensk landsbygd.
            Missade möjliga pengar går då till övriga EU-länder, varför snedvridning
            av konkurrensen ytterligare ökar. Här vilar ett tungt ansvar på
            den svenska regeringen. Det finns mycket mer som kan komma Sverige
            till del genom ett mer offensivt och positivt arbete av regeringen
            och dess förhandlare. Den svenska regeringen bör arbeta för att
            EU skall minimera byråkratin och förenkla de regler som är kopplade
            till ansökningar av EU-stöd. Riksdag och regering genom Jordbruksverket
            och lantbruksenheterna måste arbeta för att minska bidrags- och
            blankettkrånglet. Det gäller både det som kommer från EU och de
            regler och blanketter som är producerade inom landet.
          </p>
          <pb facs="riksdagen-motions-pdf/data/199900/mot_199900_MJ_0208/mot_199900_MJ_0208-0002.pdf"/>
          <p>
            Hemställan Mot. 1999/2000 MJ208
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            enklare regler för sökande av EU-stöd, 2. att riksdagen som sin
            mening ger regeringen till känna vad i motionen anförts om att
            det är angeläget att Sverige utnyttjar de EU- stöd och -ersättningar
            som finns tillgängliga.
          </p>
          <p>
            Stockholm den 24 september 1999
          </p>
          <p>
            Per-Samuel Nisser (m) Ingvar Eriksson (m)
          </p>
        </div>
      </div>
    </body>
  </text>
</TEI>
