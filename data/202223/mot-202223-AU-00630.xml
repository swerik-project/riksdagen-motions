<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-AU-00630">
  <teiHeader>
    <fileDesc>
      <titleStmt>
        <title>Utvecklad samhällsorientering för nyanlända</title>
        <author corresp="i-5wVnuGs5cNm9JWZrGWeZfP">av Jesper Skalberg Karlsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:630 av Jesper Skalberg Karlsson (M)</title>
          <idno type="rdwebb">HA02630</idno>
          <rs type="number">630</rs>
          <orgName type="comitteeAbbreviation">AU</orgName>
          <ref type="dokument_url_text">https://data.riksdagen.se/dokument/HA02630/text</ref>
          <ref type="dokument_url_html">https://data.riksdagen.se/dokument/HA02630</ref>
          <ref type="dokumentstatus_url_xml">https://data.riksdagen.se/dokumentstatus/HA02630</ref>
          <ref type="pdf">https://data.riksdagen.se/fil/863D332F-DE0D-4E64-B745-821C8BF22AEB</ref>
          <ref type="docx">https://data.riksdagen.se/fil/B5891B8D-BB5D-40B6-8766-257CDF2E6106</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RcZouUeww5GEBU76YgvYiM" type="signed"/>
        <correspContext corresp="i-RcZouUeww5GEBU76YgvYiM">
          <note type="signatory" corresp="i-5wVnuGs5cNm9JWZrGWeZfP"/>
        </correspContext>
        <correspAction xml:id="i-PNDmoFbcDX6NbB3aA5jf4o" type="submitted">
          <date when="2022-11-21"/>
          <time when="12:37:54"/>
        </correspAction>
        <correspAction xml:id="i-13gS1LiyEf6WVnnNK2AtSz" type="reviewed">
          <date when="2022-11-21"/>
          <time when="13:01:06"/>
        </correspAction>
        <correspAction xml:id="i-QVVHLt1mii2UNMUt7HmQcn" type="referred">
          <date when="2022-12-01"/>
        </correspAction>
        <correspAction xml:id="i-5eokVBYZMrRYwTNxwkv92S" type="assigned">
          <date when="2023-05-19"/>
          <time when="13:43:30"/>
        </correspAction>
        <correspContext corresp="i-5eokVBYZMrRYwTNxwkv92S">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-QkEKccd3wH1NLpGy7WBciy" type="behandlas_i"/>
        <correspContext corresp="i-QkEKccd3wH1NLpGy7WBciy">
          <ref type="uppgift">2022/23:AU6</ref>
          <ref type="ref_dok_id">HA01AU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU6</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EnDq56tQ2KgNkaQeo7yM4f" type="motHeader">
        <div xml:id="i-ULYDd7Bje7sD3esrE8AuEf" type="motTitle">
          Motion till riksdagen 2022/23:630 av Jesper Skalberg Karlsson
          (M) Utvecklad samhällsorientering för nyanlända
        </div>
      </div>
      <div xml:id="i-AhFPuXayiqVXHidBJcm8yS" type="motBody">
        <div xml:id="i-JY1hoQzzgocKkgrWFsSVoX" type="motProposal" subtype="förslag">
          <head xml:id="i-LDwRrV8DQnRQCXDVtzrqio">
            Förslag till riksdagsbeslut
          </head>
          <list xml:id="i-BuTbdVZCB47DS7buDVKqZW">
            <item xml:id="i-LvJVbLdb4WrrHQrh3TrVaD" sortKey="Yrkande 1">
              Riksdagen ställer sig bakom det som anförs i motionen om att
              se över möjligheterna att utveckla samhällsorienteringen för nyanlända
              med ett särskilt fokus på barns, kvinnors och homosexuellas rättigheter
              och tillkännager detta för regeringen.
            </item>
          </list>
        </div>
        <div xml:id="i-FhQBjf5MQGXJoQqRkMfUqB" type="motContent">
          <head xml:id="i-29A72bCokR9TDVQJPzCVt1" type="h1">
            Motivering
          </head>
          <p xml:id="i-3st8edC5Nz755QTZ4mNsUw">
            Vi lever i en osäker tid och en föränderlig värld. Det ryska
            anfallskriget mot Ukraina har omkullkastat vår europeiska säkerhetsordning,
            energikrisen försvårar vardagen och den väldiga inflationen gör
            att pengarna i plånboken inte längre räcker till. Vi ser hur extremt
            väder leder till kaos och förstörelse i andra länder. Väpnade
            konflikter blossar upp på nya platser och stora flyktingströmmar
            rör sig över gränserna. Många saker som för bara en tid sedan
            togs för givna är inte längre självklara.
          </p>
          <p xml:id="i-4pdBbzZcSzvBnjDZLCVvE1">
            Instabilitet och osäkerhet plågar både individer och samhällen.
            Oljekriserna på 1970‑talet, när oljepriserna flerfaldigades, fick
            långtgående och svårförutsedda effekter. Liknande turbulens lär
            upplevas också i vår tid. När ämnen som indium och litium blir
            så sällsynta att utvinning försvåras – samtidigt som robotisering
            och digitalisering minskar behovet av arbetskraft – så kommer
            omställningskraften emellanåt att vara destruktiv. Stabilitet
            och evig fred kan inte tas för givet.
          </p>
          <p xml:id="i-W5kNHgVqByYCFVUpADFmfV">
            Planeten själv är också oförmögen att garantera stabilitet. De
            stora utsläpp av metan, lustgas och koldioxid som skett under
            den industriella revolutionen har onekligen påverkat vår planet
            och vårt klimat. Flera av de utmaningar som ligger framför oss
            – att elektrifiera fordonsflottan, säkra tillgången till förnybar
            energi och städa upp i haven – kan vi anta löses med ny teknik
            och forskning. Men flera andra för oss livsavgörande ekosystem
            kan vara oåterkalleligt förlorade, tillsammans med flera djurarter
            som säkrat stabiliteten i vår biosfär. Hur vi anpassar oss till
            att vara en stor värld på en liten planet blir kanske den största
            frågan för kommande generationer.
          </p>
          <p xml:id="i-Yb4UayEaay8Xq11HaAF5z">
            Människans längtan efter frihet och trygghet känner dock inga
            gränser. Under 2000‑talet har vi sett hur folkrörelser rest sig
            mot regimer och återtagit makten över sina liv och sina länders
            framtid. Antalet demokratier är fler nu än förr – och med marknads­ekonomi
            och frihandel skapas välstånd som kan användas till att bota sjukdomar
            och förbättra livschanser. Samtidigt ser vi rörelser som vill
            tygla människans drivkraft att förbättra sin situation och dessutom
            detaljstyra det som gör oss till individer. För­tryckande styren
            mördar oppositionella, fängslar de som beter sig avvikande och
            finansierar terrorism i andra länder.
          </p>
          <p xml:id="i-AbGp8ATdKJwtvYoDynTiaT">
            Svaren på dessa utmaningar och problem är inte självklara. Trots
            att kloka människor engagerar sig politiskt i Sverige är partierna
            oense om mycket. Att väga olika samhällsintressen mot varandra,
            samtidigt som reformkraften inte är obegränsad, är helt enkelt
            svårt. Men politikens kraft är betydande och avgörande om det
            svenska samhället ska kunna stå starkt när vi nu utmanas.
          </p>
          <p xml:id="i-Q6u62vXiYLCcD1bgfWWLxt">
            Den svenska flyktingkrisen år 2015 är ett tydligt exempel på
            att den migrations- och integrationspolitik som bedrivits sedan
            den nya utlänningslagen beslutades år 2005 varit mer naiv än ändamålsenlig.
            Framförallt har migrationspolitiken inte varit långsiktigt hållbar.
          </p>
          <p xml:id="i-7ufzAX1NbARoXwm3yLDiA4">
            Att människor flytt till Sverige är inte förvånande eller onormalt.
            Det finns kriser på olika platser – ekonomiska kriser, klimatkatastrofer
            och förtryckande regimer – som får människor att söka ett bättre
            liv någon annanstans. Sverige har en hög levnadsstandard och en
            stabil, växande och motståndskraftig ekonomi. Här arbetar kvinnor,
            och barn går i skolan. Vi har här visat att man kan frikoppla
            ekonomisk utveckling från ökade koldioxidutsläpp. Vi accepterar
            och respekterar olikheter. Vi har demokratiska val och fria oberoende
            medier. Vi kombinerar frihet med trygghet, i ett land där vi är
            individu­alister tillsammans.
          </p>
          <p xml:id="i-TxJSJ6ykDzjHohsBMHBQ8K">
            Men vi utmanas också. Med den migrationspolitik som varit gällande
            mellan 2005 och 2015 har hundratusentals människor invandrat till
            Sverige, människor som inte alltid delar våra emancipatoriska
            värderingar. Det har satt Sverige på prov. Svenska myndigheter
            har helt plötsligt fått hantera frågor om barnäktenskap. Polismyndigheten
            har fått se nya typer av hedersrelaterat våld. Svenska barn, kvinnor
            och homosexuella har fått utstå kränkningar och brott som tidigare
            varit mycket sällsynta.
          </p>
          <p xml:id="i-XtRQ5zW2QQstWzQzwJ41TX">
            Förtroendet för Sveriges förmåga att värna grundläggande fri-
            och rättigheter har långsamt urholkats. En misstro har spridit
            sig i vårt land som måste motverkas och bekämpas med full kraft
            från hela samhället. Människor får inte tvivla om ifall politiken
            kan stå emot trycket att anpassa samhället efter religiösa ledare,
            förtryckande klaner och röststarka minoriteter. Det behövs krafttag
            och omtag för att säkerställa att vårt offent­liga samhälle vilar
            på en frihetlig, icke-religiös grund. Våra svenska myndigheter
            får inte och ska inte backa undan, utan ska alltid ta ställning
            för individuella fri- och rättigheter. Samtidigt ska myndigheter
            alltid stå upp mot kulturella och religiösa yttringar som kränker
            människor och sliter isär vårt samhälle.
          </p>
          <p xml:id="i-8Br7gBKxQ9M2fWhZouqMQW">
            Den frihet och trygghet som generationer har byggt upp, som bidragit
            till att skapa vårt starka, spännande och inkluderande samhälle,
            kan det inte kompromissas med.
          </p>
          <p xml:id="i-CWpvxzWFfP4oYHwEvKJJCM">
            Därför behöver fler som uppehåller sig i landet tydligt informeras
            om vilka regler och normer som gäller i vårt land. Den som kommer
            till Sverige som nyanländ asyl­sökande skall alltid informeras
            och orienteras om hur vårt öppna samhälle accepterar och respekterar
            olikheter. Grundläggande fri- och rättigheter kompromissar vi
            inte med i Sverige. Här har vi ett samhällskontrakt mellan staten
            och individen som bygger på att man gör sin plikt och kräver sin
            rätt. Här integreras man i samhället genom arbete och egna insatser.
            Här är det våra demokratiskt beslutade lagar som upprätthålls
            med ett statligt våldsmonopol.
          </p>
          <p xml:id="i-42B2esTB2wYCTX5yRgwXeU">
            I Sverige ser vi barn, kvinnor och homosexuella – oavsett bakgrund,
            familj eller historia – som enskilda individer med okränkbara
            rättigheter. Samhällsinformationen om detta måste förstärkas för
            att vi ska klara integrationen och få ett samhälle som håller
            samman.
          </p>
        </div>
        <div xml:id="i-GmnaFykxRJBCS59bQcjP2P" type="motSignatures">
          <list xml:id="i-GP8u7tihGMugZz89iACWur">
            <item xml:id="i-Ds2Td5vokxPwPqfRf9YGDs" who="i-5wVnuGs5cNm9JWZrGWeZfP">
              Jesper Skalberg Karlsson (M)
            </item>
          </list>
        </div>
      </div>
    </body>
  </text>
</TEI>
