<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01442">
  <teiHeader>
    <fileDesc>
      <titleStmt>
        <title>angående stödet till jordbruket i norra Sverige.</title>
        <author>av herrar Ångström och Sellgren</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående stödet till jordbruket i norra Sverige.</title>
          <idno type="rdwebb">FW021442</idno>
          <rs type="number">1442</rs>
          <ref type="dokument_url_text">http://data.riksdagen.se/dokument/FW021442/text</ref>
          <ref type="dokument_url_html">http://data.riksdagen.se/dokument/FW021442</ref>
          <ref type="dokumentstatus_url_xml">http://data.riksdagen.se/dokumentstatus/FW021442</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ÅNGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-y57aqt6DptStUpkWh6h5L</idno>
            <name>ROLF SELLGREN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UUGzHiku8ML8brmGBd9qqf" type="signed"/>
        <correspContext corresp="i-UUGzHiku8ML8brmGBd9qqf">
          <note type="signatory" corresp="i-SSqaDPQScQwPiGYciJiS8W"/>
          <note type="signatory" corresp="i-y57aqt6DptStUpkWh6h5L"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1442/mot_1973__1442-001.pdf"/>
      <fw xml:id="i-7TfZxUAKwqhFWSt5HVwEpR">
        Mot. 1973:1442 13
      </fw>
      <div xml:id="i-MzpGpnQHVux5EcpZUQx9tp" type="motHeader">
        <div xml:id="i-3QAk9ucNPDbp8X94cRyaJv" type="motTitle"/>
        <div xml:id="i-S3ARo7hqfkERYnKdRJGEk8" type="motSubmissionInfo"/>
      </div>
      <div xml:id="i-XrDBXwRG1BBv1JnacVEkTu" type="motBody">
        <div xml:id="i-AhCX3sELisgHvu8BpmKC93">
          <p xml:id="i-WTWT3CVWk6hYrMULrotyZf">
            Nr 1442
          </p>
          <p xml:id="i-QDaKYAvTXpqRakSdb5kEEC" type="titleString">
            av herrar Ångström och Sellgren angående stödet till jordbruket
            i norra Sverige.
          </p>
          <p xml:id="i-WGguyA9by3ArkB9qELqz8e">
            Inom jordbruket har sedan lång tid tillbaka tillämpats särskilda
            regler för att stödja det norrländska jordbruket. I samband med
            att riktlinjerna för 1967 års jordbrukspolitik fastställdes, uttalades
            också att en betydande jordbruksproduktion borde upprätthållas
            i Norrland och att statsmakterna med särskilda stödåtgärder borde
            garantera en sådan målsättning. Skälen till detta ställningstagande
            har bl. a. varit att man numera är ense om att viss jordbruksproduktion
            i Norrland lämnar ett tillfredsställande resultat och att de samhällsekonomiska
            och sociala verkningarna betyder mycket för landsändan. Stödet
            till det norrländska jordbruket är av gammalt datum. De vägar
            som statsmakten gått fram på i detta hänseende är: direkt prisstöd
            i skilda former, indirekta stödåtgärder, t.ex. genom lägre slaktdjursav-
            gifter, samt olika stödformer till rationaliseringar. För att
            få en grundlig översyn av de olika stödformerna och anpassa dem
            till det marknadsmässiga och sociala läge som näringen befinner
            sig i, tillkallades år 1969 en särskild utredning. Det beslut
            som fattades om stöd till det norrländska jordbruket är i huvudsak
            grundat på denna utrednings förslag. Som angavs i propositionen
            syftade riksdagens beslut till att bryta den nedåtgående trenden
            i produktionsutvecklingen för det norrländska jordbruket, att
            intensifiera näringen i de områden av Norrland som har speciellt
            goda förutsättningar samt att med speciella stödåtgärder stimulera
            jordbruket i det s. k. inlandsområdet, där sysselsättningsläget
            är synnerligen ansträngt. De av riksdagen beslutade stödåtgärderna
            har redan avsatt påtagliga resultat. Jordbrukarna i Norrland kan
            nu arbeta med en förbättrad lönsamhet, och intresset att investera
            och satsa på framtiden är ett helt annat än före beslutet. Bristen
            på andra arbetstillfällen i Norrland — särskilt kännbar i inlandet
            — gör också att allt fler unga människor ser en framtid inom jordbruket
            som ett realistiskt alternativ. Detta intresse bland de unga människorna
            är dock inte möjligt att tillvarata med de utfärdade bestämmelserna
            för rationaliseringsstöd, om detta inte avser stora brukningsenheter
            eller sammanläggningar till större enheter. Denna typ av rationalisering
            är begränsad endast till de stora jordbruksbygderna i Norrland,
            i övriga delar är den inte möjlig att genomföra, men de många
            brukningsenheterna och det stora flertalet av dem som har jordbruks-
            näringen som bas för sin försörjning finns spridda över övriga
            delar av
          </p>
          <pb facs="riksdagen-motions-pdf/data/1973/mot_1973__1442/mot_1973__1442-002.pdf"/>
          <fw xml:id="i-BFvB63Rs4f2V3v6dQwKcXH">
            Mot. 1973:1442 14
          </fw>
          <p xml:id="i-DaB6pff7TJKtGy9v569gVz">
            Norrland. Det begränsade investeringsstödet skall enligt de utfärdade
            tillämp- ningsföreskrifterna utgå endast om den huvudsakliga inkomsten
            för brukaren och hans familj kommer från jord- och skogsbruket
            på den aktuella brukningsenheten och därvid utgör ett tillfredsställande
            försörj- ningsunderlag. Den s. k. deltidsjordbrukaren som har
            arbeten vid sidan om jordbruket och där, i varje fall tidvis,
            inkomsten från dessa arbeten är högre än från jordbruket är utestängd
            från stödet. Denna begränsning upplevs som synnerligen olycklig
            i det sysselsättningsläge som är rådande i det norrländska inlandet,
            där alla tänkbara kombinationsmöjligheter i fråga om arbeten måste
            prövas för att man skall komma fram till godtagbar försörjningsnivå.
            Denna typ av kombination av olika försörj- ningsvägar diskuteras
            också i glesbygdsutredningen, men i det desperata sysselsättningsläge
            som nu råder i stora delar av Norrland är snabba åtgärder av nöden,
            och en stimulans till deltidsjordbrukaren skulle få en mycket
            god effekt. En annan typ av begränsning i investeringsstödet är
            att det endast kan utgå till nuvarande brukaren och hans familj
            och kan alltså inte utgå till den nyetablering som en jordbrukarson
            eller -dotter kan vilja göra. Denna begränsning gör att man åstadkommer
            en avgränsning i tid för det norrländska jordbruket och att med
            den nuvarande jordbrukargenera- tionens frånfälle jordbruksdriften
            i dessa områden kommer att upphöra. Den stora grupp unga människor
            i Norrland som i dag vänder sig till lantbruksnämnderna och annan
            arbetsrådgivning för att få en orientering om möjligheterna till
            en framtid i jordbruket vittnar påtagligt om en omvärdering av
            yrket och är att betrakta som ett hoppfullt tecken på en levande
            landsbygd även i Norrland. Med begränsningen av investerings-
            stödet — att inte gälla nyetableringar — är det dock inte möjligt
            att ge den jordbruksintresserade ungdomen ett gensvar. Av gjorda
            uttalanden från arbetsmarknadsstyrelsen och olika statliga myndigheter
            har också framgått att den sysselsättning som jord- och skogsbruk
            kan ge de norrländska bygderna betraktas som ytterligt värdefull.
            Den kortsiktiga utformning som jordbruksstödet för Norrland fått
            och som ovan redogjorts för kommer även att drabba de människor
            som i dag indirekt har sin försörjning från jordbruket i olika
            förädlingsled. Som exempel kan anföras att i Vilhelmina i Västerbottens
            inland är i dag ca 125 personer sysselsatta i slakteri, mejeri
            och lantmannaförbund. Om jordbruksnäringen successivt skall avvecklas
            i denna del av landet, så finns det inte heller någon framtid
            för dessa anställda. Med hänvisning till det anförda hemställer
            vi att riksdagen beslutar att det begränsade investeringsstödet
            för
          </p>
          <pb facs="riksdagen-motions-pdf/data/1973/mot_1973__1442/mot_1973__1442-003.pdf"/>
          <fw xml:id="i-QPfZ54VR3bZeUSjoq5A1y9">
            Mot. 1973:1442 15
          </fw>
          <p xml:id="i-JXMS2QEvbGSFFUaf7YrmDb">
            det norrländska jordbruket skall kunna utgå även till s. k. deltidsjordbruk
            och vid nyetableringar.
          </p>
          <p xml:id="i-T8W6H49rsbRB9dXX5ihmxn" type="date">
            Stockholm den 26 januari 1973
          </p>
          <div xml:id="i-JEELwE9jxkPw8phGfFZ4qk" type="signatureBlock">
            <list xml:id="i-JyZ1c34MzVwzHdhwkufgu9">
              <item xml:id="i-8yaQbwD9XKwJumUnYeKgNS" who="i-SSqaDPQScQwPiGYciJiS8W" type="signature">
                RUNE ÅNGSTRÖM (fp)
              </item>
              <item xml:id="i-XexAB1Wwbemd3bKbtBobps" who="i-y57aqt6DptStUpkWh6h5L" type="signature">
                ROLF SELLGREN (fp)
              </item>
            </list>
          </div>
          <pb facs="riksdagen-motions-pdf/data/1973/mot_1973__1442/mot_1973__1442-004.pdf"/>
          <p xml:id="i-UcvVLtWDTqGJS9Auf6v8Bj">
            GOTAB 73 3257 S Stockholm 1973
          </p>
        </div>
      </div>
    </body>
  </text>
</TEI>
