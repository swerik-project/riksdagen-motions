<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-03075">
  <teiHeader>
    <fileDesc>
      <titleStmt>
        <title>Samlad strategi för svenskt friluftsliv</title>
        <author corresp="i-Evjo9hsKrPvb3KMyegAipb i-XScHuZhUG7vGfDLenjxRiL">av Cecilia Magnusson och Saila Quicklund (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3075 av Cecilia Magnusson och Saila Quicklund (båda M)</title>
          <idno type="rdwebb">H5023075</idno>
          <rs type="number">3075</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5023075/text</ref>
          <ref type="dokument_url_html">http://data.riksdagen.se/dokument/H5023075</ref>
          <ref type="dokumentstatus_url_xml">http://data.riksdagen.se/dokumentstatus/H5023075</ref>
          <ref type="docx">http://data.riksdagen.se/fil/6D0EAFFC-A9EA-46B9-9220-0A1865376DB4</ref>
          <ref type="pdf">http://data.riksdagen.se/fil/EC69914C-1D26-430A-91E2-2155EC8FDFAF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XScHuZhUG7vGfDLenjxRiL</idno>
            <name>Saila Quicklund</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XmQ4QNe9haQm4dAnwVGfhH" type="signed"/>
        <correspContext corresp="i-XmQ4QNe9haQm4dAnwVGfhH">
          <note type="signatory" corresp="i-Evjo9hsKrPvb3KMyegAipb"/>
          <note type="signatory" corresp="i-XScHuZhUG7vGfDLenjxRiL"/>
        </correspContext>
        <correspAction xml:id="i-HpU1qJaN7w8CQL1pJWwhz9" type="submitted">
          <date when="2017-10-05"/>
          <time when="10:51:35"/>
        </correspAction>
        <correspAction xml:id="i-VRNwUbNHhpJJhRLyWQcwT3" type="reviewed">
          <date when="2017-10-05"/>
          <time when="11:00:52"/>
        </correspAction>
        <correspAction xml:id="i-SMPiBH49eVV54kQtrFdx7P" type="referred">
          <date when="2017-10-13"/>
        </correspAction>
        <correspAction xml:id="i-D5cwi2mu3t61LrAZD97weS" type="assigned">
          <date when="2018-10-09"/>
          <time when="15:31:50"/>
        </correspAction>
        <correspContext corresp="i-D5cwi2mu3t61LrAZD97weS">
          <ref type="assignedTo">Kulturutskottet</ref>
        </correspContext>
        <correspAction xml:id="i-2sWesoAePt3aD6Y3Dm1Q3G" type="behandlas_i"/>
        <correspContext corresp="i-2sWesoAePt3aD6Y3Dm1Q3G">
          <ref type="uppgift">2017/18:KrU2</ref>
          <ref type="ref_dok_id">H501KrU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU2</ref>
          <ref type="ref_dok_titel">Idrott, friluftsliv och folkbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-N4sWEw5KsEQn2cptwWoH6W" type="behandlas_i"/>
        <correspContext corresp="i-N4sWEw5KsEQn2cptwWoH6W">
          <ref type="uppgift">2017/18:MJU9</ref>
          <ref type="ref_dok_id">H501MJU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU9</ref>
          <ref type="ref_dok_titel">Naturvård och områdesskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3075 av Cecilia Magnusson och Saila
          Quicklund (båda M) Samlad strategi för svenskt friluftsliv
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-NbK3HKS8M771RShyy36Uam">
            Förslag till riksdagsbeslut
          </head>
          <list style="ol">
            <item xml:id="i-CbYk59anaqub3kHTwovDMP">
              Riksdagen ställer sig bakom det som anförs i motionen om en samlad
              strategi för svensk friluftsnäring och tillkännager detta för
              regeringen.
            </item>
            <item xml:id="i-YSPy8SsQQGyYZDo6owRnPx">
              Riksdagen ställer sig bakom det som anförs i motionen om att
              Svenska Turistföreningen ska ansvara för drift och underhåll av
              statliga fjäll-, skoter- och vandringsleder, likt det system som
              finns i Norge, och detta tillkännager riksdagen för regeringen.
            </item>
            <item xml:id="i-HHdGMcU16FKAt6P7ieXddi">
              Riksdagen ställer sig bakom det som anförs i motionen om drift
              och skötsel av de svenska nationalparkerna och tillkännager detta
              för regeringen.
            </item>
            <item xml:id="i-CK22srKFur5eYWnSkfFCVe">
              Riksdagen ställer sig bakom det som anförs i motionen om kunskapscenter
              för utbildning om och utveckling av allemansrätten och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-Hf5MkaFGxspJwhsQM4fkQn" type="h1">
            Motivering
          </head>
          <p xml:id="i-T3xnabeN7mFkDniPKAZC2M">
            Den nuvarande regeringen har tillskjutit resurser för att tillgängliggöra
            landets naturleder för funktionshindrade. Det är bra men vi är
            angelägna om att det måste till ett helhetsgrepp kring frågor
            som rör svenskt friluftsnäring och dess aktörer. En samlad strategi
            för utvecklandet av den svenska friluftsnäringen är nödvändig.
            Det handlar även om att vi vill upplåta till Svenska Turistföreningen
            – STF att få det samlade ansvaret för drift/underhåll av statliga
            fjäll-, skoter- och vandringsleder. Som exempel finns Norge där
            Miljödirektoratet har ett ansvar för utvecklandet av, samt skötsel
            av skyddad och värdefull natur.
          </p>
          <p xml:id="i-Syp6FGQGxZKtn3xtCcHyhQ">
            Den ökade naturturismen i Sverige är glädjande. Enligt Världsnaturfonden
            är det en ”vacker orörd natur” som symboliserar Sverige och lockar
            utländska turister till oss. Svensk turism har i löpande priser
            i princip fördubblat sin omsättning sen 2000. Naturturismen är
            på stark tillväxt. Samtidigt ställer det frågor om påfrestningen
            på naturen när fler vill vistas ute i den. Naturturismföretag
            har inte bara förmågan att guida turister i naturen, utan också
            unik kunskap om dess unika värde och skörhet. De svenska nationalparkerna
            är också en omistlig del. Kritik har yttrats kring att dessa sköts
            utifrån ett naturvårdsperspektiv, men inte ifrån ett besöksperspektiv.
          </p>
          <p xml:id="i-F6p8S7E12rXkrAbdjHvipo">
            Naturvårdsverket ansvarar för skötsel av nationalparkerna, det
            kan vara betydelsefullt om detta arbete också tar hänsyn till
            den efterfrågan som finns från människor att vistas ute i naturen,
            att skötseln av nationalparkerna tar hänsyn även till detta. Den
            svenska allemansrätten är unik för Sverige. Det är viktigt att
            komma ihåg att denna allemansrätt är en frihet med oerhört stort
            ansvar. Friheter följer med skyldigheter, att vi var och en tar
            ett ansvar för att inte allemansrätten missbrukas och leder till
            miljöförstöring. Framförandet av olika typer av motorfordon är
            ett exempel på verksamhet som riskerar att åsamka skada på både
            djur och natur.
          </p>
          <p xml:id="i-YLutEDjBbirXS3LyW7pEDw">
            Vi anser att det behövs ett folkbildande uppdrag kring frågor
            som rör den svenska allemansrätten. Här kan Sveriges Friluftsliv,
            tillsammans med folkbildningen och studieförbunden gemensamt samarbeta
            kring att förmedla ökad kunskap kring den svenska allemansrätten.
          </p>
          <head xml:id="i-5xAt3DbtENRrATEz5WfRzz" type="h2">
            Ansvar för statliga leder
          </head>
          <p xml:id="i-6TVE6H5qXn1F2HZUBavL6E">
            Staten ansvarar endast för de leder som finns inom de av staten
            naturskyddade områdena i fjällkedjan. Naturvårdsverket har det
            övergripande ansvaret för de statliga lederna men länsstyrelserna
            har det operativa ansvaret för förvaltningen. Det statliga fjälledssystemet
            består av cirka 550 mil leder för vandring och skidåkning. För
            vissa sträckor kan det samtidigt vara tillåtet att åka snöskoter.
          </p>
          <head xml:id="i-AkvsSiTNBXqiZcCccgCzar" type="h2">
            Övriga leder
          </head>
          <p xml:id="i-B53VCtw5j97DFMMG6UXX5u">
            Därutöver finns andra vandrings- och skidleder i skyddade områden,
            såsom nationalparker och naturreservat, som förvaltaren (oftast
            länsstyrelsen) ansvarar för. Det finns även en mängd leder som
            kommuner, föreningar och privata intressen har tagit initiativ
            till. Enligt Naturvårdsverket saknas det tyvärr sammanställningar
            om sammanlagd längd och skötselkostnader för övriga leder.
          </p>
          <head xml:id="i-RLPpmKc96uHQUxWyLTDi71" type="h2">
            Skotertrafik och skoterleder
          </head>
          <p xml:id="i-PFGPDevXdNBhTLZn2neyje">
            Enligt Fjällsäkerhetsrådet ingår inte körning med skoter i den
            svenska allemansrätten. Hittills har man dock ansett att det är
            tillåtet att köra på väl snötäckt mark om man inte stör, förstör
            eller på annat sätt bryter mot lagen. Vissa områden i fjällen
            är emellertid så kallade regleringsområden. Ibland gäller totalt
            skoterförbud för allmänheten medan skotertrafik kan vara tillåten
            utefter särskilda leder i andra områden. Länsstyrelsen eller kommunen
            kan även förbjuda snöskotertrafik eller begränsa trafiken via
            lokala trafikföreskrifter. Det kan till exempel motiveras av hänsyn
            till friluftsliv, rennäring, djurliv eller naturvård.
          </p>
          <head xml:id="i-FfrFYDfyoRKrpJJWeAFhcR" type="h2">
            Underhåll och skötsel av nationalparker
          </head>
          <p xml:id="i-Pdt3ggz6Uesqm6H4nefij">
            Naturvårdsverket beslutar om särskilda skötselplaner och föreskrifter
            för varje nationalpark. Miljöbalken med tillhörande förordningar
            ger Naturvårdsverket ansvaret för att ta fram skötselplaner och
            föreskrifter som ska utformas så att de säkrar syftet med beslutet
            för den enskilda nationalparken. Naturvårdsverket har även ansvar
            för att ge vägledning till de operativt ansvariga för skötsel
            och förvaltning.
          </p>
          <head xml:id="i-BApzo2GhN6FxYnvWYeq5oD" type="h3">
            Antal anställda för skötsel och förvaltning av nationalparker
          </head>
          <p xml:id="i-EacQg5xp6JGZ7yZfNXXiq7">
            Naturvårdsverket uppskattar att cirka 3–4 tjänster är avsatta
            på myndigheten för skötsel av nationalparker och fördelning av
            anslag et cetera. Enligt uppgifter från Naturvårdsverket är det
            svårare att avgöra antalet anställda på den regionala nivån. Antalet
            varierar mellan olika nationalparker beroende på hur mycket besökare
            och hur många anläggningar som ska skötas i respektive område.
            Uppskattningsvis rör det sig om drygt en halv person i snitt per
            park vilket skulle innebära cirka 20 tjänster. De parker som har
            olika speciallösningar för förvaltningen har i sin tur något högre
            bemanning vilket innebär att totalt 30 tjänster uppskattningsvis
            ansvarar för Sveriges 29 nationalparker. Internationellt sett
            är det enligt Naturvårdsverket en mycket låg siffra.
          </p>
          <p xml:id="i-GtXsFtJFH4r981VVhLU8Dr">
            Länsstyrelsernas fältpersonal i nationalparkerna har benämningen
            ”naturbevakare” vilket torde vara det som avses enligt frågeställaren.
            Anställda naturbevakare förekommer främst i fjällänen och ansvarar
            för tillsyn och skötsel av skyddade områden och fjälleder. Enligt
            uppgift från Naturvårdsverket är antalet naturbevakare flest i
            Norrbottens län men oftast rör det sig om 3–6 personer per län.
            Det kan även finnas timanställd personal under fältsäsongen. Fast
            anställda naturbevakare är även oftast utsedda till så kallade
            naturvakter enligt miljöbalken. De har därmed ett särskilt mandat
            att utöva viss tillsyn och att även avvisa besökare i nationalparkerna
            om det visar sig nödvändigt.
          </p>
          <head xml:id="i-KuBXb7N8mpa7JYKG7sc8oi" type="h3">
            Kostnader för skötsel av nationalparker och statliga ledsystem
          </head>
          <p xml:id="i-Xf7dGFrB1NYCXJLMfpzeRa">
            Naturvårdsverket ger årligen cirka 15 miljoner kronor i bidrag
            till de fyra ”fjällänsstyrelserna” i Norrbottens, Västerbottens,
            Jämtlands och Dalarnas län för skötsel av det statliga ledsystemet
            i fjällen. Det står även länen fritt att skjuta till ytterligare
            medel från Naturvårdsverkets schablonbidrag till länsstyrelserna.
          </p>
          <p xml:id="i-TZp25fbtPnF5qK3FqfjWGd">
            Naturvårdsverket får årligen ett anslag från regeringen i regleringsbrevet,
            anslag 1:3 ”Åtgärder för värdefull natur” för naturvårdande arbete
            i hela landet. Det omfattar så skilda områden som skydd av rovdjur
            och hotade arter, lokala naturvårdssatsningen och skötsel av nationalparker
            och fjälleder med mera. Naturvårdsverket ger i sin tur länen möjligheter
            att prioritera det som är mest akut eller aktuellt just i det
            länets förvaltningsansvar. Schablonbidraget ligger årligen på
            cirka 297 miljoner kronor och ska täcka förvaltningen av de 29
            nationalparkerna, 4 500 naturreservat, fågelskyddsområden, Natura
            2000-områden och så vidare i hela landet.
          </p>
          <p xml:id="i-81hBvgs8AprnwLhTRVtMHd">
            Naturvårdsverket satsar även cirka 69 miljoner årligen på investeringar
            och underhåll i nationalparkerna, i egenskap av ansvarig markägare
            och ansvarig för fastigheter och byggnader i nationalparkerna.
          </p>
          <head xml:id="i-DGNnniQQpy11mzfyj6HFAS" type="h3">
            Framtida underhållsbehov inom det statliga ledsystemet
          </head>
          <p xml:id="i-QGm27XEM3BZ8yRCs3GaoGS">
            För närvarande pågår ett utredningsarbete om behovet av upprustning
            av de statliga ledsystemen i fjällen. Det sker inom ramen för
            ett av de tio nätverk för friluftsliv som Naturvårdsverket deltar
            i. Övriga deltagare är forskningsprogrammet ”Friluftsliv i förändring”,
            länsstyrelserna, Naturhistoriska riksmuseet, Riksantikvarieämbetet
            och Skogsstyrelsen. Enligt projektledare Jenny Lindman vid Naturvårdsverket
            utgår gruppens arbete till stor del från de riktlinjer som slogs
            fast i samband med rapporteringen av ett regeringsuppdrag 1976
            om statliga leder. Det innebär att statens engagemang ska begränsas
            till de långfärdsleder som kräver övernattning. Staten ska dock
            inte ansvara för övernattningsstugor och liknande utan endast
            räddningsstugor för tillfällig användning. Lederna ska även erbjuda
            säkra broar över vattendrag vid behov och tydliga och enhetliga
            ledmarkeringar.
          </p>
          <p xml:id="i-NyZnL67xx4CYkQeMbfvaTr">
            Gruppen kommer senare i år att presentera en ”nulägesbeskrivning”
            som bland annat kommer att innehålla en bedömning av kommande
            upprustningsbehov. Nätverket fortsätter även att utbyta erfarenheter
            och åsikter om vad som kan betraktas som en lägsta godtagbar standard
            för ledsystemen. På vissa sträckor förekommer till exempel ett
            ganska stort slitage vilket kan kräva särskilda insatser. På senare
            år har det också uppstått nya sätt att använda lederna. Cyklingen
            har till exempel ökat i fjällen vilket ställer nya krav på bland
            annat slitageskydd. Jenny Lindman vid Naturvårdsverket poängterar
            att det är alldeles för tidigt att uttala sig om hur mycket framtida
            underhållssatsningar skulle kunna kosta, men hon bedömer att det
            åtminstone kommer att handla om 50 miljoner kronor.
          </p>
          <head xml:id="i-RYsQa19Bvjewor8bcKMr3w" type="h3">
            Antalet besökare och nyttjandet av ledsystemen
          </head>
          <p xml:id="i-K2Sg3RKU8kTjRMefzMYqMm">
            Enligt Jenny Lindman vid Naturvårdsverket finns det ingen tillförlitlig
            statistik över hur många besökare som varje år utnyttjar de statliga
            fjällederna. Det finns enstaka exempel på att länsstyrelserna
            har lagt ut stegräknare på lederna. Uppskattningarna blir emellertid
            så pass osäkra att det skulle krävas samordnade insatser över
            hela ledsystemet för att kunna uttala sig om det totala antalet
            besökare.
          </p>
          <p xml:id="i-74b4ULGSfmYfDKN1WdvCBp">
            Enligt Naturvårdsverkets årsredovisning besökte 2,4 miljoner
            människor en nationalpark år 2016. Antalet besökare till naturrummen
            som finns i anslutning till parkerna var i sin tur nästan 1,7
            miljoner.
          </p>
          <head xml:id="i-L5RcnoCi7RGQ2kizUEPGeH" type="h3">
            Underhåll och utveckling av ledsystem i Finland
          </head>
          <p xml:id="i-3SouRZazAiVAnv2kkQeuWt">
            Ansvaret i Finland för utveckling och underhåll av de statliga
            lederna vilar på det affärsdrivande statliga verket Forststyrelsen,
            eller Metsähallitus på finska. Ansvaret är emellertid betydligt
            bredare än i Sverige i så motto att Forststyrelsen ansvarar för
            obemannade stugor, eldplatser och vandringsleder som finns på
            all statligt ägd mark. Det inkluderar även den kundservice som
            erbjuds vid de olika naturrummen som finns i nationalparkerna.
          </p>
          <p xml:id="i-83NzWiLqN3YshxTAy5UdyS">
            Finansieringen av denna verksamhet sköts av finska staten genom
            den årliga statsbudgeten. Forststyrelsen erbjuder även via webbplatsen
            www.utinaturen.fi uppdaterad information om den avgiftsfria service
            som erbjuds den som besöker de statligt ägda naturområdena. Med
            webbtjänsten www.utflyktskarta.fi kan man även söka efter Forststyrelsens
            jakt- och fiskeställen och även hitta lämpliga platser och service
            för friluftsliv. Forststyrelsen ansvarar även för viss avgiftsbelagd
            service och aktiviteter såsom fiske, jakt, hyrstugor och körning
            med snöskoter. Den typen av verksamhet fungerar helt och hållet
            som affärsverksamhet.
          </p>
          <head xml:id="i-TiCPsRP6h8ttVfFGAg7jhe" type="h3">
            Underhåll och utveckling av ledsystem i Norge
          </head>
          <p xml:id="i-TDgU7bUak8hxb6B5F4CRLF">
            I Norge har Miljödirektoratet ett särskilt ansvar för att driva
            och utveckla frågor som handlar om friluftsliv och skötsel av
            skyddad och värdefull natur. Arbetet med skötsel och utveckling
            av olika leder sköts emellertid av en mängd olika aktörer i Norge
            och har enligt uppgifter från Miljödirektoratet ingen nationell
            koordinering i dagsläget. Följande uppgifter bygger på brevkontakt
            med Miljödirektoratets naturavdelning. Rapporten ”Mål og retningslinjer
            for stier og løyper i fjellet” från 1994 fungerar alltjämt som
            ett styrdokument för vilka fjällområden som kan anses lämpa sig
            för vandringsturism med markerade leder.
          </p>
          <p xml:id="i-2knaCr4ubuhNRnbRG6Y3BS">
            Norska Turistföreningen (DNT) har i sin tur en central roll på
            så vis att DNT ansvarar för skötseln av många leder och övernattningsstugor
            i fjällområdena.
          </p>
          <p xml:id="i-2fyuPQQSQKLhJPStQ9eA9g">
            Etablering av olika vandringsleder sköts annars till stor del
            av de norska kommunerna, gärna i samarbete med olika frivilligorganisationer.
            För närvarande pågår även ett samarbetsprojekt ”merking og skilting
            av turstier” mellan finansiärerna Gjensidigestiftelsen och de
            norska fylkeskommunerna samt utförare från olika kommuner och
            DNT.
          </p>
          <p xml:id="i-HgfnAxUsq1QR38eA4vB4XG">
            Det finns även exempel på statligt förvaltade leder, nämligen
            de så kallade pilgrimslederna. Mellan åren 1992 och 1997 togs
            det fram särskilda statliga kriterier för vad som ska avses med
            pilgrimsleder och lederna är dessutom utmärkta med en särskild
            symbol.
          </p>
          <p xml:id="i-STckQdeX56YMy5PFjaJNVg">
            Allmänt sett kan man konstatera att frivilliga insatser av olika
            slag har en viktig roll i Norge för utveckling och underhåll av
            olika ledsystem. Flera departement är involverade vad gäller finansieringen
            men främst Klimat- och miljödepartementet. Överskott från statliga
            lotterier och spelverksamheter används även för friluftsändamål,
            i synnerhet när det rör sig om mer kostsamma etableringar av leder.
          </p>
          <p xml:id="i-4HqVuH344zL9WHW6f3PKhG">
            I syfte att standardisera utgivningen av olika ledbeskrivningar
            och kartor har det även upprättats en nationell databas för tur-
            och friluftsleder. Datainsamlingen till underlag för de olika
            kartorna styrs även av en gemensam produktspecifikation. Produktspecifikationen
            bör användas tillsammans med den så kallade ”Merkehåndboka”, vilken
            är en enkel handbok för upprättandet av leder i naturen. Merkehåndboka
            innehåller beskrivningar av hur man bör gå tillväga med märkning
            och utformning av leder för vandring, skidåkning, cykling och
            båtturer. Handboken är utgiven av DNT i samarbete med Friluftsrådenes
            Landsforbund, Innovativ Fjellturisme och Innovasjon Norge. Det
            norska Kartverket har även deltagit i utformningen av Merkehåndboka.
          </p>
        </div>
        <div type="motSignatures">
          <list>
            <item xml:id="i-E5YKKhTM5CTrMVyHYhYdCJ">
              Cecilia Magnusson (M)
            </item>
            <item xml:id="i-8VwYRrdqodvUiRP2Gfu2Mr">
              Saila Quicklund (M)
            </item>
          </list>
        </div>
      </div>
    </body>
  </text>
</TEI>
