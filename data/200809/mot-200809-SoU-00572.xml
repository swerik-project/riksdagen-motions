<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00572">
  <teiHeader>
    <fileDesc>
      <titleStmt>
        <title>Översyn av den framtida finansieringen av hälso- och sjukvården</title>
        <author corresp="i-BZ7PcK8D1efvHXsafGEMKE">av Andreas Norlén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av den framtida finansieringen av hälso- och sjukvården</title>
          <idno type="rdwebb">GW02So572</idno>
          <rs type="number">So572</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So572/text</ref>
          <ref type="dokument_url_html">http://data.riksdagen.se/dokument/GW02So572</ref>
          <ref type="dokumentstatus_url_xml">http://data.riksdagen.se/dokumentstatus/GW02So572</ref>
          <ref type="doc">http://data.riksdagen.se/fil/8308065C-E7C0-49F8-BC50-E1B0C2F2E327</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4yHt5fcrzHKrvMocuLLECr" type="signed"/>
        <correspContext corresp="i-4yHt5fcrzHKrvMocuLLECr">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-BsXKmLGdjJ4LA2T6oy9Mqj" type="numbering">
          <date when="2008-10-09"/>
        </correspAction>
        <correspAction xml:id="i-R7yVVrC63oicko4t4pgvKf" type="submission">
          <date when="2008-10-07"/>
        </correspAction>
        <correspAction xml:id="i-PVRBydXKKzGjKP359qvser" type="transfer">
          <date when="2008-10-07"/>
        </correspAction>
        <correspAction xml:id="i-Usozhca3uMegJu53yGZG1" type="assigned"/>
        <correspContext corresp="i-Usozhca3uMegJu53yGZG1">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CeYHf73QXvAGdPs5hjrTZq" type="motBody">
        <div xml:id="i-6FqAfpN5AGcPAFYbzEqF9B" type="motProposal" subtype="förslag">
          <head xml:id="i-8xyE438UcM3vAW6aLPhSLr">
            Förslag till riksdagsbeslut
          </head>
          <p xml:id="i-HYVSxWLvqXG9LHQ3HhtX6L">
            Riksdagen tillkännager för regeringen som sin mening vad som
            anförs i motionen om en översyn av den framtida finansieringen
            av svensk hälso- och sjukvård.
          </p>
        </div>
        <div xml:id="i-46WRmNWMz5X8DASfdKdb17" type="motContent">
          <head xml:id="i-VAFCrbk2kdt4LX6yTKWqiH" type="h1">
            Bakgrund
          </head>
          <p xml:id="i-J4SvBpZkhBcPAmLEsDERH9">
            Hälso- och sjukvårdens finansiering står inför stora utmaningar
            i en inte alltför avlägsen framtid. På grund av utvecklingen av
            befolkningspyramiden, där basen (det vill säga de yngre) blir
            allt mindre och toppen (de äldre) blir allt större har en nyligen
            offentliggjord forskningsrapport (Simulating an Ageing Population
            A Microsimulation approach applied tp Sweden) prognostiserat att
            kostnaderna för svensk hälso- och sjukvård kommer att öka med
            hela 270 (sic) % när de många som är födda på 1940-talet åldras,
            får ett ökat behov av hälso- och sjukvård samtidigt som de lämnar
            arbetslivet. Mot bakgrund av denna alarmerande kostnadsutveckling
            bör en översyn av olika möjliga alternativ till en framtida finansiering
            av svensk hälso- och sjukvård som fortsatt är solidariskt finansierad
            med skattemedel skyndsamt göras. Jag lämnar nedan ett sådant förslag
            att beakta vid denna typ av översyn, men påtalar samtidigt att
            konsekvenserna för både grundlagen och landstingens arbetssätt
            noga måste analyseras vid en sådan översyn innan man kan gå vidare
            med mera konkreta förslag att överväga.
          </p>
          <head xml:id="i-KZqPmAzimDiqjQRpebRCKx" type="h1">
            Probleminventering
          </head>
          <p xml:id="i-DD1JaPBeAiZhUxVKFWJU2W">
            Svensk vård brottas framförallt med problem med dålig tillgänglighet.
            Efter långvarigt statligt och oftast också landstingsstyre av
            vänsterkoalitioner har tillgängligheten till svensk sjukvård hamnat
            i strykklass internationellt sett. Med en bottennotering bland
            Europas länder avseende vårdköer i vårt land som ett resultat
            av socialistiskt inriktad ransoneringspolitik på sjukvårdens område,
            är det för alla dem som köar i halvår, årsvis eller till och med
            längre av tveksam tillfredsställelse att veta att vården de inte
            kommer i kontakt med håller hyfsat eller till och med ofta mycket
            bra kvalitet när den väl kan ges.
          </p>
          <p xml:id="i-3GN1q5hLSrNdZS3nBA1xTN">
            För att råda bot på den kvalitetsbrist det innebär att tillgängligheten
            till vården är under all kritik är en ökad mångfald av konkurrerande
            utförare som tävlar om att korta köerna ett måste. Jag vill naturligtvis
            att man inom en solidariskt finansierad hälso- och sjukvård samtidigt
            värnar tillgången till en både effektiv och högkvalitativ vård
            liksom att denna utförs på ett säkert och tryggt sätt för alla
            som behöver den. Med den åldersstruktur som vi har, allt fler
            äldre och allt färre yngre, kommer den solidariska finansieringen
            av vården i framtiden att utsättas för svåra prövningar. Det är
            då viktigt att tänka nytt, för att se hur de allt fler skattekronorna
            som vi måste förse vården med också kan utnyttjas effektivare.
          </p>
          <p xml:id="i-24QRkAMRKuHFyrSoEYcLjf">
            Svensk socialpolitik kännetecknas av att vård- och omsorgsinsatser
            ersätts direkt från tre beskattningsnivåer, kommun, lansting och
            stat, medan ersättningen från skattemedel till dem som är sjuka,
            arbetsskadade, förtidspensionerade etcetera inom ramen för statliga
            försäkringslösningar (sjukförsäkringen etcetera). När det gäller
            vårdinsatser är dessutom det svenska systemet med landstingen
            som ansvariga både för den största delen av finansieringen och
            som utförare i egen regi relativt olyckligt. Med 21 olika sjukvårdshuvudmän
            i landet, som alla har eget budgetansvar, blir inte vården lika
            och rättvis för alla medborgare såsom hälso- och sjukvårdslagen
            föreskriver, utan beroende av i vilket landsting man är mantalsskriven.
            Brist på konkurrens i vårdens utförande med för liten mångfald
            av vårdgivare hämmar påtagligt effektiviteten i vården, vilket
            leder bland annat till den sämre tillgänglighet som är ett så
            uppenbart problem idag. Det är därför av stor vikt att ifrågasätta
            det nuvarande systemet för sjukvårdens finansiering och fundera
            på om inte också här en statlig försäkringslösning vore att föredra.
          </p>
          <head xml:id="i-KjjrEf4W5gU5TGzjiGnHkY" type="h1">
            Ett sådant förslag lämpligt att låta ingå i översynen
          </head>
          <p xml:id="i-4nGJNr6uTuJC38aJhBtoD8">
            Om man studerar hur Holland framgångsrikt förändrat sitt sjukvårdssystem
            mot försäkringslösningar så kan en sådan modell erbjuda möjligheter
            också för Sverige. Regeringens särskilda utredare i frågan, professor
            Johan Calltorp, är också inne på denna linje som ett av förslagen
            att beakta inför framtiden. Systemet skulle bygga på en fortsatt
            solidariskt finansierad vård över skatten men med nedanstående
            ändringar:
          </p>
          <list xml:id="i-NcMuBAa6DERBkCw5repBVL" style="ol">
            <item xml:id="i-BYuuba9RCKsP58WYm5Hxbz">
              Skattemedlen ska följa patientens eget val av en vårdförsäkring
              efter beslut om införandet av en obligatorisk sjukvårdsförsäkring
              för alla medborgare. Medborgaren väljer själv bland en rad av
              staten certifierade men konkurrerande försäkringsbolag. Olika
              lösningar för olika personers och familjers olika behov av vård
              erbjuds av försäkringsbolagen. Premien bekostas direkt av staten
              för att en lika vård över hela landet ska garanteras (enligt hälso-
              och sjukvårdslagens portalparagraf), och därför sker detta lämpligen
              genom en skatteväxling mellan landstingen och staten för denna
              sjukvårdsavgift. Om beskattningsrätten för landstingen på detta
              sätt helt och hållet överförs till staten kräver detta en grundlagsändring,
              varför även konsekvenser av denna typ av lagförändring måste analyseras
              i detalj. Om fler patienter väljer ett visst försäkringsbolag
              går en större del av den skattefinansierade premieinbetalningen
              till detta bolag. Försäkringsbolag som med sina lösningar vänder
              sig till flest medborgare har alltså en uppenbar konkurrensfördel
              i detta system, och risken för alltför snäv selektion av främst
              friska medborgare i en sådan försäkring motverkas av marknadskrafterna
              själva, men krav kan också ställas från finansiären staten på
              att ingen medborgare utesluts från möjligheten att teckna försäkringen
              i alla på marknaden konkurrerande bolag, som villkor för att försäkringsbolaget
              ska bli certifierat för en sådan uppgift på denna marknad.
            </item>
            <item xml:id="i-FnWUTKFPiweRhiWnqqkBJR">
              Konkurrerande försäkringsbolag kommer att upphandla vård från
              konkurrerande utförare, offentliga eller privata är likgiltigt.
              Försäkringsbolagens intressen som kunder till utförarna blir en
              garant för att endast vård med hög kvalitet, god tillgänglighet
              och hög priseffektivitet fortlöpande levereras enligt sedvanliga
              villkor för sådan verksamhet. Med ett obligatoriskt försäkringssystem
              som täcker in alla landets innevånare och där staten är finansiär
              kommer volymerna av premieinbetalningar till försäkringsbolagsaktörerna
              på denna marknad att vara betydande. Staten kan då som ytterligare
              villkor för att certifiera försäkringsbolag att tillåtas konkurrera
              på denna marknad kräva att dessa inte vinstmaximerar sin verksamhet,
              utan att man förhandlar fram vad en rimlig vinst är liktydig med.
              Detta skulle öka trycket ytterligare på att försäkringsbolaget
              gör en upphandling av vård enbart av vårdgivare som har den högsta
              kvaliteten och effektiviteten på marknaden, ty annars minskar
              marginalen för att nå vinst ännu mer.
            </item>
            <item xml:id="i-LfBfvEBuWhFHWXdRwzY38X">
              Ett offentligfinansierat sjukvårdförsäkringssystem för alla medborgare
              möjliggör att i grunden reformera nuvarande landstingsorganisation
              till nya, viktiga uppgifter, men med ett minimum av byråkrati
              jämfört med idag. Även kostnadsbesparingen av detta bör utvärderas
              noga i förhållande till den ändring i grundlagen som en upphävd
              beskattningsrätt för en ny landstingsorganisation medför. Regionansvariga
              sjukvårdspolitikers nya huvuduppgift kan kanske bli att ta fram
              sjukvård som är svår att få i ekonomisk balans för försäkringsbolagen,
              exempelvis mycket högspecialiserad, kostnadskrävande vård som
              sker i liten volym. Genom avtal mellan staten, försäkringsbolagen
              (som medborgaren själv valt) och de nya landstingen avgörs hur
              och av vem sådan vård bäst kan levereras. Ett samhällsstöd via
              extra statssubventioner för detta till lämplig part kan tänkas
              komma att ligga till grund för en sådan förhandling.
            </item>
            <item xml:id="i-FC2bQbdyRv5FCjnpFrWSr8">
              Konsekvenserna av att den tänkta obligatoriska försäkringspremien
              betalas i sin helhet av staten, gör att ställningen för privata
              sjukförsäkringar i framtiden också måste grundligt analyseras
              vid en översyn. Man kommer självklart inte att kunna göra avdrag
              i sin självdeklaration för offentligfinansierade sjukvårdspremier.
            </item>
          </list>
          <p xml:id="i-WukoZrPG4PT1krq2hGZ1US">
            Sammanfattningsvis vill jag därför att riksdagen ger regeringen
            tillkänna att låta göra en översyn av den framtida finansieringen
            av svensk hälso- och sjukvård, där det aktuella förslaget ovan
            tas i beaktande vid en sådan analys.
          </p>
        </div>
        <div xml:id="i-AjeiVcRUkzkNPNYdSvvbUs" type="signatureBlock">
          <list xml:id="i-QbNNrkDbiCr8jKf6nqhbG2">
            <item xml:id="i-VD5FNdCeaGMj4CG23LBYKs" who="i-BZ7PcK8D1efvHXsafGEMKE" type="signature">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
