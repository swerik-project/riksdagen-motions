<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0427/mot_200203_MJ_0427-0001.pdf"/>
      <div type="motHeader" xml:id="i-AVfLzjKEa2RSKjA5fHqvm1">
        <div type="motTitle" xml:id="i-WuLepGwALRr6exU3MrKB95"/>
        <div type="motSubmissionInfo" xml:id="i-DqPqqEP67HCG1Qi4Vzo2m8"/>
      </div>
      <div type="motBody" xml:id="i-37RJveHb7RkRCcnvjv89FK">
        <div xml:id="i-WRSsSkxLnRffLsJZfFukYV">
          <p xml:id="i-T3Bd1d1mbFZVxdtQHiu5Fz">
            2002/03 mnr: MJ427 pnr: m1471
          </p>
          <p xml:id="i-S19EQinzRwktaK9zyMu6ab">
            Motion till riksdagen 2002/03:MJ427
          </p>
          <p xml:id="i-FZ9X9n19kP9EJztU44Am8R">
            av Ola Sundell (m)
          </p>
          <p xml:id="i-RtVhpiiYTCKdwkCFxmodar">
            Jaktfrågor i fjällvärlden
          </p>
          <p xml:id="i-BkHPGFCjdTtkcZ941CAh97">
            Motionen delad mellan flera utskott
          </p>
          <p xml:id="i-3deb7GEwUqjDXJZK9GzuyY">
            Förslag till riksdagsbeslut
          </p>
          <p xml:id="i-DiWdNKyEShLmYbbmThw1uN">
            1. Riksdagen tillkännager för regeringen som sin mening vad i
            motionen anförs om lokal förvaltning. 2. Riksdagen tillkännager
            för regeringen som sin mening vad i motionen anförs om dubbelregistrering
            av älgjakten. 3. Riksdagen tillkännager för regeringen som sin
            mening vad i motionen anförs om ströängar.'
          </p>
          <p xml:id="i-76jbFwwgVTu1kc8xjzg4PP">
            "Yrkande 3 hänvisat till BoU.
          </p>
          <p xml:id="i-R8RSC4f7QjzQ56dH2FytMv">
            19
          </p>
          <pb facs="riksdagen-motions-pdf/data/200203/mot_200203_MJ_0427/mot_200203_MJ_0427-0002.pdf"/>
          <p xml:id="i-5pBzFqqRdw8w2Ym1do3NS1">
            2002/03:MJ427
          </p>
          <p xml:id="i-KjYxdimoiYMnapBHPGyWtp">
            20
          </p>
          <p xml:id="i-NjiWMKSD5D7q1uwAxqB6sm">
            Lokal förvaltning av småviltsjakten
          </p>
          <p xml:id="i-EFfLFM1WYpPxAVSxKibRwz">
            Sedan reglerna för småviltsjakt ändrades, har jakten kommit att
            bli tillgänglig för det stora flertalet av våra aktiva jägare.
            Enkelheten kring jakträtten och det förhållandevis låga priset
            för jaktkorten har gjort att svenska jägare frekvent nyttjar våra
            fjäll och fjällnära marker. På samma sätt finner många utländska
            jägare de svenska markerna och reglerna attraktiva. Ett icke oväsentligt
            antal utländska jägare besöker de svenska fjällen för sin ripjakt.
            Förutom jägarnas och lokalbefolkningens värn om mångfald i faunan,
            måste också hänsyn tas till renskötselns villkor. Avlysning av
            stora markområden görs formellt av länsstyrelsen och upplevs inte
            sällan som omständligt och med för stor säkerhetsmarginal i tid
            och till yta. Önskemålet är naturligtvis att ett samarbete och
            ömsesidig respekt kan finnas mellan de olika intressegruppernas
            specifika önskemål och behov. Småviltsjakten har sedan nuvarande
            system infördes, fått en explosionsartad utveckling, och jakten
            innebär därmed ett icke oväsentligt tillskott för turistnäringen.
            Försäljningen av jaktkort, resor, övernattningar, guidningar,
            matinköp, transporter m.m. innebär redan i dag miljontals kronor
            i intäkter för de aktuella byarna och regionerna. Småviltsjakten
            ovan odlingsgränsen, framförallt = ripjakten, innehåller således
            en stark utvecklingsbar ekonomisk potential som kan utvecklas
            ytterligare. I dag fastställs jaktkortens pris centralt och avgifterna
            fördelas enligt centrala direktiv. Länsstyrelsens roll som myndighet
            för avlysning av renbetesland och prissättare kan ifrågasättas
            ur rationalitetssynpunkt. Med utgångspunkt från en stor potential
            i småviltsjakten, bör ett system med lokal förvaltning kunna prövas
            i ett försök. En grundförutsättning för ett lokalt försök bör
            vara utformat så att samförstånd mellan lokala turistföretagare
            och rennäringen ligger som en förutsättning för ett försök. Beslut
            om avlysning av renbetesområden, storlek på området och tidpunkter,
            aktuella jaktområden och prissättning av jakten läggs till den
            lokala nivån med lokala företrädare för turistföretagare och renägande
            företag i förening. Med föreslaget försök bör de motsättningar
            som finns mellan intressegrupperna kunna biläggas och jakten som
            turistföreteelse utvecklas positivt och till nytta för inlandet
            i stort. Länsstyrelsens roll reduceras i försöket till att vara
            den godkännande och kontrollerande parten av försökets
          </p>
          <p xml:id="i-PDx1Q3Tw8bFZ95dUGvBrb5">
            uppläggning.
          </p>
          <p xml:id="i-Eb5zSy5W84zpM2z4Bvvfw2">
            Dubbelregistrering av älgjakt
          </p>
          <p xml:id="i-3VtQDhMUGyHdiyrtTWemgz">
            Samebyarna äger rätt att inom ramen för renskötselrätten jaga
            och fiska. Detta gäller också licensjakt på älg, både på statens
            mark och på privat mark. Denna
          </p>
          <pb facs="riksdagen-motions-pdf/data/200203/mot_200203_MJ_0427/mot_200203_MJ_0427-0003.pdf"/>
          <p xml:id="i-9J8zkrMCdVepef6NAY9won">
            s.k. dubbelregistrering är i lagens mening i sin ordning, även
            om tolkningen inte accepteras av alla. Hur som helst innebär dubbelregistreringen
            en källa till konflikter mellan ortsbojaktlag och samebyns jägare.
            Den dubbla jakträtten utgör inte bara farliga inslag i jakten,
            utan reser också frågan om markägares rätt till egen mark. Det
            finns goda skäl att undanröja denna källa till konflikt. Staten
            har att ta ansvaret även i denna fråga och undanröja möjligheten
            till dubbelregistrering. I de fall där anspråk på kompensation
            framförs har staten att i görligaste mån finna lösningar för detta.
            Dubbelregistreringen måste upphöra, och staten måste ta ansvaret
            för att så sker.
          </p>
          <p xml:id="i-XDmzkFXZy9G7FyHT3NsZE5">
            Ströängar
          </p>
          <p xml:id="i-Bf3F3JAcGNZeEjHgFBkhju">
            Även om förekomsten av s.k. ströängar är begränsad, är det likväl
            en källa till irritation och konflikt, i de områden där sådana
            förekommer. Den markkonflikt som uppenbart finns som ett resultat
            av avvittringens genomförande måste biläggas. Det finns därför
            all anledning att denna fråga också underkastas rättslig prövning.
            Problematiken med ströängar och tillhörande rättigheter bör därför
            lösas i samma takt som gränsdragningskommissionen arbetar med
            frågan om geografisk avgränsning av renbetesområdet.
          </p>
          <p xml:id="i-3bdd7EVxgwub9Y9zztUw67">
            Stockholm den 23 oktober 2002
          </p>
          <p xml:id="i-V6qEryJabwByRxJtF8A5Dh">
            Ola Sundell (m)
          </p>
          <p xml:id="i-PDuEo9nbcThAkx1TJkVnoH">
            2002/03:MJ427
          </p>
          <p xml:id="i-AqrqqUgpXuexSkwf9Qwo2E">
            21
          </p>
        </div>
      </div>
    </body>
  </text>
</TEI>
