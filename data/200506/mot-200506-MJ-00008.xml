<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_8/mot_200506_MJ_8-0001.pdf"/>
      <div type="motHeader" xml:id="i-3NrfYMpbbUkuqzzZMzZV9s">
        <div type="motTitle" xml:id="i-9rtg9zQqNUSTdpzCoKMVK1"/>
        <div type="motSubmissionInfo" xml:id="i-R7VZKQnepdTivPp9WBHoMj"/>
      </div>
      <div type="motBody" xml:id="i-8PHK4rfJBJz5y6bKDNt78N">
        <div xml:id="i-7nTwJRsXYg9ns8Qc7dvixi">
          <p xml:id="i-12LPAfPPq6m9hyJY6HdV8G">
            2005/06 mnr: MJ8 pnr: fp1261
          </p>
          <p xml:id="i-CqYrnazmBiL7creKXenm5z">
            Motion till riksdagen 2005/06:MJ8
          </p>
          <p xml:id="i-5ZPb8vKBM69GawW98EBmE1">
            av Anita Brodén m.fl. (fp) med anledning av prop. 2005/06:41
          </p>
          <p xml:id="i-A4SzxVF5ZoCsQ54k1NBnzp">
            Följdändringar i vissa lagar med anledning av en ny skogsmyndighet
          </p>
          <p xml:id="i-FvSDXX1BUy52gV2jKGqACQ">
            Förslag till riksdagsbeslut
          </p>
          <p xml:id="i-H1LeCvSbRJjbp1papFNpeL">
            1. Riksdagen avslår proposition 2005/06:41. 2. Riksdagen tillkännager
            för regeringen som sin mening vad i motionen anförs om att tillvarata
            den regionala och lokala skogskompetensen.
          </p>
          <p xml:id="i-B4ErDagUmQG9Whi1PsCxD1">
            Motivering
          </p>
          <p xml:id="i-E3Ju1bcty7egiocJHJMP2z">
            Regeringen fattade i maj 2004 beslut om att tillkalla en särskild
            utredare, Maggi Mikaelsson, med uppdrag att utvärdera och se över
            skogspolitiken. Utredningen antog namnet Skogsutredningen 2004
            (N2004:12). Utgångspunkten skulle enligt direktivet vara att skogspolitikens
            två jämställda mål, ett produktionsmål och ett miljömål, ligga
            fast: Regeringen bedömer att det är väsentligt att utvärdera hur
            väl målen för skogspolitiken har uppfyllts under de dryga tio
            år som den tillämpats. Det
          </p>
          <p xml:id="i-7uk17hRccgveRDSuVWYBv3">
            är först nu som det är möjligt att mera genomgripande utvärdera
            effekterna av 1993 års skogspolitik.
          </p>
          <p xml:id="i-Q5ncX3rB4wQHNigANB3doD">
            I oktober 2004 beslutade regeringen att ge ett tilläggsdirektiv
            till utredningen där man önskade en utvärdering och en översyn
            av Skogsvårdsorganisationen. Det uppdraget är redovisat och utredaren
            föreslår en organisationsförändring vad gäller myndighetsstrukturen.
            Detta redovisas i SOU 2005:39 Skog till nytta för alla? Skogsutredningen
            i sin helhet skall redovisas den 30 september 2006. Folkpartiet
            har reagerat mot denna ordning då vi anser att själva Skogsutredningen
            först borde få fullfölja sitt uppdrag innan beslut om organisationen
            fastslås. Vi har i motionen En liberal jordbruks-, skogs- och
            fiskepolitik framfört dessa åsikter samt också påpekat att den
            pågående s.k. Ansvarskommittén kommer att lägga förslag på en
            effektiv samhällsorganisation, vilket kan
          </p>
          <pb facs="riksdagen-motions-pdf/data/200506/mot_200506_MJ_8/mot_200506_MJ_8-0002.pdf"/>
          <p xml:id="i-M4j96MLNubdpmxUZZWUt1C">
            2005/06:MJ8
          </p>
          <p xml:id="i-4je14VhgUNY5qtzScVQpQs">
            komma att innebära förslag på organisationsförändringar för såväl
            skogsorganisationen som länsstyrelserna. Folkpartiet vill minska
            antalet myndigheter och har föreslagit ett större och mer samlat
            grepp över samtliga myndigheter som berör de areella näringarna.
            Vi vill inrätta LAN, Verket för landsbygden och de areella näringarna.
            En sådan samordnad verksamhet med en enda myndighet för de areella
            näringarna med fokus på landsbygdsutveckling skulle kunna vara
            ett lyft för tillväxten på landsbygden. I en sådan förändring
            måste naturligtvis vägas in Skogsutredningen såväl som Ansvarskommitténs
            synpunkter. Folkpartiet anser därför att det är olyckligt att
            i nuläget föreslå en organisationsförändring, varför vi avslår
            förslaget om följdändringar i vissa lagar med anledning av regeringens
            förslag att inrätta en ny skogsmyndighet. Folkpartiet vill dessutom
            betona vikten av att den regionala och lokala kompetensen tillvaratas
            och inte slås sönder. Det är inte självklart att man får en effektivare
            handläggning av ärenden för att den regionala kompetensen slås
            samman i en organisation. Man skulle mycket väl även kunna tänka
            sig en utveckling där man fick en sammanslagning med andra regionala
            funktioner. Det är därför mycket viktigt att avvakta Ansvarsutredningens
            arbete för att på ett relevant sätt kunna lösa de funktioner som
            ligger på den regionala nivån. Detta bör ges regeringen till känna.
          </p>
          <p xml:id="i-Ct9FQfU3iaZ2Q67Ns94Q7f">
            Stockholm den 7 november 2005
          </p>
          <p xml:id="i-6BeE36G8BEEcBPozeqZkMu">
            Anita Brodén (fp)
          </p>
          <p xml:id="i-F2VFafzqDKyDEsDJzzNab5">
            Lennart Fremling (fp) Sverker Thorén (fp) Marie Wahlgren (fp)
            Heli Berg (fp) Gunnar Nordmark (fp)
          </p>
        </div>
      </div>
    </body>
  </text>
</TEI>
