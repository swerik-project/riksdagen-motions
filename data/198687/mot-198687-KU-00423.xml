<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-KU-00423">
  <teiHeader>
    <fileDesc>
      <titleStmt>
        <title>Förhandsgranskning av videogram m. m.</title>
        <author corresp="i-WCrN5vpCNm6z9SvfXfby4e">Alf Svensson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förhandsgranskning av videogram m. m.</title>
          <idno type="rdwebb">GA02K423</idno>
          <rs type="number">K423</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GA02K423/text</ref>
          <ref type="dokument_url_html">http://data.riksdagen.se/dokument/GA02K423</ref>
          <ref type="dokumentstatus_url_xml">http://data.riksdagen.se/dokumentstatus/GA02K423</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HEgU6VEXNFMuAM1czGd33F" type="signed"/>
        <correspContext corresp="i-HEgU6VEXNFMuAM1czGd33F">
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction type="assigned" xml:id="i-E5uD7zrtCvHSXDKa5b6seo">
          <date when="2014-11-19"/>
          <time when="14:50:45"/>
        </correspAction>
        <correspContext corresp="i-E5uD7zrtCvHSXDKa5b6seo">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_k_423/mot_198687_k_423-001.pdf"/>
      <div type="motHeader" xml:id="i-83Dx2mQ8J8jrwwCc3HH55G">
        <div type="motTitle" xml:id="i-7rJBtZxkMn6NtHLh8Foobp"/>
        <div type="motSubmissionInfo" xml:id="i-RnCP9a2aQ9ic7HZqb6eh9Y"/>
      </div>
      <div type="motBody" xml:id="i-41urmVJeGsuZ1qsUJaEGiV">
        <div xml:id="i-KrbLLGn3Yv8jHQtd4vT7fH">
          <p xml:id="i-VpM4mSGkJN1wE1e1YNAZGP">
            Motion till riksdagen
          </p>
          <p xml:id="i-87ELnCYtUtKQLyGqwBKrNz">
            1986/87:K423
          </p>
          <p xml:id="i-2ezFUS72GJsN6NJyj5hgbR">
            Alf Svensson (c) Förhandsgranskning av videogram m. m.
          </p>
          <p xml:id="i-MhK77aMDRovo1MCfizX4Uo">
            Det finns ett klart samband mellan unga grabbars videotittande
            och det ökade gatuvåldet. Nu måste krafttag tas om inte utvecklingen
            ska gå oss ur händerna. Gatuvåldet har drastiskt ändrat karaktär
            de senaste åren. Självklart måste det finnas en förklaring till
            detta. Och för mig är sambandet med videovåldet självklart. Det
            nya sättet att utföra gatuvåld på är precis detsamma som återfinns
            i videofilmerna.
          </p>
          <p xml:id="i-WRvugfc2qenCSurCwqN92K">
            Det sade en chef för polisens spaningsrotel vid en mellansvensk
            stad i en intervju sommaren 1986. Han omtalade att det är mycket
            unga människor, de flesta under 20 år, som utför våldet. Det är
            också samma ålderskategori som konsumerar videovåld. Det gör få
            vuxna människor. Den bilden bekräftas i en artikel i Dagens Nyheter
            också den från sommaren 1986. På Norrmalmspolisen i Stockholm
            säger man till DN att Rambo blivit pappaidealet. ”De röker inte,
            dricker inte och är propert klädda — ofta iförda slips och skjorta.
            De driver omkring på stan och slår ner folk”, skriver tidningen.
            ”Det är sparkar, knogjärn och käppar som används.” Trots detta
            finns det många som tvivlar på sambandet mellan visat våld och
            utfört verkligt våld. Andra hävdar att ”det finns en rak linje
            mellan film- och videovåldet och våldet ute i samhället”. Professor
            Ebbe Lindell talar om våldets läroplan som en motsats till den
            som skolan skall utgå ifrån. Vem har rätt? Finns det ett samband
            mellan visat våld och utfört våld? Den frågan kan kanske inte
            besvaras rent ut utan en bakgrundsbild på den övriga delen av
            samhället. Den kristdemokratiska ideologin utgår ifrån att fostran
            och förmedlande av de värderingar som ligger i den kristna etiken
            är något som påverkar människors beteenden men hävdar också att
            det onda i tillvaron förmedlar värderingar som kan absorberas
            av medmänniskor — främst av barn och ungdom. Men därmed är inte
            sagt att allt som visas eller påvisas leder till imiterande beteenden.
            De flesta svenskar skulle reagera med avsky för en videofilm med
            extremt våld — med närgångna och utdragna scener av grovt våld
            mot människor eller djur — och inte med imitering av filmbeteendet.
            Man har en värderingsbak- grund som får dem att vända sig mot
            denna typ av våld. Men för en grupp ungdomar som inte fått någon
            etisk grunduppfattning, i alla fall inte i vidare mening — och
            den gruppen är i ökande — så kan det visade våldet i sig innebära
            ett förmedlande av värderingar som kan sätta djupa spår. Inte
            är det osannolikt att filmerna med underhållningsvåld och
          </p>
          <pb facs="riksdagen-motions-pdf/data/198687/mot_198687_k_423/mot_198687_k_423-002.pdf"/>
          <p xml:id="i-PE2dMKFDq1MqThrQwpFV6Z">
            filmer med detta extrema våld skulle kunna leda till ett slags
            idealisering av våldet så att utförandet av våldet för dem framstod
            som ett egenvärde. Precis som de flesta lärt sig att avvisa grovt
            och meningslöst våld genom inlärda värderingar så visar historien
            att det går att inlära värderingar som förhärligar våld riktat
            mot den enskilda medmänniskan. Visat våld kan leda till ett imiterat,
            verkligt utfört våld. Precis som visade goda insatser kan leda
            till att människor inspireras att själva utföra dem. Utifrån vår
            kristdemokratiska samhällssyn anser vi att den etiska utarm- ningen
            leder till att en idealisering av våldet lättare kan etableras.
            När bristen på ett etiskt grundmönster riktat mot det grova, meningslösa
            individinriktade våldet utbreder sig bland våra barn och ungdomar
            ökar också risken att samhället får ett grundmönster som idealiserar
            våldet. Och därmed kan sambandet mellan visat våld och utfört
            våld bli allt starkare i vårt samhälle. Sett ur detta perspektiv
            är underhållningsvåldet i våra vanliga filmer och videofilmerna
            med extremvåld något som får allvarliga samhälleliga konse- kvenser.
            Sverige har på några år blivit världens videotätaste land. Den
            explosionsar- tade utvecklingen har sprungit ifrån lagstiftningen.
            Därför har också de kommersiella krafterna lyckats utnyttja situationen.
            Extremvåld och under- hållningsvåld är redan tillgängligt inom
            promenadavstånd för de flesta av hushållen i Sverige. Videovåldet
            har redan hunnit ge bestående negativa känslomässiga och psykiska
            effekter — inte minst hos många barn och ungdomar. På ett tidigt
            stadium har kristdemokraterna engagerat sig mot videovåldet och
            deltagit i kampanjer mot förekomsten av detta. Skälet har varit
            omsorgen om våra barn och ungdomar. När barnen, ibland ensamma,
            ser grovt våld på TV-skärmen, till och med autentiska mord med
            påträngande beskrivningar, så leder detta till neurotiska reaktioner
            hos barnen. Ofta kopplas också våldet till sexualiteten, kvinnor
            förnedras, torteras och dödas. Inte minst denna koppling mellan
            våld och sexualitet är olycklig för barns syn på sexualiteten.
            De reaktioner som följer i spåren på detta våld är störd nattsömn,
            sängvätning, magont, ängslan och ojämnt humör för små barn. Även
            hos större barn kan sådana reaktioner förekomma. Men hos dem tillkommer
            ofta en flykt bort från verkligheten — ibland in i drogmissbruk.
            Och våldsreaktioner kan bli följden — videovåldet blir verkligt
            meningslöst våld ute på gatan. Det finns exempel på att sådana
            våldsfilmer varit förebilder för faktiskt genomfört våld. Kds
            hävdar att problemet med videovåld inte skall ses som ett isolerat
            problem. I bakgrunden finns också störda familjerelationer och
            brist på förmedlade värderingar om vad som är rätt och sant. De
            sociala relationerna och fostrande inslagen i hem och skola torde
            vara betydelsefulla för att motverka den negativa effekt som film-
            och videovåldet ger. Det är därför viktigt att samhället ger stöd
            till en familjepolitik som ger föräldrarna ekonomiska resurser
            och tillräcklig tid för att skapa meningsfull och utvecklande
            samvaro med barnen. Den svenska skolan måste också förmedla etiska
            normer och värderingar till eleverna utifrån en klart angiven
            värde- ringsgrund — den kristna etiken och människosynen. Det
            har nu och då hävdats att en förhandsgranskning av alla de videogram
          </p>
          <p xml:id="i-7AMbgYSxuecQtTeLqpkjuJ">
            Mot. 1986/87 K423
          </p>
          <pb facs="riksdagen-motions-pdf/data/198687/mot_198687_k_423/mot_198687_k_423-003.pdf"/>
          <p xml:id="i-QZyZGsZgZeTS1Y78QFpA6c">
            som används för försäljning eller uthyrning till allmänheten
            skulle innebära en inskränkning av yttrandefriheten. Det finns
            inte fog för en sådan inställning. Förekomsten av grovt spekulationsvåld
            i videogrammen kan inte åberopa yttrandefriheten som grund för
            sin existens. Tvärtom utgör detta extrema videovåld i sig ett
            hot mot yttrandefriheten och demokratin. Det är ett axiom att
            respekten för människolivet och för alla människors lika värde
            utgör grunden för demokratin och därmed även för yttrandefriheten.
            Extremvåldet på video undergräver dessa värderingar. Problematiken
            kring de här frågorna har också uppmärksammats i våra nordiska
            grannländer. Finland genomför nu betydande restriktioner på området
            i form av bl. a. förhandsgranskning. Även Norge väntas få hårdare
            regler än de som nu gäller i Sverige. Den lag som trädde i kraft
            den 1 augusti 1982 angående videovåldet var visserligen ett steg
            i rätt riktning men har i praktiken visat stora brister. Besluten
            i frågan under hösten 1985 förändrar endast obetydligt situationen
            och i praktiken förbigås huvudproblemen. Det berättigade krav
            på en obligatorisk förhandsgranskning av de videofilmer som utbjuds
            till försälj- ning och uthyrning, vilket rests av ett flertal
            tunga organ och instanser — t. ex. Riksförbundet Hem och skola
            och den socialdemokratiska partikongressen — förbigicks genom
            en hänvisning till en tillsatt utredning. Förhandsgransk- ning
            av offentlig visning av videogram jämställdes med biografföreställning-
            ar, men det står klart att den stora problematiken främst ligger
            på uthyrningssidan. Och det är de problemen för barn och ungdomar
            som snabbt måste åtgärdas. Det finns ett direkt samband mellan
            underhållningsvåldet och det verkliga våld som drabbar enskilda
            människor i allt större omfattning. Den ständiga inlärningen till
            våld som sker i olika medier leder ofrånkomligen till att gränserna
            för det tillåtna vidgas. Detta konstaterade pedagogikprofessor
            Ebbe Lindell i en TT-intervju apropå höstriksdagens beslut om
            videovålds- frågan. Det så uppenbara sambandet mellan underhållningsvåld
            och det verkliga våldet bör inte negligeras. Det är inte försvarbart
            att låta det meningslösa och barbariska våldet inympas i våra
            barn och ungdomar. Det är en kristdemokratisk uppfattning att
            förhandsgranskning av video- gram och film, som försäljs eller
            uthyrs till allmänheten, är en nödvändighet utifrån den bakgrund
            som angivits ovan. Det vore också önskvärt att de försålda eller
            uthyrda videogrammen (filmerna), som godkänts, försågs med någon
            form av varudeklaration från en officiell instans. Ett sådant
            ansvar bör åvila biografbyrån. Varudeklarationen bör innehålla
            råd om visningen, beskrivning av förekomsten av våld eller skrämmande
            scener m. m. i filmen. På så sätt skulle t. ex. föräldrar ha en
            möjlighet att undvika att deras barn indoktrineras av filmvåldet.
            Den politiska slutsatsen borde vara klar. Vi måste befria våra
            ungdomar från videovåldet. Det handlar inte om censur, det handlar
            om befrielse.
          </p>
          <p xml:id="i-KkuznyCLM4YJBk1Dk6x5hn">
            Mot. 1986/87 K423
          </p>
          <pb facs="riksdagen-motions-pdf/data/198687/mot_198687_k_423/mot_198687_k_423-004.pdf"/>
          <p xml:id="i-NRA6QWTTsixRKkqsLkLqv7">
            Hemställan
          </p>
          <p xml:id="i-8rTE5iDFpRpQ6abxX5F4QU">
            Med hänvisning till det anförda hemställs 1. att riksdagen beslutar
            att hos regeringen begära att förslag till lag om förhandsgranskning
            av de filmer och videogram, som försäljs eller uthyrs till allmänheten,
            skyndsamt föreläggs riksdagen, 2. att riksdagen beslutar uttala
            att en sådan lag om förhandsgransk- ning bör innehålla krav på
            att godkända filmer och videogram åtföljs av en innehållsredovisning
            utfärdad av granskningsmyndigheten.
          </p>
          <p xml:id="i-8oBhwpG2ASBUARTbd8y6TW">
            Stockholm den 26 januari 1987
          </p>
          <p xml:id="i-3BDHE8GuVecnRjKcNCdT38">
            Alf Svensson (c)
          </p>
          <p xml:id="i-vAhGsmqrxFsCsvWBjbpp9">
            Mot. 1986/87 K423
          </p>
        </div>
      </div>
    </body>
  </text>
</TEI>
