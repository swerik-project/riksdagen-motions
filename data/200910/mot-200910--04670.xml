<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910--04670">
  <teiHeader>
    <fileDesc>
      <titleStmt>
        <title>Effekterna av den svenska barnomsorgsmodellen på förskolan</title>
        <author>av Maria Kornevik Jakobsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Effekterna av den svenska barnomsorgsmodellen på förskolan</title>
          <idno type="rdwebb">GX02Xc4670</idno>
          <rs type="number">c4670</rs>
          <ref type="dokument_url_text">http://data.riksdagen.se/dokument/GX02Xc4670/text</ref>
          <ref type="dokument_url_html">http://data.riksdagen.se/dokument/GX02Xc4670</ref>
          <ref type="dokumentstatus_url_xml">http://data.riksdagen.se/dokumentstatus/GX02Xc4670</ref>
          <ref type="doc">http://data.riksdagen.se/fil/3BDE4D85-BD02-482B-9BDC-375A39B57048</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction xml:id="i-KPJQLpLHxTCZpxrfEQK52s" type="signed"/>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-TSPnwAn4Td5eDbW9fqFSN8">
            Förslag till riksdagsbeslut
          </head>
          <p xml:id="i-6tzYMSemPB7fAkW5qi9ftd">
            Riksdagen tillkännager för regeringen som sin mening vad som
            anförs i motionen om en ordentlig studie av effekterna av den
            svenska barnomsorgsmodellen.
          </p>
        </div>
        <div type="motContent">
          <head type="h1" xml:id="i-EmeuaDr33jXCNAfdnPoqqn">
            Motivering
          </head>
          <p xml:id="i-GRKGucQe7uWbP8xMjRpsYb">
            Svensk förskola håller en hög internationell klass, även om grupperna
            ökat och personaltätheten minskat under det senaste decenniet.
            Vi har ett förhållandevis jämlikt och jämställt samhälle med hög
            levnadsstandard och god fysisk folkhälsa.
          </p>
          <p xml:id="i-8EYwYfMyHHZTBse9EAyxay">
            Våra barn borde må bra, till och med riktigt bra, men alla gör
            inte det. En statlig utredning, SOU 2006:77, visar att den psykiska
            ohälsan hos barn och unga ökar snabbare i Sverige än i elva andra
            jämförbara länder.
          </p>
          <p xml:id="i-JYQtwhRhJm4hsGqzsAzT88">
            Vad beror detta på? Ja, ingen vet det exakta svaret och utvecklingen
            oroar eftersom psykisk ohälsa ofta går i arv och kan förvärras
            från generation till generation.
          </p>
          <p xml:id="i-B2e594oWkdFz1mrSqB8jS4">
            Finns det något samband mellan den allt tidigare debuten på förskola
            under allt fler timmar, och den ökade psykiska ohälsan hos svenska
            barn och ungdomar? Idag går ca 85 % av alla 15-åringar på förskolan
            och någon ordentlig utvärdering av denna stora sociala förändring
            har aldrig skett. Det finns bara några mindre studier från 80-talet.
            Sedan dess har många stora utländska studier gjorts på tusentals
            barn.
          </p>
          <p xml:id="i-Xqdj2RmcTm7mhVJp1815ne">
            Dessa studier sätter frågetecken inför förskola som en idealisk
            omsorg för alla barn, med den tidiga separation från föräldrarna
            som den innebär.
          </p>
          <p xml:id="i-CrS9nWCZDRHRsW89MtSxdL">
            Nya rön från hjärnforskningen väcker också frågor om konsekvenserna
            av tidig stress för små barn. Trots sin stolta forskartradition
            har Sverige hittills inte gjort någon uppföljande studie på denna
            dramatiska förändring av barns tidiga liv.
          </p>
          <p xml:id="i-2XQXmVrjAqBj7cWJzg7goA">
            Jag har ställt frågan till RUT om de kan hitta några svenska
            studier som kan ge svar på dessa frågor. Svaret är enkelt: Nej
            det finns det i stort sett inte.
          </p>
          <p xml:id="i-RPCMF7tdyBhvgodTyG2VKg">
            Folkhälsoinstitutet har gjort en ny sammanställning av de befintliga
            svenska och internationella studierna om förskolans effekter.
            De konstaterar att dessa studier inte räcker för att säga något
            om förskolans effekter på barn under 1236 månaders ålder. När
            det gäller barnens sociala och emotionella utveckling finns inte
            tillräckligt många välgjorda studier för att man ska kunna dra
            några entydiga slutsatser, menar Folkhälsoinstitutet.
          </p>
          <p xml:id="i-3x2qA5QtJWTjWseLFqtcKi">
            Vi pumpar alltså årligen in 40 miljarder i en omsorgsform vars
            effekter vi inte vet något om. Jag menar att det behövs en ordentlig
            studie av effekterna på den svenska barnomsorgsmodellen.
          </p>
          <p xml:id="i-JgUZeSygfnJBzZfLrNwdJ3">
            Frågor som behöver svar är:
          </p>
          <list style="ul">
            <item xml:id="i-Ue7NhQhhHUaoZRZLWNcbfD">
              Hur påverkas barns utveckling av olika omsorgsformer?
            </item>
            <item xml:id="i-PcWRhLNR5vVZwR3PQVAeWS">
              Finns några skillnader mellan förskola, dagmamma och hemmet vid
              olika åldrar?
            </item>
            <item xml:id="i-8ZBgTZfnzSBDYNi8TGqAQh">
              Hur påverkar gruppstorlekar och personaltäthet på förskolan?
            </item>
            <item xml:id="i-Sie5EUjtgeaJ8baMk8d3iQ">
              Kan man se en påverkan av den tidiga omsorgen upp i åldrarna?
            </item>
            <item xml:id="i-UTWnWoetZisN8uug8WUWUb">
              Finns ett samband mellan den nuvarande familjepolitiska modellen
              och den ökande psykiska ohälsan?
            </item>
          </list>
          <p xml:id="i-RsaUGP4KBHNMQZdm3bHyfX">
            Denna empiriska kunskap behövs av minst tre skäl:
          </p>
          <list style="ol">
            <item xml:id="i-Gnz7P4ydPLrk9SaTFVEm2e">
              Vi måste få veta hur det är. Kunskap måste fram av tillräcklig
              kvalitet så att den accepteras av alla som deltar i debatten.
            </item>
            <item xml:id="i-FikPyPofwbBQTvgM2gcoYp">
              Föräldrar måste få veta vilka val de gör, för att kunna avgöra
              vad som är rätt för dem och deras barn.
            </item>
            <item xml:id="i-6i5D4uCtENy1EgBtj79N9H">
              Förskolan behöver kunskapen för att kunna kvalitetssäkras. Förskolan
              måste hålla tillräcklig hög kvalitet så att de föräldrar som väljer
              denna omsorgsform känner sig trygga och inte blir stressade av
              oro för sina små.
            </item>
          </list>
          <p xml:id="i-UoeQMB9c14yTsWg2FjaCWz">
            Mot bakgrund av det som beskrivits här behöver en nationell studie
            genomföras angående hur barns utveckling påverkas av olika omsorgsformer.
            Detta bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-2wArSZg6i4fuz9xbNiHqg5">
              Maria Kornevik Jakobsson (c)
            </item>
          </list>
        </div>
      </div>
    </body>
  </text>
</TEI>
