<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00175">
  <teiHeader>
    <fileDesc>
      <titleStmt>
        <title>om ändrade bestämmelser för svensk vapenexport, m. m.</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ändrade bestämmelser för svensk vapenexport, m. m.</title>
          <idno type="rdwebb">G302175</idno>
          <rs type="number">175</rs>
          <ref type="dokument_url_text">http://data.riksdagen.se/dokument/G302175/text</ref>
          <ref type="dokument_url_html">http://data.riksdagen.se/dokument/G302175</ref>
          <ref type="dokumentstatus_url_xml">http://data.riksdagen.se/dokumentstatus/G302175</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FvgKKyFg9B9Veryms5AbMr" type="signed"/>
        <correspContext corresp="i-FvgKKyFg9B9Veryms5AbMr">
          <note type="signatory" corresp="i-RbKNMUyo9hNCG3nSXBGQAq"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__175/mot_197980__175-001.pdf"/>
      <fw xml:id="i-JbtNLJ3JSottLuuGzQbjFK">
        Motion 1979/80:175
      </fw>
      <div type="motHeader" xml:id="i-BN977ojW1z161zkZ2hEp2r">
        <div type="motTitle" xml:id="i-2ZafJEpTrcpxL96XebBDuV"/>
        <div type="motSubmissionInfo" xml:id="i-Pg8xTttxvnDCXZV8yJLERt"/>
      </div>
      <div type="motBody" xml:id="i-V1j4ZDxuuFhE45nLtzHjXk">
        <div xml:id="i-LKDWzvVanUDTEMu9CEMZs4">
          <p xml:id="i-Y2Pd8wCTD2xYpnFEZX4JhC">
            av Lars Werner m. fl. om ändrade bestämmelser för svensk vapenexport,
            m. m.
          </p>
          <p xml:id="i-A1RLNBU3QStXpsuFRW3A4i">
            Historien om den svenska vapenexporten under efterkrigstiden
            är ett beklämmande aktstycke. Gång på gång har det visat sig att
            svenska vapentillverkare och vapenleverantörer, såväl statliga
            som privata, har varit inblandade i affärer som egentligen inte
            varit tillåtna enligt de bestämmelser som skall gälla för svensk
            vapenexport. Trots detta har transaktionerna som regel godkänts
            av den statliga myndigheten, statens krigsmaterielinspektion,
            underställd handelsdepartementet. Handelsministrar i olika regeringar,
            såväl socialdemokratiska som borgerliga, har fått stiga fram och
            försöka göra de vanliga bortförklaringarna, ofta pinsamt medvetna
            om att svenska vapen än en gång hamnat på ett ställe där man helst
            inte velat se dem. Som vänsterpartiet kommunisterna åtskilliga
            gånger påpekat under årens lopp uppstår dessa situationer på grund
            av de orimliga förutsättningar som Sverige försöker uppfylla när
            det gäller vapenexport. Man kan förenklat säga att det är två
            huvudförutsättningar: 1. Sverige behöver upprätthålla en viss
            vapenexport för att vår vapenin- dustri skall kunna hållas i gång
            och producera vapen till vårt eget försvar. Det ger oss samtidigt
            möjlighet att hänga med i den tekniska utvecklingen och chans
            till att både ge och få teknisk information. 2. De svenska vapen
            som säljs skall inte få komma till användning. Bestämmelserna
            är så utformade att om så sker skall exporten till det aktuella
            området omedelbart avbrytas. Den första förutsättningen kan förkastas
            av moraliska, pacifistiska argument. Sverige skall inte bidra
            till upprustningen i världen vare sig det gäller den ena eller
            den andra parten i en konflikt. Det är en radikal och enkel ståndpunkt
            som, om den tillämpades, skulle befria Sverige och svenska regeringar
            från alla konflikter inom det här området. Samtidigt är det en
            förenkling av problemet, eftersom vapen enbart är en del av den
            kapacitet och de produktionsresurser som satsas på rustningar.
            Om man vidgar begreppet till krigsmateriel i allmänhet faller
            stora delar av Sveriges verkstadsindustri inom detta område. Det
            gäller framför allt fordon, elektronik och maskindelar som t.
            ex. kullager. Om Sverige, av ekonomiska skäl och för att bibehålla
            en viss handlingsfrihet på vapenområdet för att möjliggöra ett
            nationellt försvar, också i fortsättningen skall ha en export
            av vapen måste därför bestämmelserna för den få en helt annan
            utformning. De bör också vara mycket restriktiva och vapenexporten
            får inte betraktas som vilken export som helst som ger lättvunna
            förbättringar i betalningsbalansen. Utvecklingen på det området
            under de senaste åren ger anledning till skärpt
          </p>
          <pb facs="riksdagen-motions-pdf/data/197980/mot_197980__175/mot_197980__175-002.pdf"/>
          <fw xml:id="i-nYeEpfJVn6rFZhjj1Cqfb">
            Mot. 1979/80:175 4
          </fw>
          <p xml:id="i-HQw2CcjqSGtSGZ5ZMyHuUW">
            uppmärksamhet som skall visas nedan. Vilka regler skall gälla
            för svensk vapenexport? Allra först måste de nuvarande tankegångarna
            som de kommer till uttryck i den andra förutsättningen helt omprövas.
            Det är naivt att försöka utforma bestämmel- ser för vapenexport
            som förutsätter att vapnen inte skall få användas. De kommer till
            användning, och vpk har tidigare påpekat att de framför allt kommer
            till användning i stater och av regimer vars politik Sverige har
            all anledning att fördöma. Med den utformning som de nuvarande
            bestämmel- serna har är detta oundvikligt. Bedömningarna och värderingarna
            av vilka stater och rörelser som skall få köpa vapen bör i stället
            grundas på resp. staters inre system. Om vapnen är avsedda för
            att undertrycka det egna folket bör inte någon svensk export beviljas.
            Vpk har också tidigare hävdat att folk som kämpar för sin frihet
            mot inre eller yttre förtryck bör få köpa svenska vapen. Detta
            krav kvarstår. Under dessa förutsättningar blir det politiska
            bedömningar som avgör vem eller vilka som får köpa svenska vapen.
            Det är inte märkvärdigare än de bedömningar som görs när det gäller
            det svenska biståndet, som vpk också påpekat tidigare. Olika regeringar
            kan då göra olika bedömningar av vart den svenska vapenexporten
            skall gå, men det blir en öppen politisk debatt och en klar politisk
            ansvarighet. Den nu sittande vapenexportutredningen bör få tilläggsdirektiv
            att utforma nya bestämmelser med detta innehåll. Samtidigt är
            det tydligt att Sverige under de borgerliga regeringarna kraftigt
            trappat upp exporten av vapen. Det är lika klart att denna ökade
            kvantitet inte på något sätt har styrts till områden eller stater
            som vi kan förvänta skall föra någon progressiv politik. Exemplet
            Iran får räcka. Före omvälvningen i det landet var det föremål
            för stor uppmärksamhet och stora satsningar av t. ex. Bofors.
            Ökningen av den svenska vapenexporten måste stoppas. Motivet för
            vapenexporten är inte enbart att säkerställa Sveriges egen handlingsfrihet,
            vilket kan accepteras, utan är alltmer att ge exportin- komster
            och ökade profiter åt den svenska rustningsindustrin. Några siffror
            ur handelsstatistiken kan räcka som bevis. Om man nöjer sig med
            de tre huvudgrupperna, militära vapen, delar till vapen och ammunition
            till vapen så har utvecklingen varit följande:
          </p>
          <p xml:id="i-2yZqJyz4L7K8xeFEjrSptD">
            Vapen Delar Ammunition 1976 26 237 22 742 156 298 Tusen kr. 1977
            96 873 25 221 199 465 1978 206 507 107 069 304 363 1979 jan-sept
            127351 46 130 418 339
          </p>
          <p xml:id="i-MKd9cJ92W7Z3oUKqaY4vyp">
            Även om en viss inflationseffekt medräknas är det en anmärkningsvärd
            ökning, som klart skiljer sig från tidigare perioder. Då fanns
            en stabil nivå och vissa år minskningar i värdet av vapenexporten.
            Det bör klart sägas ifrån att Sverige inte får etablera sig som
            någon storleverantör på den internatio-
          </p>
          <pb facs="riksdagen-motions-pdf/data/197980/mot_197980__175/mot_197980__175-003.pdf"/>
          <fw xml:id="i-LZUftBeTfX1CdcaPiD3RLV">
            Mot. 1979/80:175 5
          </fw>
          <p xml:id="i-78VxjaXEw4mZk7aQgrJ6MH">
            nella vapenmarknaden. För att möjliggöra en effektiv kontroll
            av vapenhandeln och de svenska rustningsföretagens verksamhet
            är det nödvändigt att denna verksamhet ställs under samhällets
            kontroll. Företag som till stor del tillverkar krigsmateriel bör
            förstatligas. Med hänvisning till det ovan framförda föreslås
            "Se även motion 1979/80:176. 1. att riksdagen hos regeringen hemställer
            om att den sittande vapenexportutredningen får tilläggsdirektiv
            enligt i motionen framförda synpunkter, 2. attriksdagen uttalar
            att ökningen av den svenska vapenexpor- ten snarast måste hejdas.
          </p>
          <p xml:id="i-8D1hckrYPcZwfFNh4MVPSz">
            Stockholm den 10 januari 1980
          </p>
          <p xml:id="i-SHh8MhosKu9uPhx6ifAdQZ">
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) JÖRN SVENSSON (vpk) OSWALD SÖDERQVIST (vpk)
            = EVA HJELMSTRÖM (vpk)
          </p>
        </div>
      </div>
    </body>
  </text>
</TEI>
