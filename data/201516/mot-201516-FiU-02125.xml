<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-FiU-02125">
  <teiHeader>
    <fileDesc>
      <titleStmt>
        <title>Hållbart finansiellt system</title>
        <author corresp="i-42mC5GTVNHcPV5LNMmxmrj">av Carl Schlyter (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2125 av Carl Schlyter (MP)</title>
          <idno type="rdwebb">H3022125</idno>
          <rs type="number">2125</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H3022125/text</ref>
          <ref type="dokument_url_html">http://data.riksdagen.se/dokument/H3022125</ref>
          <ref type="dokumentstatus_url_xml">http://data.riksdagen.se/dokumentstatus/H3022125</ref>
          <ref type="docx">http://data.riksdagen.se/fil/542FEDA0-1F53-46DE-8881-436024E9A951</ref>
          <ref type="pdf">http://data.riksdagen.se/fil/124CA629-1BA4-4ECE-82AB-D702A959168C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-42mC5GTVNHcPV5LNMmxmrj</idno>
            <name>Carl Schlyter</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Dz1xxSyBwCgVZ2REAnLrc6" type="signed"/>
        <correspContext corresp="i-Dz1xxSyBwCgVZ2REAnLrc6">
          <note type="signatory" corresp="i-42mC5GTVNHcPV5LNMmxmrj"/>
        </correspContext>
        <correspAction type="submitted" xml:id="i-6JTa9Mn4QS6kda7jBDPb2z">
          <date when="2015-10-06"/>
          <time when="11:57:15"/>
        </correspAction>
        <correspAction type="referred" xml:id="i-Uf2LqRanXNabMR3tirUDje">
          <date when="2015-10-13"/>
        </correspAction>
        <correspAction type="assigned" xml:id="i-LAdwbH5WedEYxznKBBvYnF">
          <date when="2016-06-27"/>
          <time when="14:49:14"/>
        </correspAction>
        <correspContext corresp="i-LAdwbH5WedEYxznKBBvYnF">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-FGxhi6wtcqHbP8utGEjo7M"/>
        <correspContext corresp="i-FGxhi6wtcqHbP8utGEjo7M">
          <ref type="uppgift">2015/16:FiU22</ref>
          <ref type="ref_dok_id">H301FiU22</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU22</ref>
          <ref type="ref_dok_titel">Bank-, försäkrings- och kreditupplysningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2125 av Carl Schlyter (MP) Hållbart finansiellt system</div>
      </div>
      <div type="motBody">
        <div type="motProposal" subtype="förslag">
          <head xml:id="i-5hJzC8GtDeLbA729Ht7t6u">
            Förslag till riksdagsbeslut
          </head>
          <list style="ol">
            <item xml:id="i-98wYLp1kUK7X1yGzvZgfFN">
              Riksdagen ställer sig bakom det som anförs i motionen om ett
              hållbart finansiellt system och tillkännager detta för regeringen.
            </item>
            <item xml:id="i-FHEDFmCEFdzGiNjApBYRwf">
              Riksdagen ställer sig bakom det som anförs i motionen om att
              förbjuda blankning och tillkännager detta för regeringen.
            </item>
            <item xml:id="i-VCpadx3faD3jiACSF1G4Sr">
              Riksdagen ställer sig bakom det som anförs i motionen om att
              insättningsgarantin inte garanteras av staten i första hand, utan
              genom marknadsbaserade försäkringar, och tillkännager detta för
              regeringen.
            </item>
            <item xml:id="i-UCdhdX6eZYZzMAXYbD9hBp">
              Riksdagen ställer sig bakom det som anförs i motionen om att
              införa 100 procent reservtäckning för banker och tillkännager
              detta för regeringen.
            </item>
            <item xml:id="i-JLxGasDL4b9MBQXpYXJgyH">
              Riksdagen ställer sig bakom det som anförs i motionen om förbud
              mot spekulation på livsmedel och tillkännager detta för regeringen.
            </item>
            <item xml:id="i-HSgEZrQDJ5zw7dmRkkdpPU">
              Riksdagen ställer sig bakom det som anförs i motionen om möjligheten
              att införa lokala eller alternativa valutor och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-9voqCbo53whtMQPQVoyq9g">
            Bakgrund
          </head>
          <p xml:id="i-2Wc1zmE778Yyn5vpLW4Rg1">
            De senaste decennierna har präglats av finansbubblor som först
            växer och sedan spricker. Detta har varit såväl ekonomiskt som
            socialt kostsamt. Det har i många fall för den enskilde anställde
            varit ett fullkomligt rationellt val att ta extrema risker med
            möjlighet till extrem avkastning och bonus. I många fall med visshet
            om att staten går in och räddar banken om den riskerar att gå
            omkull. Just nu pågår en översyn som EU-kommissionen genomför
            av den samlade effekten av de senaste årens bankregleringar och
            andra regelverk.
          </p>
          <p xml:id="i-DSBCXZ75X6kwe7wt3E21PL">
            Trots detta pågår samtidigt arbetet med att skaka fram nya pengar
            för investeringar, med än högre skuldsättningsgrad som följd.
            Hela finansiella systemet har gjorts beroende av orimliga avkastningskrav
            i tider av låg inflation och låg tillväxt. Inte ens med massiva
            stimulanser är det rimligt att anta att vi kan återgå till höga
            tillväxttal.
          </p>
          <head type="h1" xml:id="i-7xxta6Nf1MafoquvKrF97a">
            En modern ekonomi med stor andel tjänster
          </head>
          <p xml:id="i-L1Bw57NRrcimMSXok9mT4h">
            Flera tjänster har uppvisat en hög produktivitetsutveckling och
            ökar i omfattning, men tjänstesektorn ligger fortfarande betydligt
            lägre, cirka 1,5 % än industri/varuproduktionen där den ligger
            på 3,6–4,5 %. Dessa tjänster har antingen en hög kapitalandel
            eller är en del i en förädlingskedja kopplad till produktion med
            hög kapitalandel. Det kan röra sig om it-tjänster, marknadsföring
            eller logistiktjänster som är nära knutna till varuproduktion
            och tjänster som ofta har kunnat effektiviseras i takt med att
            datorer blivit bättre och billigare. Det finns inom den offentliga
            sektorn ett visst mått av rationaliseringar (några tiondels procent
            per år), men överlag är detta ett exempel på en tjänstesektor
            där det är svårt att öka produktiviteten utan ökad kapitalinsats.
            Detta visar att en finanssektor som räknar med tvåsiffriga avkastningstal
            per definition kommer att växa som andel av ekonomin alternativt
            kollapsa med regelbundna intervaller. Om den växer får det till
            effekt att löneandelen av ekonomin minskar och kapitalinkomster
            står för en allt större andel, vilket leder till ökad ojämlikhet.
            Kapitalinkomster är som bekant mer ojämlikt fördelade än löneinkomster.
            Vid kollapser har vi ofta sett hur dessa lett till smärtsamma
            åtstramningar som ofta drabbar de med minst reserver, låga löner
            och dålig kontakt med arbetsmarknaden. Om det på grund av en stor
            andel tjänster i ekonomin är rimligt att anta att tillväxten minskar,
            eller att vi på grund av hög arbetslöshet väljer att dela på jobben
            med hjälp av kortare arbetstid är det också rimligt att anpassa
            finanssektorn till en sådan verklighet.
          </p>
          <head type="h1" xml:id="i-GH87SgTjC7B9NAEHo2JVbH">
            Ett obegripligt system är ett riskfyllt system
          </head>
          <p xml:id="i-Mx6MzGthW9tFHR22UwJNqF">
            Finanssektorn är oerhört komplex, jag har hittills aldrig träffat
            någon som säger sig ha fullständig koll på den. Det i sig är en
            demokratisk och finansiell risk som försvårar en god debatt. Därför
            finns det dubbla skäl att dels avskaffa avarter på marknaden,
            dels göra det enklare och med större eget ansvar för risktagande.
            Det finns mängder av idéer som kan bidra till ökad stabilitet
            på penningmarknaden: finansiella transaktionsskatter, förbud mot
            spekulation på mat och råvaror, hindra alltför riskfyllda spekulationer
            som till exempel att man lovar sälja saker för ett visst pris
            i framtiden som man inte ens äger idag så kallad blankning. Vi
            kan ha skattesystem som undviker att banker kan skada hela länder
            om de går omkull, vi kan kräva att risker bakas in i priset på
            olika sätt.
          </p>
          <head type="h1" xml:id="i-6m9p6QWUe2iXCfZa2QpNdt">
            Ohälsosam spekulation
          </head>
          <p xml:id="i-6GBogzfuprcjpAWicoiuzH">
            EU-parlamentet har uttalat stöd för att inte spekulation på livsmedel
            skall tillåtas utan att t ex terminshandel faktiskt skall ske
            med mat som finns och har en köpare som har för avsikt att faktiskt
            använda råvaran. Vi har sett på senare år hur naturliga svängningar
            i livsmedelspriser har förvärrats av spekulation. Detta har bokstavligen
            lett till svält och död när fattiga bönder tvingas sälja sitt
            kaffe, kakao eller spannmål när skörden kom men de stora aktörerna
            kan invänta rätt prisnivå med sina stora lager. Detta har sedan
            förvärrats av spekulanter som spätt på prisförändringarna. Den
            fattige får då mindre av det hen vill byta sig till, då de är
            mera bundna i tid och inte har möjlighet att invänta fördelaktigare
            marknadsvillkor. FN:s livsmedelsorgan FAO har vid flera tillfällen
            varnat för hur derivathandel inte länkad till faktiska behov har
            ökat volatiliteten och hastigheten på prisförändringar och hur
            detta drabbar fattiga. I vissa fall har även fattiga kunnat försäkra
            sig mot dåliga skördar och liknande; det är viktigt att dessa
            instrument inte omfattas av ett förbud, då detta tvärtom kan minska
            riskerna för utsatta bönder.
          </p>
          <p xml:id="i-A3uDPdBfVp3d1DhUPDmwy2">
            Sverige bör därför bidra till det globala arbetet mot spekulation
            på livsmedel.
          </p>
          <head type="h1" xml:id="i-5LrvNiTPQjYt7pz4ETwfpZ">
            Blankning
          </head>
          <p xml:id="i-VyS4YqKnmQDcUoBzzVKASv">
            Det är instinktivt svårt att begripa logiken bakom blankning,
            principen att sälja det man inte har, att sälja det någon annan
            äger idag (via lån) i hopp om att köpa det förmånligt senare när
            jag ska sälja det. Blankning är förenat med stor risk. Vid belåning
            för vanliga aktieköp finns alltid ett förlusttak. En placering
            blir aldrig värd mindre än noll kronor. Vid blankning däremot
            kan en aktie i princip stiga hur mycket som helst och därmed kosta
            hur mycket som helst att köpa då man lovat att sälja. Möjligheten
            att spekulera i nedgång kan dessutom förvärra nedgången i sig
            och späda på negativa förväntningar. Möjligheterna för detta extrema
            risktagande motiveras inte av motsvarande extrema betydelse för
            fungerande marknader och är därför svårt att motivera ur samhällsnyttosynpunkt.
            Som med allt går det att konstruera exempel där blankning kan
            vara rimligt, men dessa särfall är inte värda den generella risken.
            Det är närmast att jämföra med casinoverksamhet. EU har tagit
            första steget med att förbjuda nakenblankning, det är dags att
            ta nästa steg.
          </p>
          <head type="h1" xml:id="i-45vQyGP6kGfpTBUe8iSKWC">
            Skuldsättningens olika sidor
          </head>
          <p xml:id="i-Cc3JxbLTc685gud71RT9Sd">
            Svenska staten har en balanserad budget och får enligt budgetlagen
            inte gå med underskott mer än under kortare perioder. Jämfört
            med de krisande så kallade PIIGS-länderna är den svenska statens
            skuldsättning låg.
          </p>
          <p xml:id="i-AHYUVDnXp9bLgA5hQSTcYx">
            Svenska hushåll är, å andra sidan, bland de högst belånade i
            världen. Framför allt är det ökade bostadslån som bidrar till
            den höga skuldsättningen. Svenskarna äger i allt större utsträckning
            sina bostäder. Dessa har blivit dyrare över tid, vilket driver
            upp bostadslånen. Hushållens skuldsättning i förhållande till
            de disponibla inkomsterna har ökat mycket kraftigt de senaste
            15 åren.
          </p>
          <p xml:id="i-CD7jkoVzk9n1oyy8aXfYmh">
            Samtidigt med detta har hus­hållens nettoförmögenheter ökat kraftigt.
            En stor del av denna förmögenhetstillväxt är kopplad till stigande
            bostadspriser. Hushållens skuldsättning utgör en risk; hur stor
            den är beror till stor del på om det finns en bostadsbubbla på
            den svenska fastighetsmarknaden eller inte. ­Cypern, Irland, Grekland
            och Island, alla har de stått på ruinens brant. Flera böcker om
            skuld har letat sig till boklådorna. Från bästsäljare som David
            Graebers ”Skuld – de första 5000 åren” till essäsamlingen ”The
            Bonds of Debt: Borrowing against the common good” av Richard Dienst.
          </p>
          <p xml:id="i-Vjo1RbrdyGoC44nPaSxFv1">
            Hur kommer det sig att vi är så skuldsatta? Inte bara vi svenskar.
            Inte bara sydeuropéerna. Inte bara USA som land och amerikanerna
            som konsumenter och bolånekunder. Dienst skriver: ”För rikare
            hushåll förknippas mer skuld med större möjligheter att låna till
            bostäder, kapitalvaror (exempelvis vitvaror, bil, dator och TV),
            utbildning och så vidare. För alla andra borde ökad skuldsättning
            ses i ljuset av en långvarig utebliven löneökning, där belåning
            av en fastighet blir den enklaste och kanske den enda möjligheten
            till ökad konsumtion.”
          </p>
          <p xml:id="i-Ti6p6Bio1nPzfDGevVW9CN">
            I Sverige varnar nu såväl statliga Bostadskreditinstitutet som
            Internationella valutafonden, IMF, för en bolånebubbla – man ser
            framför sig prisnedgångar på 30 respektive 15 procent. Skuld är
            en naturlig ingrediens i ett samhälle där människor är beroende
            av varandra, i positiv såväl som negativ mening. Dienst menar
            att skuldsättning har blivit det enda sättet att betala för kostnaderna
            för ”kollektiv irrationalitet” (till exempel miljöförstöring och
            finanskriser), för att upprätthålla spekulationsbubblor, för att
            kompensera för privatiseringen av sociala skyddsnät, med mera.
            Dienst, och fler med honom, menar att vi någon gång under 1970-talet
            gick in i en fas i historien då skuld började dominera mellanmänskliga
            affärer på ett nytt sätt. De politiska konsekvenserna av de finansiella
            kriserna är ovissa men vi kan räkna med en motreaktion mot nyliberalism
            och kapitalism.
          </p>
          <p xml:id="i-Bo1mms7qK3GBsXgsGTEpf1">
            ”Hur kan”, frågar sig Dienst, ”skuldsättningens konstruktiva
            och grundläggande krafter bejakas” samtidigt som de negativa sidorna
            undviks. Dienst ser visst hopp i skuldsättning genom mikrokrediter
            men även i skuldavskrivningar. Mikrokrediter kan vi finna exempel
            på i Grameen Bank och även genom nya former av gräsrotskrediter.
            Skuldavskrivningar hittar vi exempel på redan i Bibeln men i modern
            tappning finns den så kallade Jubelrörelsen, eller Jubel 2000..
          </p>
          <head type="h2" xml:id="i-V7XgDtzh8BjhZoLS1Gi2mo">
            Moderna skuldsättningsformer som inte blir stora nog att kräva
            statliga garantier och skydd
          </head>
          <p xml:id="i-QFE3xD85dN7C637Kxvgkqw">
            I stället för att låna pengar på bank eller att utfärda aktier
            finansieras en produktion av till exempel en skiva, en teateruppsättning
            eller utgivningen av en bok av att medlemmar i en förening eller
            en artists fans i förväg hjälper till att täcka produktionskostnaderna.
            Det kan röra sig om att man köper en produkt i förväg. Gräsrotsfinansiering
            men även långivning i grupper som präglas av ömsesidigt förtroende
            och gemensamma värderingar kan fungera som ett sammanhållande
            kitt i gruppen. Arrangören av en musikfestival som finansieras
            av en bred bekantskapskrets och supportrar känner förmodligen
            en större press att leverera någonting bra till finansiärerna
            än om pengarna kommit från en anonym källa. Den här sortens finansiering
            behöver inte vara småskalig. Det finns exempel på idéburna banker,
            som Ekobanken, som bara finansierar projekt som stämmer överens
            med bankens egen ideologi och där man som sparare kan se vad insatta
            pengar lånas ut till.
          </p>
          <head type="h1" xml:id="i-Y6qJi8B7Yf9faZ6aP3caUM">
            Ett historiskt perspektiv – om kreditgivning och dess konsekvenser
          </head>
          <p xml:id="i-Kea9RJcVvMqs4gRQcLqBeb">
            I november 1656 sås fröet till det som kom att bli svenskt bankväsende
            av idag. Kung Karl X Gustav ger då Johan Palmstruch Sveriges första
            bankoktroj. Affärsidén var lysande. Palmstruchs bank, Stockholm
            Banco, lånade in pengar utan ränta – i själva verket tog banken
            ut en avgift av de som deponerade pengar på banken – och lånade
            i sin tur ut samma pengar mot ränta.
          </p>
          <p xml:id="i-NKnW5tAAYJqP1JvC393J7x">
            De som deponerade pengar på banken kunde med kort frist ta ut
            pengarna igen, samtidigt som bankens utlåning var långsiktig.
            1660 uppstod en akut likviditetskris när bankens kunder på kort
            tid ville ta ut sina insatta pengar. På den här tiden användes
            silver- eller kopparmynt. Det uppstod problem när för många samtidigt
            ville ta ut sina mynt. Palmstruch kom då på idén att utfärda kvitton
            som garanterade innehavaren ett visst värde. Inspirerade av Falu
            kopparsedlar, ett liknande system som använts i Bergslagen, utfärdade
            Stockholm Banco som första bank i Europa banksedlar, tryckta kvitton
            eller kreditivsedlar, som hade samma värde som mynt av metall.
            Innehavaren av dessa banksedlar hade rätt att lösa in sedlarna
            mot kopparmynt. Sedlarna kunde överlåtas till vem som helst och
            cirkulerade precis som pengar av idag.
          </p>
          <p xml:id="i-QiFeMQq4jntuvnSPdLCgU9">
            I början gick allt bra, köpmännen slapp hantera de stora och
            tunga kopparmynten. Det fanns inte någon vidare reglering och
            banken kunde i praktiken ge ut obegränsat med sedlar. Det trycktes
            många fler sedlar än vad banken någonsin kunde lösa in. Värdet
            på sedlarna sjönk dramatiskt och problemen ledde 1663 till bankens
            kollaps. Palmstruch hade då, trots stödåtgärder från regeringen,
            inte kunnat lösa in sedlarna mot mynt.
          </p>
          <p xml:id="i-BSdzjVNG4YdxLVRM4hEksQ">
            En statlig undersökningskommission konstaterade att bankens bokföring
            skötts lättsinnigt och en betydande kassabrist konstaterades.
            Staten övertar Palmstruchs bank och ger 1668 tillstånd till en
            ny bank ställd under riksdagens förvaltning. Världens första ännu
            existerande bank – Riksens ständers bank eller det som idag är
            Sveriges riksbank – är född.
          </p>
          <p xml:id="i-Mff43ymp53ATKL46XF4eWf">
            Historien med papperspengar utan täckning är inte slut med detta.
            Under decennierna som följer är det staten som slarvar med kreditgivningen.
            1776 bestämde Gustav III att bankens sedlar skulle lösas in till
            50 procents underkurs. År 1803 var det Riksgäldskontorets tur
            att lösa in sina sedlar till halva nominella värdet.
          </p>
          <p xml:id="i-K4Wfv9Czn9v1eUdJB6cxRJ">
            Under 1800-talet fick många banker tillstånd att ge ut så kallade
            privatbanksedlar. Utgivningen av privata banksedlar upphör 1903.
            Bankernas utlåning av pengar lär inte, och bör inte heller, upphöra
            i första taget. Vi bör dock lära av historien och reglera utlåningen
            hårdare, exempelvis med påföljder som känns även för bank­direktörerna
            och inte bara för skattebetalarna. Säkerhet kan vara ädelmetaller,
            hårdvaluta eller fastigheter med mera. Huruvida kapitaltäckningskrav
            motsvarande 7 procent enligt det nya regelverket Basel III, som
            centralbankschefer och chefer för finansmyndigheter enats om,
            är tillräckligt är något arkitekterna bakom dagen finansiella
            stabiliseringspaket har att fundera på. Dessutom har bankerna
            stor frihet i att räkna på hur säkerheter ska värderas vilket
            innebär att många banker fortfarande kan låna ut pengar motsvarande
            50 gånger eget kapital.
          </p>
          <head type="h1" xml:id="i-3F5mF9UMH6sWGAZT519yHB">
            Chicagoplanen
          </head>
          <p xml:id="i-W5HZsFAguTQo9LGze13BHq">
            Följande bygger på rapporten The Chicago Plan Revisited av Jaromir
            Benes och Michael Kumhof vid Internationella valutafonden, IMF.
          </p>
          <p xml:id="i-G9q2PE8VSfV2NaGmWed8qr">
            Chicagoskolan, den liberala ekonomins högborg, har lämnat tydliga
            avtryck i såväl politik som ekonomisk teori. Avregleringar och
            marknadsliberalism har varit dess ledord. Vad som är mindre känt
            är att tongivande företrädare för Chicagoskolan, däribland ett
            flertal Nobelpristagare/pristagare av Riksbankens pris till Nobels
            minne, förespråkar en hårt reglerad kapitalmarknad. Bankerna bör,
            enligt den så kallade Chicagoplanen, hållas i hårda tyglar. Kapital­täckningskraven
            ska vara stränga och möjligheten till kredit­givning begränsad.
            Rätten att ge ut pengar ska vara förbehållen staten.
          </p>
          <p xml:id="i-URehFxRpyLBheNsisTzANq">
            Ursprungsidén till det som senare skulle bli känt som Chicago­planen
            kläcktes 1926 av Frederick Soddy, brittisk Nobelpristagare i kemi.
            Professor Frank Knight vid Chicagouniversitetet intresserar sig
            för Soddys idéer och flera av undertecknarna av den ursprungliga
            Chicagoplanen skulle senare bli kända som grundare av Chicago­skolan
            (Chicago School of Economics). Till senare namnkunniga supportrar
            av Chicagoplanen räknas Milton Friedman, den mest inflytelserike
            nationalekonomen under andra hälften av 1900-talet. Även om samtliga
            var starka förespråkare för laissez-faire vad gäller industrin
            och näringslivet i stort, ifrågasatte de inte statens rätt att
            ha ensamrätt på utgivning av pengar.
          </p>
          <p xml:id="i-JEDXH1tx5dimTBdy6sesMz">
            Chicagoplanen vilar på tanken att hanteringen av pengar och utgivningen
            av krediter i banksystemet ska vara åtskilda. Banker ska inte
            kunna skapa nya tillgångar ur tomma intet, utan pengar ska ges
            ut av staten. Banker kan låna ut pengar, men lån ska ha täckning
            med insatta pengar till 100 procent. De lån som banker förmedlar
            kan antingen vara löntagares insatta besparingar eller lån som
            bankerna tar av staten. Staten trycker vid behov nya pengar som
            sedan förmedlas till sektorer, hushåll och företag som efterfrågar
            dem och som bankerna uppfattar som kreditvärdiga.
          </p>
          <p xml:id="i-YK2H9PfC15nHC7SJZzTLWr">
            Irvin Fisher (1936), en av dåtidens stora förespråkare för Chicago­planen,
            pekade på flera stora fördelar med planen:
          </p>
          <head type="h2" xml:id="i-WAYx9RomRLgnciwauag5Pm">
            Stabilare kreditgivning
          </head>
          <p xml:id="i-ALK2dRHhnvv2megNRZDzPr">
            Den första av de fördelar som Fisher identifierade är att Chicago­planen
            innebär att man kan undvika plötsliga fluktuationer i krediter.
            När banker blir nervösa kan de välja att helt strypa tillgången
            till krediter, något som var ett reellt problem så sent som under
            finanskrisen 2008 då ingen aktör hade full kontroll och man inte
            vågade lita på varandra på samma sätt som tidigare. Krediterna
            frös och investeringar och annan ekonomisk aktivitet med dem.
            Likaså kan banker vara alltför frikostiga med krediter under perioder
            av högkonjunktur. Till exempel bidrog bankernas frikostiga utlåning
            till fastighetsköpare till omotiverade uppgångar av bostadspriser
            och till en onödigt stor nedgång i ekonomin när bubblan briserade
            2008. Såväl amerikanska som europeiska banker, inte minst svenska,
            har periodvis dragits med i jakten på ”säkra” vinster, vilket
            bostadslån i det närmaste har kommit att betraktas som. Fisher
            och hans samtida nationalekonomiska kollegor ansåg att fluktuationer
            i krediter var den främsta orsaken till konjunktursvängningar,
            och nutida erfarenheter pekar på att tillgången till krediter
            fungerar som såväl gas som broms i konjunkturcyklernas upp- och
            nedgångar. Chicagoplanen erbjuder just en mycket bättre kontroll
            över tillgången till krediter.
          </p>
          <head type="h2" xml:id="i-UPCGEHN179y4KfnSGUKEiq">
            Ingen risk för bankrusningar
          </head>
          <p xml:id="i-5yTf9dRo14J27s86YS5Sow">
            Den andra fördelen med Chicagoplanen är att 100 procent reservtäckning
            (fully reserved-backed bank deposits) helt skulle eliminera risken
            för bankrusningar. De pengar som lånas ut har inte bankerna skapat
            själva, utan det finns täckning för dem. Aldrig mer behöver vi
            se sparare köa utanför bankerna, oroliga för att inte kunna få
            tillgång till sina pengar. Det här skulle öka den finansiella
            stabiliteten och tillåta banker att koncentrera sig på kärnverksamheten
            – att låna in och ut pengar.
          </p>
          <head type="h2" xml:id="i-YV2r2GKPpqvc4iNiocoHSP">
            Minskad skuldsättning
          </head>
          <p xml:id="i-RTBW3SYYtDgTJ9A5vf86eQ">
            Den tredje fördelen, enligt Fisher, är att Chicagoplanen drastiskt
            minskar statens nettoskuld. Under Chicagoplanen måste banker låna
            pengar från Riksbanken innan de i sin tur lånar ut pengar till
            företag eller husköpare. Staten får på så vis en betydande tillgång
            gentemot bankerna och statsskulden blir negativ (staten får en
            fordran snarare än en skuld). Regeringen kan om den vill använda
            delar av denna manna från himlen till att köpa tillbaka utestående
            statsobligationer, varpå skuldsättningsgraden dramatiskt sjunker.
          </p>
          <p xml:id="i-T1kgwnHoYL88Xu6mL2hGDB">
            Det finns stor potential att minska även de privata skulderna.
            Statens ökade tillgångar skulle delvis kunna delas ut till invånarna.
            Om utdelningen villkoras med att pengarna i första hand ska användas
            till att betala tillbaka skulder, kommer detta att resultera i
            att den privata skuldsättningen minskas. Skuldsättningen kommer
            också reduceras när statens behov av att ta ut skatt minskar i
            och med att man genererar pengar genom seigniorage. Det här kommer
            skattebetalarna till del, vilka på sikt kommer att behöva låna
            mindre för att upprätthålla en viss konsumtionsnivå.
          </p>
          <head type="h2" xml:id="i-NWWUT7tNw673FXjwYqKSgP">
            Stärkt ekonomi
          </head>
          <p xml:id="i-LyfAmqXEDsL3iQboKrfzWb">
            Utöver de fördelar med Chicagoplanen som Fisher identifierat
            visar Benes och Kumhof på ytterligare fördelar med den. För det
            första stimuleras ekonomin av en övergång till Chicagoplanen.
            Orsaken är att planen kan leda till betydande sänkningar av snedvridande
            skatter, tack vare vinsterna från seignioraget. En annan förklaring
            är att Chicagoplanen resulterar i betydligt lägre kostnader för
            kontroll och övervakning. Begränsade resurser behöver inte längre
            spenderas på övervakning av lån med enda syfte att skapa ett tillräckligt
            utbud av pengar, ett utbud som enkelt kan skapas av staten. Bank-
            och finanssektorerna ska fungera som smörjmedel åt realekonomin.
            Idag är sektorerna på tok för stora vilket är ett storskaligt
            slöseri.
          </p>
          <head type="h2" xml:id="i-XofXar385pTVn3k9Ckf2xv">
            Risk för hyperinflation?
          </head>
          <p xml:id="i-8zMk9XC35Z9AjqKzujwYtu">
            Nu kan det låta riskabelt att överlåta sedelutgivandet till staten.
            Är det inte lockande att finansiera alltifrån storskaliga infrastrukturprojekt
            till krig med att trycka nya pengar? Jo, det finns flera historiska
            exempel på att klåfingriga regenter inte kunna hålla fingrarna
            i styr utan har låtit sedelpressen löpa amok. Ett aktuellt exempel
            är Zimbabwe. Väl så vanligt är dock skenande inflation under perioder
            med privat kontrollerad pengautgivning eller när Riksbanken är
            oberoende av staten. Tyska Riksbanken var oberoende och alltså
            inte statligt kontrollerad men bidrog likafullt till hyperinflationen
            på 1920-talet. I USA förvärrade privata banker krisen under 1930-talets
            stora depression genom att förstärka högkonjunkturen som föregick
            kraschen med frikostiga krediter för att därefter förstärka den
            ekonomiska nedgången med en åtstramad kreditgivning. Benes och
            Kumhof konstaterar att finansiellt stabilare perioder historiskt
            sett oftare har förknippats med statlig än med privat kontrollerad
            penningutgivning. I en text med titeln ”Money and the steady state
            economy” diskuterar den tongivande ekologiske ekonomen Herman
            Daly Chicagoplanen, utan att nämna den vid namn. Risken för inflation
            tar Daly med ro. När prisnivåerna börjar stiga behöver regeringen
            bara upphöra med att trycka nya pengar.
          </p>
          <head type="h1" xml:id="i-G5ySUNgi8HHMtL2R45Ffoe">
            Positiva pengar och komplementära valutor
          </head>
          <p xml:id="i-MWqn5r8PUELy32HpCb1Pmr">
            Den brittiska organisationen Positive Money (www.positivemoney.org)
            driver flera frågor som är relaterade till Chicagoplanen. Namnet
            Positive Money kommer från att pengar som skapas av staten eller
            en riksbank inte är baserade på en skuld. Rörelsen menar att nuvarande
            finansiella system har resulterat i alltför hög privat skuldsättning,
            skenande bostadspriser, ökad ojämlikhet, hög arbetslöshet och
            banker som subventioneras med skattebetalarnas pengar. Problem
            som alla har en gemensam nämnare i just pengar. Men även lösningen
            står att finna i pengar – om vi tillåter staten att skapa skuldfria
            pengar kommer det att ha en positiv effekt på ekonomin och samhället
            i stort. Som ett komplement till konventionella pengar kan man
            tänka sig att introducera olika valutor för olika ändamål. Det
            är inte uppenbart att en sorts valuta är det optimala för alla
            sorters transaktioner. Det finns förslag på, och även fungerande
            exempel på, lokala valutor, regionala valutor och globala valutor.
            Valutorna kan vara elektroniska, som bitcoin, fysiska som Euronäs
            som används i Höganäs kommun, eller såväl elektroniska som i sedelform,
            som Bristol Pound, en lokal brittisk valuta. Bristol Pound är
            Storbritanniens första lokala valuta med elektroniska konton kontrollerade
            av finansiella institutioner och som dessutom kan användas till
            att betala vissa lokala skatter med. Valutan kan också vara i
            form av tid. Ett sätt att underlätta för människor med låg kreditvärdighet
            att ta del av varor och tjänster är att använda en lokal valuta
            baserad på just tid, till exempel Time Dollar.
          </p>
          <p xml:id="i-9Nc7s3RAQXbPZtE64sbZ61">
            Centralt för en fungerande valuta är att det finns förtroende
            för valutan. Att den går att använda som betalningsmedel. Bernhard
            Lietaer, en belgisk forskare och ekonom, menar att om syftet är
            att stärka den lokala ekonomin bör man begränsa användarna till
            mellan 300 till 500 familjer i en stadsdel eller i en bygd. Om
            syftet är att minska arbetslösheten är regionala valutor att föredra.
            De kan fungera för betydligt större grupper. Bitcoin är ett exempel
            på en alternativ valuta som redan idag har global spridning. Den
            introducerades 2009 och är en så kallad kryptovaluta. Den skapas
            genom kryptering och eftersom källkoden är öppen kan vem som helst
            vara med och skapa valutan. Penningmängden kan inte överstiga
            21 miljoner vilket har inneburit att valutans värde har stigit
            kraftigt på senare tid när intresset för valutan har ökat. Transaktionerna
            är anonyma vilket gör att det finns en oro att den underlättar
            för illegal verksamhet. Det finns inte heller någon säkerhet för
            pengarna men detta till trots fungerar valutan som betalningsmedel
            på en rad marknadsplatser.
          </p>
          <p xml:id="i-VWJLFzwULB5TRPCLwjveQ">
            Komplementära valutor kan även användas företag emellan (B2B)
            och på så sätt kringgå problem med när tillgången till krediter
            är dålig. Under den senaste finanskrisen var bankerna ovilliga
            att låna ut pengar till företag vilket fick konsekvenser för hela
            ekonomin. Utan krediter är det svårt att köpa in material, anställa
            medarbetare eller bygga nytt. Om leverantörer, kunder, samarbetspartner
            och för den delen även konkurrenter litar på varandra och tror
            att andra parter är kreditvärdiga behöver man inte gå vägen om
            banken för att låna pengar. Man kan låna av varandra, konventionella
            pengar eller komplementära. I Schweiz ger till exempel WIR Bank
            ut en WIR Franc som är ett komplement, helt elektroniskt, till
            schweizerfrancen. WIR introducerades 1934 för att företag skulle
            kunna hjälpa varandra under den dåvarande depressionen. Idag är
            en fjärdedel av företagen i Schweiz kopplade till WIR. Det är
            viktigt att skatteindrivning och andra system anpassas så att
            alternativa valutor och bytesmekanismer kan ske organiserat och
            lagligt utan att hämma dess fördelar. Därför bör möjligheterna
            till att bygga komplementära valutor/betalsystem/bytessystem utredas
            och lagfästas.
          </p>
          <head type="h1" xml:id="i-AAGiZBLXbmdWMzzPe5aJ9G">
            Bankernas roll efter införandet av Chicagoplanen
          </head>
          <p xml:id="i-H7nEuRjthYpdVWGEgRfMyf">
            Det kommer fortfarande att finnas behov av utlåning och kreditprövning,
            och det är inte statens roll att avgöra om en investering är värd
            att låna ut pengar till eller om satsningen är för riskfylld.
            Den kompetensen kommer fortsatt att finnas hos bankerna. Även
            efter införandet av Chicagoplanen kommer banker att kunna drabbas
            av kreditförluster. Belånade företag kommer fortsatt att gå omkull
            och privatpersoner kommer att behöva sälja bostäder med förlust,
            en förlust som bankerna får stå för i de fall låntagarna inte
            mäktar med det.
          </p>
          <p xml:id="i-Wzt3yxQLHnJkWg6rg6NvKq">
            Ett stort hinder mot ett införande av Chicagoplanen är att den
            stora och inflytelserika banksektorn kommer att förlora på förändringen.
            Efter införande av Chicagoplanen kommer behovet av banksektorn
            att krympa. En del, penningutgivningen, kommer att tas över av
            staten. En annan del, administration och övervakning, kommer det
            finnas mindre behov av eftersom volymen utestående lån kommer
            att minska. Människor kommer att förlora sina jobb och ägare se
            värdet av sina aktieinnehav reduceras. Den ränta som staten tar
            för att låna ut pengar till bankerna kommer de i sin tur skjuta
            över till låntagarna, det vill säga till hushåll och företag.
            Det är dock ett pris som är värt att betala med tanke på de fördelar
            som Chicagoplanen för med sig. När den finansiella sektorn krymper
            kan andra delar av samhällsekonomin växa på dess bekostnad.
          </p>
          <p xml:id="i-UbkjPf56w3kyK1ePzSFeHc">
            Historiskt sett har pengar tagit sig olika skepnader. Ibland
            hörs röster som efterlyser en återgång till en guldmyntfot eller
            motsvarande förankring i reala värden. Men med en rimlig kreditgivning
            och penningproduktion så kan finansiell stabilitet uppnås utan
            att värdet är förankrat i en viss mängd guld eller silver.
          </p>
          <head type="h2" xml:id="i-6rJT1JU12N8tLFYK2hGjKp">
            Fördelar med Chicagoplanen
          </head>
          <p xml:id="i-REoHVsaat6pD6YedMVYPeo">
            Att inte tillåta banker att skapa egna medel under högkonjunktur
            för att hålla tillbaka, eller förstöra, dem under lågkonjunktur
            erbjuder betydligt bättre kontroll av krediter. Tillgången till
            krediter är en viktig orsak till ekonomiska upp- och nedgångar.
          </p>
          <p xml:id="i-FoNXUN7fWi1tF7Pa8BSPU6">
            Med krav på 100 procent reservtäckning finns ingen risk för bankrusningar
            – att sparare köar utanför banken för att ta ut sina besparingar
            i kontanter. Något som varit ett återkommande problem under historien
            och nu senast upplevdes när bankkrisen i Cypern briserade.
          </p>
          <p xml:id="i-9UHfWpLbWw2zmQdvUqkoYN">
            Att tillåta staten att ge ut pengar direkt utan att den betalar
            ränta till någon, snarare än att låna samma belopp från banker
            mot ränta leder till en reduktion av räntekostnaden i statens
            finanser och en dramatisk reduktion av statens skuldsättning.
            Det innebär även en möjlighet att minska den privata skuldsättningen.
          </p>
          <head type="h1" xml:id="i-LD69Ahw9biZqYP5vPgRfTf">
            Nationalisera pengar, inte banker
          </head>
          <p xml:id="i-QmdbehcocnJCbirmMSmzUv">
            ”Nationalize money, not banks” är rubriken på en artikel författad
            av Herman Daly. Att ge stater monopol på utfärdandet av pengar
            är inte alls detsamma som att staten ska ta kontroll över bankerna.
            Privata banker kommer även i ett system med staten som enda utgivare
            av pengar, till exempel med Chicagoplanen som förlaga, fortfarande
            ha viktiga uppgifter som att tillhandahålla betalningssystem och
            att underlätta en effektiv allokering av kapital till de mest
            produktiva användningsområdena.
          </p>
          <p xml:id="i-XQfHP9DsazVZwi5ixVPyyV">
            Herman Daly frågar sig varför räntevinsten som uppstår när man
            utfärdar pengar ska tillfalla den privata banksektorn snarare
            än staten eller det gemensamma. Det finns ett bättre alternativ,
            menar han, utan att vi behöver återgå till guldmyntfoten. Det
            alternativet utgörs av Chicagoplanen. Med statlig kontroll över
            utgivandet av pengar tillfaller samtidigt räntevinsten, eller
            seignioraget, staten snarare än privata banker som inte längre
            kan agera alkemister genom att skapa pengar ur intet och låna
            ut dem mot ränta.
          </p>
          <head type="h2" xml:id="i-4bvEcB3wfCqkhXFZqyoDLT">
            Bankskatt
          </head>
          <p xml:id="i-PnXJYMW76A3uiPZdHGSvHp">
            För att undvika risken för att banker blir för stora för att
            kunna tillåtas gå omkull och därmed kosta skattebetalarna enorma
            belopp är det förutom det självfinansierande regelverk som nu
            byggs upp i EU även lämpligt att utreda möjligheterna att införa
            en omsättningsberoende bankskatt som ökar med bankens storlek.
            När en bank vuxit så mycket att den blir systemkritisk blir det
            då mer rationellt att knoppa av och därmed bli liten nog att inte
            behöva räddas med skattemedel när den tagit för stora risker och
            riskerar att gå omkull. Då införs riskmedvetenhet bland ägarna
            som naturligt nog inte vill förlora sina pengar och kan på ett
            rationellt sätt väga vinsterna av hög risk mot risken att förlora
            nästan allt.
          </p>
          <head type="h2" xml:id="i-VQVKKgoMbnb1FG9zjuALjE">
            Avsluta bankbidragen
          </head>
          <p xml:id="i-krxiU7HttUjdbTaGdsUXd">
            Förutom rätten att gratis skapa pengar får bankerna även andra
            massiva stöd från samhället som också gynnar överdrivet risktagande.
            Ett annat exempel är den via EU-beslut av staten säkerställda
            insättningsgarantin. Det är fullt rimligt att sparares pengar
            garanteras för att upprätthålla förtroendet för banksektorn. Det
            är däremot orimligt att staten står för försäkringen. Vi gröna
            anser att kärnkraften skall betala sina egna försäkringskostnader
            vid olyckor, detsamma borde gälla banker vid finansiell härdsmälta.
            Banker borde själva betala hos ett återförsäkringsbolag en premie
            för att garantera insättningarna. Då får banker med stora risker
            högre premier och ytterligare ett incitament skapas för att balansera
            risk med trygghet/kostnad för risk. Dagens system liknar närmast
            blå planekonomi där staten står för garantierna och banken får
            vinsterna. Med en försäkringslösning uppstår en naturlig marknad
            för att värdera risker och det finns företag som tjänar på att
            insynen stärks. Idag finansieras en fond som ska garantera insättningsgarantin
            via avgifter.
          </p>
          <p xml:id="i-AQHfuoaujxBL7cqx8MXyxG">
            Insättningsgarantifondens värde uppgick till 33,8 miljarder kronor
            per 31 december 2014. Vid behov, i nödfall, kan sedan staten i
            andra hand i slutändan garantera insättningarna i andra eller
            tredje led om både bank och försäkringssektorn skulle kollapsa.
            Så länge banken åtminstone betalat en för banken/institutionen
            anpassad riskpremie för sitt risktagande i tidigare led får det
            en riskminskande effekt. På så sätt kan marknaden avgöra hur stor
            riskpremien är och det finns två aktörer med motsatta intressen
            som gör att prissättningen kan bli rimlig, det finns dessutom
            två sektorer som tillsammans måste gå omkull innan ens en statlig
            krona riskeras att utbetalas.
          </p>
          <p xml:id="i-MzFuvUQgHAcRPzn9jXcpzt">
            Just nu pågår en utvidgning av insättningsgarantin på EU-nivå
            om att skapa en gemensam garanti för bankgarantin, en sådan ”moralisk
            risk” det innebär borde göra att Sverige väljer att stå kan återkräva
            eventuella kostnader från banksektorn.
          </p>
          <head type="h1" xml:id="i-9ee8p6zDyh4ACX9MQ2fGrm">
            Avslut – politik för ett hållbart finansiellt system
          </head>
          <p xml:id="i-7CVTUGvHK9pD1EogTS6UCM">
            Dagens system skapar nästan ofelbart bubblor och kollapser där
            både miljö och människor skadas. Full kapitaltäckning för banker
            skulle både kunna minska de offentliga och privata skulderna och
            göra ekonomin mer stabil. Risken för enorma bostadsbubblor minskar.
          </p>
          <p xml:id="i-LfJc1JivZm92d1enpormdW">
            Ju större andel av ekonomin som är skulder desto mer av det värde
            som en arbetande människa producerar kommer i form av räntekostnader
            för företag och hushåll att gå till kapitalägare. Den effektivitetsvinst
            som skulle kunnat bli en arbetstidsförkortning eller löneförhöjning
            blir istället till kapitalvinster i form av ägande. Eftersom ägandet
            är mer snedfördelat än löneinkomsterna blir dessutom den tillväxt
            man hoppas nå med de exploderande skulderna en tillväxt som ökar
            de sociala klyftorna.
          </p>
          <p xml:id="i-9AUr1h1WFGbNBi4Ez2EdGj">
            Jakten på tillväxt skapad med lånade pengar är ohållbar. Men
            en trygg övergång till ett mer hållbart finanssystem kan göra
            övergången till ett långsiktigt hållbart samhälle mer stabil.
          </p>
        </div>
        <div type="motSignatures">
          <list>
            <item xml:id="i-PbJyfoDd4Zq6vj8WBk6As2" who="i-42mC5GTVNHcPV5LNMmxmrj">
              Carl Schlyter (MP)
            </item>
          </list>
        </div>
      </div>
    </body>
  </text>
</TEI>
