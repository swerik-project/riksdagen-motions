<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-02334">
  <teiHeader>
    <fileDesc>
      <titleStmt>
        <title>Färre kemikalier i vår omvärld</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2334 av Jens Holm m.fl. (V)</title>
          <idno type="rdwebb">H5022334</idno>
          <rs type="number">2334</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5022334/text</ref>
          <ref type="dokument_url_html">http://data.riksdagen.se/dokument/H5022334</ref>
          <ref type="dokumentstatus_url_xml">http://data.riksdagen.se/dokumentstatus/H5022334</ref>
          <ref type="docx">http://data.riksdagen.se/fil/2A6172BF-B0BD-41F0-BB16-A4CD97659A91</ref>
          <ref type="pdf">http://data.riksdagen.se/fil/4C97E5EA-97BD-4E3A-BFDE-D7176FC6998D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Mrqc5uotYeGJujfBUzJLQF" type="signed"/>
        <correspContext corresp="i-Mrqc5uotYeGJujfBUzJLQF">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-AqtzmAHfAWkTRDbPUyhoon" type="submitted">
          <date when="2017-10-04"/>
          <time when="11:26:04"/>
        </correspAction>
        <correspAction xml:id="i-P4g35PxR11VPUaEnqodZ9Z" type="reviewed">
          <date when="2017-10-04"/>
          <time when="12:00:47"/>
        </correspAction>
        <correspAction xml:id="i-KzVD9TQ4y5LaLeqsQcJb3M" type="referred">
          <date when="2017-10-13"/>
        </correspAction>
        <correspAction xml:id="i-BWKvRUs3Jwj6Kma6CfH4Dy" type="assigned">
          <date when="2018-10-30"/>
          <time when="13:55:06"/>
        </correspAction>
        <correspContext corresp="i-BWKvRUs3Jwj6Kma6CfH4Dy">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-Bi2odFzvBhzekR6wpwGihr" type="behandlas_i"/>
        <correspContext corresp="i-Bi2odFzvBhzekR6wpwGihr">
          <ref type="uppgift">2017/18:MJU14</ref>
          <ref type="ref_dok_id">H501MJU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU14</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PEHZeGMhvefProEqPLNNgJ" type="behandlas_i"/>
        <correspContext corresp="i-PEHZeGMhvefProEqPLNNgJ">
          <ref type="uppgift">2017/18:MJU12</ref>
          <ref type="ref_dok_id">H501MJU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU12</ref>
          <ref type="ref_dok_titel">Kemikaliepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HmigUeYkngM9oqthWtcwdo" type="behandlas_i"/>
        <correspContext corresp="i-HmigUeYkngM9oqthWtcwdo">
          <ref type="uppgift">2017/18:MJU15</ref>
          <ref type="ref_dok_id">H501MJU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU15</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5c7VvdTZSxcxB8r87PJVJ9" type="motHeader">
        <div xml:id="i-2K6JmYiNx4QYXHXNE2HMha" type="motTitle">
          Motion till riksdagen 2017/18:2334 av Jens Holm m.fl. (V) Färre
          kemikalier i vår omvärld
        </div>
      </div>
      <div xml:id="i-71E7KHAiTcr9fAi8rzZX5J" type="motBody">
        <div xml:id="i-9wWU4nRrAAPLEri3Bpu5eG" type="motProposal" subtype="förslag">
          <head xml:id="i-RhRoGj7vfbnFUUcCoVVLCU">
            1 Förslag till riksdagsbeslut
          </head>
          <list xml:id="i-5z2MgLLG9TFnMtMXZ3WR89" style="ol">
            <item xml:id="i-NQgE8UkYZbyXmgycoBycuy">
              Riksdagen ställer sig bakom det som anförs i motionen om att
              Sverige bör verka för en global ramkonvention för farliga kemikalier
              och tillkännager detta för regeringen.
            </item>
            <item xml:id="i-EFoys7NgPZxExD6WcpXXqJ">
              Riksdagen ställer sig bakom det som anförs i motionen om krav
              på förändringar av Reach och övrigt kemikalieregelverk inom EU
              och tillkännager detta för regeringen.
            </item>
            <item xml:id="i-8wg3iK3PDDWBMwrJnQNtmY">
              Riksdagen ställer sig bakom det som anförs i motionen om att
              Sverige bör verka för att EU:s regelverk ger enskilda länder större
              möjlighet att införa strängare kemikalieregler på produkter av
              miljö- och folkhälsoskäl, och detta tillkännager riksdagen för
              regeringen.
            </item>
            <item xml:id="i-C3CdnVhxwVCa3oAyFJKi7G">
              Riksdagen ställer sig bakom det som anförs i motionen om att
              regeringen bör återkomma med en åtgärdsplan för nationella förbud
              och begränsningar av kemikalier som inte bedöms regleras inom
              rimlig tid inom EU för att nå miljökvalitetsmålet Giftfri miljö
              och tillkännager detta för regeringen.
            </item>
            <item xml:id="i-33f5ZMZSd1Lb2RJ1im1J2a">
              Riksdagen ställer sig bakom det som anförs i motionen om att
              ett nationellt totalförbud mot ftalater i textilier, leksaker
              och barnavårdsartiklar bör införas och tillkännager detta för
              regeringen.
            </item>
            <item xml:id="i-EQMjjYH7RP3GbicDtRnxx9">
              Riksdagen ställer sig bakom det som anförs i motionen om att
              ett nationellt totalförbud mot bisfenol A och andra farliga bisfenoler
              bör införas och tillkännager detta för regeringen.
            </item>
            <item xml:id="i-2aNxSy6b7LBEMtbPGWvVAm">
              Riksdagen ställer sig bakom det som anförs i motionen om att
              Sverige på EU-nivå ska driva krav på förbud mot bisfenol A och
              andra farliga bisfenoler och tillkännager detta för regeringen.
            </item>
            <item xml:id="i-MdfpkzqS7QsnpUQNBtLVx1">
              Riksdagen ställer sig bakom det som anförs i motionen om att
              regeringen bör se över möjligheterna att införa nationellt förbud
              för farliga bromerade flamskyddsmedel och tillkännager detta för
              regeringen.
            </item>
            <item xml:id="i-J1SmzRyVSAXZDewLbn6q76">
              Riksdagen ställer sig bakom det som anförs i motionen om att
              ett nationellt förbud mot PFOA och PFOA-liknande ämnen bör införas
              på varor som barn kommer i kontakt med och i kläder samt varor
              som kommer i kontakt med livsmedel och tillkännager detta för
              regeringen.
            </item>
            <item xml:id="i-YTsRCkYawPq9mv2EGGfyfL">
              Riksdagen ställer sig bakom det som anförs i motionen om att
              nonylfenoletoxilat och nonylfenol bör förbjudas i alla varor som
              kommer i kontakt med barn och tillkännager detta för regeringen.
            </item>
            <item xml:id="i-PEUrwAuw3ijtiFQrfmNQKM">
              Riksdagen ställer sig bakom det som anförs i motionen om att
              ett förbud mot triklosan, triklokarban och silver som tillsatser
              i olika konsumentprodukter bör införas och tillkännager detta
              för regeringen.
            </item>
            <item xml:id="i-EdCauur7KxFAL72j2WuRBQ">
              Riksdagen ställer sig bakom det som anförs i motionen om att
              regeringen bör återkomma med förslag på lagstiftning som innebär
              att miljösanktionsavgifter införs vid kemikaliebrott och tillkännager
              detta för regeringen.
            </item>
            <item xml:id="i-3sjYqmeSubVUkFAWbf7zsL">
              Riksdagen ställer sig bakom det som anförs i motionen om att
              regeringen bör återkomma med förslag på en plaststrategi med åtgärder
              för att minska de negativa miljöeffekterna från plast och tillkännager
              detta för regeringen.
            </item>
            <item xml:id="i-XhRDBZ6d3fBk1EqNtht2zc">
              Riksdagen ställer sig bakom det som anförs i motionen om att
              regeringen bör återkomma med förslag på förbud mot att använda
              bly i jaktammunition och tillkännager detta för regeringen.
            </item>
          </list>
        </div>
        <div xml:id="i-VxkYjBEVat7tqXansNaqUe" type="motContent">
          <head xml:id="i-3pX1sfaV7RjZqYjLDXvy8n" type="h1">
            2 Inledning
          </head>
          <p xml:id="i-RXjrfiQbumSB7iZ2TrqE2K">
            Det finns över 100 000 kemikalier inrapporterade inom EU, men
            vi har enbart kunskap om några få procent av dessa. För en säkrare
            kemikalieanvändning krävs således ökad forskning och ett mer heltäckande
            regelverk både nationellt, på EU-nivå och globalt. Vid bedömning
            av kemikalier ska försiktighetsprincipen gälla. Det innebär att
            förebyggande åtgärder ska vidtas vid hot mot hälsa eller miljö
            även om osäkerhet råder om hoten. Inga nya kemikalier ska börja
            användas innan deras eventuella negativa påverkan har testats.
            Kemikalier med egenskaper som inte är tillräckligt kända ska bedömas
            som farliga tills de granskats.
          </p>
          <p xml:id="i-MCTMSCuy8yFUT7MSQjhcoG">
            För att minska mängden farliga kemikalier i vår vardag krävs
            starkare lagstiftning och fler styrmedel. Ju fler EU-länder som
            driver en starkare nationell lagstiftning, desto lättare är det
            sedan att få igenom begränsningar på EU-nivå. Hormonstörande och
            hälsoskadliga ämnen för människan hamnar även i vår natur där
            de ger en stor negativ miljöpåverkan och vars effekter inte är
            helt kända.
          </p>
          <head xml:id="i-NmFD3d7mW6QGfczRmVGeW1" type="h1">
            3 Utveckla de globala insatserna mot farliga kemikalier
          </head>
          <p xml:id="i-9btjaLZ2U38SZVrD1mMexN">
            Det finns i dag en internationell kemikaliestrategi genom FN
            under förkortningen SAICM (Strategic Approach to International
            Chemicals Management). Här fattas beslut om vilka viktiga kemikaliefrågor
            man ska arbeta med på global nivå. År 2015 antogs t.ex. ett frivilligt
            globalt program för information om kemiska ämnen i varor. Vänsterpartiet
            anser att detta strategiska arbete är av betydande värde för att
            minska spridningen av farliga kemikalier men anser att SAICM borde
            utvecklas till en global ramkonvention med bindande överenskommelser
            mellan länderna.
          </p>
          <p xml:id="i-NkCYedcAo5LUsiPQRnJRQK">
            Sverige bör verka för en global ramkonvention för farliga kemikalier.
            Detta bör riksdagen ställa sig bakom och ge regeringen till känna.
          </p>
          <head xml:id="i-T4srZJJzDwu3WXB67uLNSw" type="h1">
            4 Stärk EU:s regler om kemikalier
          </head>
          <p xml:id="i-L5uk8GbXKDj6M3JN3Zngj4">
            EU:s kemikalielagstiftning Reach har höga ambitioner men är i
            praktiken alltför urvattnat. Reach är därför i stort behov av
            förändringar för att förbättra hanteringen av kemikalier inom
            EU och under 2017 pågår en översyn. Vi anser att Sverige bör ta
            initiativ till att skärpa Reach:s regler inom en rad områden.
            Lagstiftningen bör revideras så att barns hälsa är överordnad
            inom lagstiftningen för Reach, och hormonstörande ämnen ska regleras
            i ökad grad. EU:s ambition att ersätta miljöskadliga kemikalier
            med mindre farliga bör stärkas genom införande av krav ställda
            på producenterna som minst når ambitionsnivån i det ursprungliga
            förslaget från kommissionen. Nanomaterial samt i större utsträckning
            lågvolymämnen bör införlivas i Reach. EU:s kemikalielagstiftning
            bör även stärka regelverket för att beakta och förhindra spridning
            av miljö- och hälsofarliga effekter som uppstår genom kombination
            av kemikalier (den s.k. cocktaileffekten). Det måste också gå
            att reglera kemikalier gruppvis, så att kemikalier med samma eller
            liknande egenskaper automatiskt går under samma reglering. Beslutsprocesserna
            i Reach för tillståndsprövning och begränsningar måste underlättas
            avsevärt. Inom ramen för både Reach och andra kemikalieregelverk
            i EU måste krav på klassificering och märkning av varor stärkas
            inte minst för att underlätta för konsumenter och anställda i
            kemikalieindustrin att undvika skadliga kemikalier så länge de
            finns kvar på marknaden. Dessutom måste EU:s regler för leksaker
            förbjuda förekomsten av hormonstörande och allergiframkallande
            ämnen i alla sådana varor.
          </p>
          <p xml:id="i-BrSXt3o5kdQ6DEjvRHTKg8">
            Vad som ovan anförs om krav på förändringar av Reach och övrigt
            kemikalieregelverk inom EU bör riksdagen ställa sig bakom och
            ge regeringen till känna.
          </p>
          <p xml:id="i-FDDa9Yz3SBCTzkmvbAKEEy">
            Det är samtidigt rimligt att en högre politisk miljöambition
            i sig ska kunna vara ett skäl för att godkänna strängare regler
            i ett medlemsland inom EU.
          </p>
          <p xml:id="i-JVGWrkdPkvnuTbtaLrkJ2s">
            Sverige bör verka för att EU:s regelverk ger enskilda länder
            större möjlighet att införa strängare kemikalieregler på produkter
            av miljö- och folkhälsoskäl. Detta bör riksdagen ställa sig bakom
            och ge regeringen till känna.
          </p>
          <head xml:id="i-6PJSvQdt4T5XMksTxWhH2t" type="h1">
            5 Kemikaliepolitiken kräver även nationella åtgärder
          </head>
          <p xml:id="i-4cx4ZPzWG4xzdE4VBTtoU8">
            Sveriges miljöpolitik syftar till att uppfylla kraven i våra
            nationella miljökvalitetsmål. Enligt miljökvalitetsmålet Giftfri
            miljö ska förekomsten av ämnen i miljön som har skapats i eller
            utvunnits av samhället inte hota människors hälsa eller den biologiska
            mångfalden. Halterna av naturfrämmande ämnen ska vara nära noll
            och deras påverkan på människors hälsa och ekosystemen ska vara
            försumbar. Halterna av naturligt förekommande ämnen ska vara nära
            bakgrundsnivåerna.
          </p>
          <p xml:id="i-RjmmGEc2iZ4ZVwohfSo3zT">
            I Naturvårdsverkets årliga uppföljning av Sveriges nationella
            miljömål 2017 (Naturvårdsverket Rapport 6749) konstateras att
            miljökvalitetsmålet inte kommer att kunna nås med befintliga och
            beslutade styrmedel och åtgärder. Det går inte heller att se en
            tydlig riktning för utvecklingen i miljön.
          </p>
          <p xml:id="i-2fkf8twyvfidokH5VBLMcX">
            Kemikalieinspektionen genomför på regeringens uppdrag en satsning
            på en handlingsplan för en giftfri vardag fram till 2020. Vänsterpartiet
            anser att satsningen varit verksam och att det finns starka skäl
            att överväga hur en verksamhet med denna inriktning kan permanentas.
          </p>
          <p xml:id="i-NTWRhcHZHkLoRK8G986tGn">
            Den 1 april 2017 infördes skatt på kemikalier i viss elektronik
            i Sverige. Skatten omfattar t.ex. kylskåp, mobiltelefoner, tv-apparater
            och datorer och omfattar både tillverkning och import. Syftet
            med skatten är att minska förekomst, spridning och exponering
            av farliga flamskyddsmedel i människors hemmiljö. Vänsterpartiet
            står bakom införandet av skatten men vi är samtidigt tydliga med
            att ekonomiska styrmedel aldrig bör ersätta förbud när så krävs
            för hälsa och miljö. Vår bedömning är att fortsatt utvecklande
            av kemikalieskatter och ökade kemikaliekrav vid offentlig upphandling
            är lämpliga styrmedel framöver.
          </p>
          <head xml:id="i-YChqRKB2FUsBbgstcx4H6x" type="h2">
            5.1 Åtgärdsplan för att uppnå miljökvalitetsmålet Giftfri miljö
          </head>
          <p xml:id="i-7ZYk13pkHtT9psTeW3GYZ8">
            Det behövs en uttalad strategi för hur Sverige ska kunna uppnå
            en giftfri miljö när EU:s beslut på området brister eller dröjer
            längre än vad som kan anses acceptabelt för människors hälsa eller
            för miljön. Av just detta skäl har vi förslag på mer långtgående
            nationella regleringar och förbud mot de farligaste ämnena. Vår
            bedömning är att detta är en nödvändighet för att säkra högt ställda
            mål för människors hälsa och för våra ekosystem i enlighet med
            miljökvalitetsmålen. Det står heller inte i motsättning till det
            mer långsiktiga påverkansarbetet gentemot EU inom kemikaliepolitiken.
            Därför behövs en åtgärdsplan i närtid för nationella förbud mot
            och begränsningar för kemikalier. Åtgärdsplanen bör inte minst
            omfatta nationella förbud mot en rad hormonstörande ämnen. Regeringen
            bör återkomma med en åtgärdsplan för nationella förbud och begränsningar
            av kemikalier som inte bedöms regleras inom rimlig tid inom EU
            för att nå miljökvalitetsmålet Giftfri miljö. Detta bör riksdagen
            ställa sig bakom och ge regeringen till känna.
          </p>
          <head xml:id="i-E6BCAvDUVXk64s9YUEYzyz" type="h2">
            5.2 Lagstifta mot användning av ftalater
          </head>
          <p xml:id="i-QJu2SBQ7TYaEijCgRCwdyv">
            Ftalater är samlingsnamnet på en grupp kemiska ämnen som är baserade
            på ämnet ftalsyra. Ftalater används bl.a. som mjukgörare i plast.
            Några ftalater misstänks vara så skadliga att de är förbjudna
            i alla leksaker och barnavårdsartiklar, men trots det förekommer
            de ibland i varor. När Kemikalieinspektionen genomförde ett tillsynsprojekt
            2015 upptäckte man förbjudna kemikalier i nästan var tionde vara
            av plast, bl.a. i haklapp och yogamatta.
          </p>
          <p xml:id="i-XThRuBSMVFJMTj5TJc2uiE">
            Ftalater kan läcka ut ur plast och tas upp av kroppen. Ett antal
            ftalater kan också påverka och skada fortplantningsförmågan. En
            del ftalater får människan i sig genom direktkontakt med bl.a.
            plaster och en del indirekt t.ex. genom födan. Ftalaterna DINP,
            DIDP och DNOP är endast förbjudna om produkterna kan stoppas i
            munnen. I februari 2017 erkände EU för första gången att fyra
            ftalater är hormonstörande för människor. Det är första gången
            EU satt ned foten om att kemiska ämnen kan vara hormonstörande
            för människa. De fyra ftalaterna har därför förts upp på den s.k.
            kandidatlistan vilket innebär att det i framtiden kan bli svårare
            för producenter i EU att få tillstånd att använda dessa fyra ftalater
            i sina produkter. Vänsterpartiet välkomnar EU:s sena agerande
            men anser att Sverige bör gå före med nationellt förbud.
          </p>
          <p xml:id="i-NFfM8SBFywnepXcKQoJ9vf">
            Ett nationellt totalförbud mot ftalater i textilier, leksaker
            och barnvårdsartiklar bör införas. Detta bör riksdagen ställa
            sig bakom och ge regeringen till känna.
          </p>
          <head xml:id="i-PEbEU3fcGdmsiBAxgADko" type="h2">
            5.3 Förbjud bisfenoler
          </head>
          <p xml:id="i-Pi1ogJWZQ79JTJsa1mmA8S">
            Bisfenol A är ett hormonstörande ämne som kan leda till diabetes
            och hjärt-kärlsjukdomar hos vuxna samt beteendestörningar hos
            barn. Ämnet används bl.a. för att göra plastprodukter hårdare.
            Bisfenol A finns även i en mängd andra produkter, exempelvis kvitton,
            förpackningar och vid s.k. relining av rör. Vid förslitning eller
            skada släpper dock varan ifrån sig ämnet, och vi riskerar att
            få det i oss. Förbud finns nu mot bisfenol A i barnmatsförpackningar
            och nappflaskor, vilket är positivt. Bisfenol A är dock fortfarande
            ett vanligt ämne som finns i 95 procent av befolkningen och finns
            t.ex. i renoverade dricksvattenrör och konservburkar. Frankrike
            har förbjudit bisfenol A i all kontakt med alla livsmedel.
          </p>
          <p xml:id="i-PyhvqKoZhoLfPSmEyxX8PZ">
            Det finns även andra bisfenoler, som bisfenol S och bisfenol
            F, vilka används trots att forskningen visat att även dessa ämnen
            kan vara farliga. För ett par år sedan uppdaterades den s.k. SIN-listan,
            som står för ”Substitute it now”. Listan innehåller ämnen som
            uppfyller kriterierna för s.k. särskilt farliga ämnen i EU:s kemikalielagstiftning
            Reach och som därmed ska fasas ut. Listan tas fram av Internationella
            kemikaliesekretariatet som består av miljöorganisationer och progressiva
            företag. I den nya versionen av listan lades bl.a. bisfenol S
            och bisfenol F till över ämnen som anses särskilt farliga. I en
            rapport från Kemikalieinspektionen 2017 identifierades 37 bisfenoler,
            utöver bisfenol A, som kan finnas på den europeiska marknaden
            och som kan vara hormonstörande. Det är hög tid att få bort exponeringen
            av bisfenoler, inte minst när det gäller livsmedel, kvitton samt
            tandlagningar för särskilt utsatta grupper. Ett nationellt totalförbud
            mot bisfenol A och andra farliga bisfenoler bör införas. Detta
            bör riksdagen ställa sig bakom och ge regeringen till känna.
          </p>
          <p xml:id="i-6wHBfg356MjKVb1apwuK3x">
            Sverige ska på EU-nivå driva krav på förbud mot bisfenol A och
            andra farliga bisfenoler. Detta bör riksdagen ställa sig bakom
            och ge regeringen till känna.
          </p>
          <head xml:id="i-V6pM4TGWy5AQ5LSAPy2iCT" type="h2">
            5.4 Förbud mot bromerade flamskyddsmedel
          </head>
          <p xml:id="i-JdRLenNbrYTcjo7PaC2ed">
            Flamskyddsmedel används främst för att fördröja att ett material
            börjar brinna. Det förekommer i textilier och möbler samt elektroniska
            produkter, och vissa av medlen är miljö- och hälsofarliga, inklusive
            att de i en del fall är misstänkt hormonstörande. Av de flera
            hundra olika flamskyddsmedlen finns ett 70-tal som innehåller
            brom. De bromerade flamskyddsmedlen är såvitt känt de mest problematiska
            då de finns kvar länge i naturen, samlas i olika organismer, däribland
            människor, och ofta är giftiga. De läcker också lätt ut från vardagsprodukter
            till omgivningen.
          </p>
          <p xml:id="i-KevQ3p91WgxAZVpMF2mN7V">
            Flera av de farligaste flamskyddsmedlen är förbjudna i t.ex.
            elektroniska varor. Den borgerliga regeringen tog bort det rådande
            förbudet från 2006 mot det bromerade flamskyddsmedlet deka-BDE
            i möbler och textilier. Deka-BDE är ett ämne som på många sätt
            liknar miljögifterna PCB och DDT. Ett förbud bör därför återinföras
            och utökas med förbud mot andra farliga bromerade flamskyddsmedel.
            Regeringen bör se över möjligheterna att införa nationellt förbud
            för farliga bromerade flamskyddsmedel. Detta bör riksdagen ställa
            sig bakom och ge regeringen till känna.
          </p>
          <head xml:id="i-5P1heiuRLtbVi2xYsqdu6H" type="h2">
            5.5 Förbud mot andra farliga kemikalier
          </head>
          <p xml:id="i-GQhFLtVB8GkS85tkcSi8YY">
            Perfluoroktansyra (PFOA) tillhör gruppen perfluorerade ämnen
            och återfinns nästan överallt i miljön. Vanliga produkter där
            perfluorerade ämnen kan ingå är impregnerat papper och textilier,
            rengöringsmedel och brandsläckningsskum. PFOA bryts inte ned i
            naturen, är reproduktionsstörande och misstänks vara cancerframkallande
            för människor. En reglering av PFOA är beslutad inom EU och kommer
            att träda i kraft om 2 år, men för vissa användningsområden kommer
            det bli en längre övergångsperiod innan ett förbud träder i kraft.
            Sverige och Tyskland arbetar också för att de värsta högfluorerade
            ämnena, s.k. PFAS, ska förbjudas inom EU. Vänsterpartiet välkomnar
            detta initiativ, som gäller förbud mot 500 av de mest miljöfarliga
            i denna grupp, men det kommer att ta lång tid innan det eventuellt
            blir verklighet. Vi anser att Sverige redan nu bör gå före och
            införa nationella begränsningar. Ett nationellt förbud mot PFOA
            och PFOA-liknande ämnen bör införas på varor som barn kommer i
            kontakt med och i kläder samt varor som kommer i kontakt med livsmedel.
            Detta bör riksdagen ställa sig bakom och ge regeringen till känna.
          </p>
          <p xml:id="i-N5WiuyXYLiHanWC2GxL42u">
            Nonylfenoletoxilat finns bl.a. i textilier. Ämnet bryts ner i
            naturen till det hormonstörande ämnet nonylfenol, som är giftigt
            för fisk och andra vattenlevande organismer. I en nyligen genomförd
            undersökning av Kemikalieinspektionen fann man att nästan en tiondel
            av alla hemtextilier innehöll något av dessa ämnen. EU har beslutat
            att förbjuda nonylfenol och nonylfenoletoxilat men förbudet kommer
            inte att träda i kraft förrän 2021. Vänsterpartiet anser därför
            att ett nationellt förbud bör införas snarast för att begränsa
            barns exponering för dessa ämnen. Nonylfenoletoxilat och nonylfenol
            bör förbjudas i alla varor som kommer i kontakt med barn. Detta
            bör riksdagen ställa sig bakom och ge regeringen till känna.
          </p>
          <p xml:id="i-R7xgkcbSXad3trHp7UcdF3">
            Användningen av silver, triklosan och triklokarban blir allt
            vanligare och det är ämnen som kan bidra till utvecklingen av
            resistenta bakterier. Dessa ämnen finns i sportkläder, deodoranter,
            strumpor, tandborstar och tvättmaskiner. Ett förbud mot triklosan,
            triklokarban och silver som tillsatser i olika konsumentprodukter
            bör införas. Detta bör riksdagen ställa sig bakom och ge regeringen
            till känna.
          </p>
          <head xml:id="i-rHeiEDawqpezDTKFc8yAN" type="h2">
            5.6 Inför sanktionsavgifter vid kemikaliebrott
          </head>
          <p xml:id="i-G11BKzTPsv7trD3ChDvJT9">
            Mellan 2012 och 2016 gjorde Kemikalieinspektionen 664 anmälningar
            till åklagare för misstänkta miljöbrott. Av de färdighandlagda
            ärendena har hela 87 procent lagts ner och endast 13 procent lett
            till böter för företagen. Åtalsanmälningar gäller brister som
            upptäcks vid myndighetens tillsyn av företag som tillverkar, importerar
            och säljer kemiska produkter, bekämpningsmedel och varor. Den
            största andelen anmälningar handlar om varor som innehåller kemiska
            ämnen som är förbjudna enligt Reach.
          </p>
          <p xml:id="i-ES1fCb7NEP9WhcUywQLxFo">
            Kemikalieinspektionen har föreslagit regeringen att en del av
            de lagöverträdelser som myndigheten i dag anmäler till åklagare
            i stället ska leda till miljösanktionsavgifter. Regeringen gav
            2016 i uppdrag åt Miljötillsynsutredningen att undersöka möjligheterna
            till en sanktionsväxling på kemikalieområdet. Utredningen har
            bedömt att en sanktionsväxling väntas leda till ett effektivare
            system. Vänsterpartiet anser att införande av miljösanktionsavgifter
            skulle ge snabbare och effektivare straff för företag som säljer
            varor med förbjudna kemikalier och skapa större förutsättningar
            att lagstiftningen följs. Regeringen bör återkomma med förslag
            på lagstiftning som innebär att miljösanktionsavgifter införs
            vid kemikaliebrott. Detta bör riksdagen ställa sig bakom och ge
            regeringen till känna.
          </p>
          <head xml:id="i-V4mLEWRMXwh79zdiM3GSd9" type="h2">
            5.7 Inför en nationell strategi för att minska negativa miljö-
            och hälsoeffekter av plast
          </head>
          <p xml:id="i-2KW8rr89g2NbURBjoRoYb8">
            Användning av plast ger en rad negativa effekter för människa
            och miljö. Detta p.g.a. plastens tillsatser och de konsekvenser
            som uppstår i avfallshantering och materialåtervinning, samt den
            negativa miljöpåverkan som orsakas av ökande mängder plastavfall
            och mikroplast som hamnar i hav och sjöar.
          </p>
          <p xml:id="i-St12CYd1Mm56XkqbWY2ny8">
            EU-kommissionen arbetar med en strategi för en giftfri miljö
            samt för att utforma en specifik plaststrategi. Vänsterpartiet
            anser att Sverige bör utforma även en nationell plaststrategi
            som kan ta sin utgångspunkt i EU-kommissionens arbete kring detta.
            Regeringen har redan genom att nyligen ha tillsatt en särskild
            utredare för att se över möjligheterna att minska de negativa
            miljöeffekterna från plast lagt en god grund för att en sådan
            strategi ska kunna utarbetas. Därtill har Naturvårdsverket 2017
            i ett regeringsuppdrag identifierat viktigare källor i Sverige
            till utsläpp av mikroplaster till havet och har bl.a. identifierat
            vägar och däck, konstgräsplaner och industriell produktion och
            hantering av primärplaster som viktiga källor. Sverige har därmed
            lagt en god grund för att samlat åtgärda de komplexa problem som
            orsakas av vår höga plastanvändning.
          </p>
          <p xml:id="i-GLR79mSzNbAiFuPrd4pTFP">
            Regeringen bör återkomma med förslag på en plaststrategi med
            åtgärder för att minska de negativa miljöeffekterna från plast.
            Detta bör riksdagen ställa sig bakom och ge regeringen till känna.
          </p>
          <head xml:id="i-MJj9cSqENoxc5QRCtRxRNc" type="h2">
            5.8 Inför förbud mot blyammunition
          </head>
          <p xml:id="i-NnSXndTG22rxknYGX73E84">
            Nyligen konstaterades i en studie att kungsörnar som äter inälvor
            som lämnats kvar från jakten blir förgiftade om djuren skjutits
            med blyhaltig ammunition eller om örnarna äter skadskjutna djur.
            Splitter från blykulor orsakar förgiftning, vilket försämrar örnarnas
            flygförmåga. Studien har letts av forskare vid Sveriges lantbruksuniversitet
            (SLU) i samarbete med bl.a. Naturhistoriska riksmuseet, Umeå universitet,
            Statens veterinärmedicinska anstalt (SVA) samt örnforskare i USA.
            Man konstaterar att kungsörnar med högre blyhalter rörde sig mindre
            och flög lägre än kungsörnar med låga blyhalter. Men analyser
            indikerar att redan låga blyhalter kan öka dödsrisken hos kungsörn.
            Blyproblemet är förmodligen inte bara begränsat till älgjakten
            utan förekommer vid all jakt då blyammunition används och där
            även skadskjutna djur utgör giftig föda för örnar och andra asätare.
            Att bly i jaktammunition är både ett hälso- och miljöproblem har
            redan tidigare konstaterats och många andra länder har förbud
            eller delvis förbud mot att använda bly i jaktammunition. Regeringen
            bör återkomma med förslag på förbud mot att använda bly i jaktammunition.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-EvTfuGuEGQqwqXJjiVKnGV" type="signatureBlock">
          <list xml:id="i-AFF3sym3sQR9pzfbZKF15p">
            <item xml:id="i-HF5HwMJb2JtoeGAhR9bRw4" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-7eAQoMQNjyak5hp3CdGXzx" who="i-DyTmp7YURsib9gzvRDZtm9" type="signature">
              Stig Henriksson (V)
            </item>
            <item xml:id="i-4uQ81ZFQ5jnjd7ns8gNYPw" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-R9cdpqVCh1nFHuyvDUwVT9" who="i-JZgLiagTc1Uwgw1yzLWrSS" type="signature">
              Birger Lahti (V)
            </item>
            <item xml:id="i-Ybi3w1PC8Qy3e62b9SGg4J" who="unknown" type="signature">
              Yasmine Posio Nilsson (V)
            </item>
            <item xml:id="i-T9pao7PY6MyuieQ5BY3qoT" who="i-HG8uLqLT7SnwSx5YRobkVr" type="signature">
              Håkan Svenneling (V)
            </item>
            <item xml:id="i-3AFSDNaQXnyM2rwD7kwKci" who="i-LfejaxmUP1kR5ztLJaJTkY" type="signature">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
