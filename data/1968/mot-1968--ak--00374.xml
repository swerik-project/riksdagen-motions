<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__374/mot_1968__ak__374-001.pdf"/>
      <fw xml:id="i-BeoaRJ1sKvNsySGRFj3ydD">
        Nr 374—377 Motioner i Andra kammaren, nr 374 år 1968 1
      </fw>
      <div type="motHeader" xml:id="i-Vj3njeMsdxkPF6R1uFq8zZ">
        <div type="motTitle" xml:id="i-Xkvu1vyc96xH6TBAuNLQWk"/>
        <div type="motSubmissionInfo" xml:id="i-LnfmbVxjP3MCBrvL3QVoug"/>
      </div>
      <div type="motBody" xml:id="i-AD8z2rPr9PmFftAkoyZBa3">
        <div xml:id="i-GyBTdMf9xKPTCmPSRu4dks">
          <p xml:id="i-XDXcVbG5jJf8FSTu5VFDaY">
            Nr 374 Av herr Nyberg, om åtgärder mot den ökande brottsligheten.
          </p>
          <p xml:id="i-7thd7ywoAKBSpd9YAUjagY">
            Brottsligheten har sedan länge och särskilt under den senaste
            tiden visat en påtaglig ökning i vårt land. En skrämmande bild
            av utvecklingen ges i statsverkspropositionen bil. 4: Justitiedepartementiet,
            där det bl.a. med- delas att antalet strafflagsbrott ökat från
            259176 år 1957 till 410 904 år 1966. Ser man till antalet mord
            och dråp har en ökning skett med över 2 000 sedan 1957. Under
            tiden 1 januari—1 november 1967 ökade antalet brottsbalksbrott
            med omkring 21000 eller med 6,6 procent jämfört med motsvarande
            period år 1966. Samtidigt har uppklarningsprocenten mins- kat,
            nämligen från 34 procent år 1957 till 32,7 procent 1966. Praktiskt
            taget alla föreliggande siffror på detta område visar en negativ
            utveckling. Mot denna bakgrund har kampen mot broitsligheten mer
            och mer kom- mit att framstå som ett av de största problem som
            samhället har att ta ställning till. Det har också i olika sammanhang
            blivit uppmärksammat. Ett flertal framställningar har gjorts i
            riksdagen och i andra instanser för att få fram effektiva åtgärder.
            Ett flertal sådana har också vidtagits. Erfarenheterna har emellertid
            visat, att de icke varit tillräckliga. Trots vidgad upplysningsverksamhet,
            lagstiftningsåtgärder av olika slag, för- stärkt polisbevakning
            etc. har brottsligheten fortsatt att öka. Vi befinner oss i dag
            i ett sådant läge, att det tydligen behövs verkliga kraftinsatser
            för att åstadkomma en gynnsammare utveckling. Frågan om hur en
            ändring till det bättre skall kunna åstadkommas är emellertid
            svår att besvara. Ökningen av brottsligheten beror på en rad olika
            faktorer. Att här söka bedöma dem alla och deras olika verkningar
            är icke möjligt och skall icke heller göras. Att den kriminologiska
            forsk- ningen har en mycket stor uppgift att fylla bör emellertid
            framhållas. För att få till stånd en effektiv kamp mot brottsligheten
            måste man känna till dess orsaker och ha möjlighet att avgöra
            vilka behandlingsmetoder som lättast och snabbast kan leda till
            en förbättring. I den mån forskningen på detta område förstärks
            och får större resurser till sitt förfogande måste det alltså
            hälsas med tillfredsställelse. I detta sammanhang bör framhållas,
            att den ökande brottsligheten icke är någon för vårt land speciell
            utveckling. Den framstår som ett allt svå- rare problem i flera
            andra länder. Kravet på motåtgärder är sålunda icke heller någon
            speciellt svensk företeelse. Tvärtom kan man konstatera, att samma
            krav föreligger i flera andra länder; utan överdrift kan påstås
            att
          </p>
          <p xml:id="i-K52iEuhTn892MrJPLJBfYg">
            Bihang till riksdagens protokoll 1968. 4 saml. Nr 374—377
          </p>
          <pb facs="riksdagen-motions-pdf/data/1968/mot_1968__ak__374/mot_1968__ak__374-002.pdf"/>
          <fw xml:id="i-RMAc3jGFeD2ijWN8w8y4jd">
            2 Motioner i Andra kammaren, nr 374 år 1968
          </fw>
          <p xml:id="i-Tto3WuEaPBcX4H1QUbLifu">
            man här har att göra med problem av internationell räckvidd.
            Det sam- arbete som förekommer mellan polisväsendet i olika länder
            talar här sitt tydliga språk. Den uppmärksamhet som denna fråga
            rönt i vårt land har bl. a. lett till att ett flertal kommittéer
            tillsatts för att direkt eller indirekt utreda vissa sidor av
            de föreliggande problemen. Här skall endast erinras om några av
            dessa. Missbruket av narkotika har gett medicinalstyrelsen anledning
            tillsätta den s.k. narkomanvårdskommittén, vars hittills avgivna
            betän- kanden också föranlett proposition till årets riksdag.
            Undersökning pågår genom medicinalstyrelsens försorg angående
            barnmisshandeln. Det till- tagande missbruket av alkohol — en
            av de svåraste orsakerna till brottslig- heten i synnerhet bland
            ungdomen — har gett anledning till att alkohol- politiska kommittén
            tillkallats. En särskild kommitté utreder frågan om förbättrad
            lagstiftning mot trafiknykterhetsbrott. Ett samarbetsorgan för
            åtgärder mot ungdomsbrottsligheten har också tillsatts, och vidare
            arbetar en kommitté med uppgift att undersöka ungdomsbrottsklientelet.
            I nära anslutning till dessa utredningsuppgifter arbetar kommittén
            för utredning av frågan angående lagstiftningen om behandlingen
            i fångvårdsanstalt. Vad man emellertid saknar är en brett lagd
            utredning angående hela det problemkomplex, som här föreligger.
            En sådan synes vara av behovet på- kallad. Man kan möjligen invända,
            att en sådan stor utredning skulle få vissa svårigheter att arbeta
            med hänsyn till de detaljutredningar som på- går. Det torde emellertid
            finnas väsentliga uppgifter, som icke berörs av de sistnämnda.
            En viktig åtgärd torde vara att inhämta mera detaljerade upp-
            gifter än f.n. synes vara fallet från andra länder beträffande
            där vidtagna åtgärder och undersöka i vilken mån de kan tillämpas
            även i vårt land. Hela den viktiga frågan om profylaktiska åtgärder
            synes också kunna bli grundligare penetrerad än hittills varit
            fallet. Vilka brottsförebyg- gande aktiviteter i samhället kan
            t.ex. bedömas ge de bästa resultaten och sålunda vara särskilt
            väl förtjänta av samhällets stöd? Den frågan synes icke vara tillräckligt
            klarlagd. Mycket torde också återstå att göra när det gäller att
            utreda de faktorer, som orsakar den stigande brottslig- heten.
            Motsägande uppgifter och erfarenheter föreligger t.ex. i fråga
            om den dåliga filmens och litteraturens inverkan. En aktuell men
            icke till- räckligt klarlagd fråga är också hur den ofta diskuterade
            bristen på dis- ciplin verkar när det gäller kriminalitet och
            asocialitet. Större klarhet vore också önskvärd beträffande den
            roll som våra massmedia kan spela på detta område. Effektiva insatser
            måste också göras för att stärka solidari- teten med ordningsmakten.
            En utredning med de vittomfattande uppgifter som här antytts skulle
            med säkerhet bli ett värdefullt komplement till de kommittéer
            som redan är i arbete, och den skulle vidare — i varje fall på
            längre sikt — kunna få viktiga samordnande uppgifter. Det bör
            emellertid framhållas, att en utredning av här antytt slag givetvis
            icke skulle få verka
          </p>
          <pb facs="riksdagen-motions-pdf/data/1968/mot_1968__ak__374/mot_1968__ak__374-003.pdf"/>
          <fw xml:id="i-8TYtcUjCnXcTVh7Y9vKib1">
            Motioner i Andra kammaren, nr 374 år 1968 3
          </fw>
          <p xml:id="i-Wbd11pX2rYk5sWrPK73vx6">
            fördröjande på delreformer och punktvis insatta åtgärder av olika
            slag; den skulle tvärtom stimulera till sådana i den mån de kunde
            bedömas bli effektiva. Lämpligast synes vara att utredningen finge
            en parlamentarisk sammansättning med biträde av erforderlig expertis.
            Eventuellt skulle
          </p>
          <p xml:id="i-NihjKvgxb2hQTk3Vd2mT4t">
            någon nu arbetande kommitté — t. ex. Samarbetsorganet för åtgärder
            mot ungdomsbrottsligheten — kunna få vidgade direktiv och ges
            erforderlig
          </p>
          <p xml:id="i-5cNLtXcwmXY3TtAYqMZbmW">
            parlamentarisk anknytning. Det bör också framhållas, att tillsättandet
            av en sådan utredning redan från början skulle kunna få en värdefull
            psykologisk effekt. Vad den stora allmänheten i vårt land f.n.
            väntar på är att verkliga kraftåtgärder vidtas mot stigande kriminalitet
            och nedbusning. Vi står här inför en väsentlig trygghetsfråga
            — en fråga som i angelägenhetsgrad måste sättas bland de allra
            främsta. Med stöd av vad sålunda anförts hemställes, att riksdagen
            i skrivelse till Kungl. Maj:t måtte anhålla om att en parlamentarisk
            kommitté, kompletterad med er- forderlig expertis, måtte tillsättas
            för att dels göra en all- sidig utredning angående orsakerna till
            den ökande brotts- ligheten och dels utarbeta och framlägga de
            förslag till åt- gärder, som utredningen kan föranleda. Stockholm
            den 24 januari 1968
          </p>
          <p xml:id="i-JLbTQyGuMytAfYdKmWtbYZ">
            Olaus Nyberg (fp)
          </p>
        </div>
      </div>
    </body>
  </text>
</TEI>
