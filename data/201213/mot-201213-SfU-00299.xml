<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00299">
  <teiHeader>
    <fileDesc>
      <titleStmt>
        <title>Asylprövning vid flyktingskap på grund av sexuell läggning</title>
        <author corresp="i-L3xspgThUxUN1YtSDqcmk8">av Barbro Westerholm (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Asylprövning vid flyktingskap på grund av sexuell läggning</title>
          <idno type="rdwebb">H002Sf299</idno>
          <rs type="number">Sf299</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf299/text</ref>
          <ref type="dokument_url_html">http://data.riksdagen.se/dokument/H002Sf299</ref>
          <ref type="dokumentstatus_url_xml">http://data.riksdagen.se/dokumentstatus/H002Sf299</ref>
          <ref type="doc">http://data.riksdagen.se/fil/D7828311-F18D-4471-8E58-DEFCFCE32B02</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TU8quF36PznUeLoZKU5niJ" type="signed"/>
        <correspContext corresp="i-TU8quF36PznUeLoZKU5niJ">
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-XYhZatp8Zuz1T8hZrz3Dvt" type="numbering">
          <date when="2012-10-05"/>
        </correspAction>
        <correspAction xml:id="i-TpGaPVevxfxK76SeX8CZm" type="submission">
          <date when="2012-10-04"/>
        </correspAction>
        <correspAction xml:id="i-MHYjWr2tYwnj4zYAxcUq9N" type="transfer">
          <date when="2012-10-04"/>
        </correspAction>
        <correspAction xml:id="i-8uTLnfjdBVFJcuUcQvZnLq" type="assigned"/>
        <correspContext corresp="i-8uTLnfjdBVFJcuUcQvZnLq">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Vcj4pdYGLaxn61X9XZebWE" type="motHeader"/>
      <div xml:id="i-RbyWaFYbAkoboSrd5FCYkP" type="motBody">
        <div xml:id="i-PuQ5bm8ZNEZhyKQPRXtSgJ" type="motProposal" subtype="förslag">
          <head xml:id="i-5cfLQHE2Lg1whDRMDU4GYb">
            Förslag till riksdagsbeslut
          </head>
          <p xml:id="i-AdEiKvaSTvxb8MbiYF2mrw">
            Riksdagen tillkännager för regeringen som sin mening vad som
            anförs i motionen om en översyn av utlänningslagen (SFS 2005:716)
            och med den sammanhängande styrdokument i syfte att undanröja
            hbt-personers rättsosäkra situation.
          </p>
        </div>
        <div xml:id="i-RftUbTPr2Ttp3FYUvKNTmP" type="motContent">
          <head xml:id="i-Hz6Lt2U3twXJsBMCH2deJi" type="h1">
            Motivering
          </head>
          <p xml:id="i-Naeu582S1oVDomQDv5ARdz">
            Homosexualitet är fortfarande kriminaliserad i omkring 80 länder.
            Straffen varierar. Det kan handla om långa fängelsestraff, kroppsstraff
            och i värsta fall döden. Internationella människorättsorganisationer
            har tagit tydligt avstånd från detta. År 1981 fastslog Europadomstolen
            att det här strider mot respekt för privatliv i Europeiska konventionen
            om skydd för de mänskliga rättigheterna och de grundläggande friheterna.
            FN:s kommitté för mänskliga rättigheter förde 1994 fram samma
            ställningstagande att förbud mot homosexuella handlingar är i
            strid med de mänskliga rättigheterna. EU och många europeiska
            länder har erkänt sexuell läggning som skyddsgrund i skyddsgrundsdirektivet,
            som införlivats i svensk lag. Internationell praxis och en mer
            enhetlig tillämpning av flyktingkonventionen har föranlett Sverige
            att erkänna sexuell läggning som flyktinggrund. Samtidigt har
            kritik riktats mot Sveriges utvisningar av hbt-personer till länder
            där homosexualitet är kriminaliserad. Det här kan bero på att
            formuleringarna i den svenska lagstiftningen, dess förarbeten
            och olika styrdokument är oklara och motsägelsefulla.
          </p>
          <p xml:id="i-ERptrNfhrU3k2SD94h4aS9">
            I prop. 2005/06:6 Flyktingskap och förföljelse på grund av kön
            eller sexuell läggning står det bland annat sexuell läggning skall
            betraktas som en grundläggande egenskap hos individen som det
            aldrig kan komma ifråga att kräva att han eller hon avstår ifrån
            och samtidigt står det om en person i hemlandet har levt på ett
            sätt som minimerar risken för förföljelse, t.ex. genom att dölja
            sin sexuella läggning, kan denna omständighet ha betydelse vid
            riskbedömningen. Det innebär att vi inte kan kräva att någon ska
            tvingas återvända och avstå från att leva i enlighet med sin sexuella
            läggning men vi kan utvisa personer som tidigare avstått från
            detta, eftersom det anses innebära minskad risk för dem.
          </p>
          <p xml:id="i-SebV2h51Bi8cF1TUiZj9cr">
            I utskottets betänkande om propositionen 2005/06:SfU4 står det
            bland annat att det aldrig kan komma ifråga att avvisa t.ex. en
            homosexuell person till hemlandet om han eller hon riskerar förföljelse
            på grund av sin sexuella läggning. Trots denna formulering sker
            utvisningar av homosexuella personer till länder som till exempel
            Irak och Uganda där homosexualitet är straffbart. Motiveringen
            är att de homosexuella själva inte personligen utsatts för något.
            Migrationsverket anför också att personer som kommer från länder
            där homosexualitet är kriminaliserat kan söka myndigheternas skydd
            i landet de flydde från, trots att det är kriminaliserat att vara
            homosexuell och i vissa fall även trots att myndigheterna de facto
            har trakasserat personen.
          </p>
          <p xml:id="i-G651FqM66B83mPQC18HMCe">
            Det här är inte acceptabelt. Formuleringarna i utlänningslagen
            med sammanhängande styrdokument måste ses över så att det blir
            tydligt att hbt-personer inte kan utvisas till länder där homosexualitet
            är kriminaliserat. Detta bör riksdagen ge regeringen tillkänna.
          </p>
        </div>
        <div xml:id="i-XFWnX6vM7YdxED9AakkZoT" type="motSignatures">
          <list xml:id="i-KmVpBcCQ58tira9cepe1QQ">
            <item xml:id="i-Uviq3XGR2T5L961Z9SLni8">
              Barbro Westerholm (FP)
            </item>
          </list>
        </div>
      </div>
    </body>
  </text>
</TEI>
