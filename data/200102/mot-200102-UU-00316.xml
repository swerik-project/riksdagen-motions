<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-UU-00316">
  <teiHeader>
    <fileDesc>
      <titleStmt>
        <title>Biståndspolitiken</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biståndspolitiken</title>
          <idno type="rdwebb">GP02U316</idno>
          <rs type="number">U316</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GP02U316/text</ref>
          <ref type="dokument_url_html">http://data.riksdagen.se/dokument/GP02U316</ref>
          <ref type="dokumentstatus_url_xml">http://data.riksdagen.se/dokumentstatus/GP02U316</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VnJEuSJzAU3HcgRySj8ET" type="signed"/>
        <correspContext corresp="i-VnJEuSJzAU3HcgRySj8ET">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-DgBGfnRNfvm22ywXyq32oW" type="referral">
          <date when="2001-10-11"/>
        </correspAction>
        <correspAction xml:id="i-VrsHjnoUJuJ5D8dUtrtahH" type="dismissal">
          <date when="2001-10-11"/>
        </correspAction>
        <correspAction xml:id="i-T9xjNLjcDXFMnGvxH9EvZF" type="termination">
          <date when="2001-10-05"/>
        </correspAction>
        <correspAction xml:id="i-6QQVXUNbiu2SPdGEjNb4eL" type="submission">
          <date when="2001-10-05"/>
        </correspAction>
        <correspAction xml:id="i-VrwsuA9ZKZC5yyVCp2hoB7" type="numbering">
          <date when="2001-10-05"/>
        </correspAction>
        <correspAction xml:id="i-EohmMdf7X7oeoB2o97yWP5" type="proposed_referral">
          <date when="2001-10-05"/>
        </correspAction>
        <correspAction xml:id="i-4CKrcEGmaFbyYZLTaaZaPV" type="committee_proposal">
          <date when="2001-10-05"/>
        </correspAction>
        <correspAction xml:id="i-WuoJgnzCe4ZhfPaoXxnVMU" type="reviewing">
          <date when="2001-10-05"/>
        </correspAction>
        <correspAction xml:id="i-RA3DTxK1QHCaUC8X2JbjYH" type="registration">
          <date when="2001-10-05"/>
        </correspAction>
        <correspAction xml:id="i-XUTWEEHGUqPJvBYkk9L376" type="assigned"/>
        <correspContext corresp="i-XUTWEEHGUqPJvBYkk9L376">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_U_0316/mot_200102_U_0316-0001.pdf"/>
      <div xml:id="i-L8MEUJMGmA9UBFK5iBV9Ko" type="motHeader">
        <div xml:id="i-FCrbjHU7EuPwx1wFrRnHMN" type="motTitle"/>
        <div xml:id="i-9Y6iyWqGb9SQzDyzTYMM77" type="motSubmissionInfo"/>
      </div>
      <div xml:id="i-367DnoTX1WpKBY9zfgmC3k" type="motBody">
        <div xml:id="i-CoBJtzr1Wa2mn1ZgvK66xt">
          <p xml:id="i-GR1MsX6w36gWTcCzxcbQuT">
            2001/02 mnr: U316 pnr: m1246
          </p>
          <p xml:id="i-KkQRhiMrcAZjjQYPvLdf6U">
            Motion till riksdagen 2001/02:U316
          </p>
          <p xml:id="i-ChAE5XyaMpPRsCwKWPiL1e">
            av Sten Tolgfors (m)
          </p>
          <p xml:id="i-L5yz4xZvPeEhbsoPSJwSPF">
            Biståndspolitiken
          </p>
          <p xml:id="i-7RoQCtdV2rUFLNMoe5c1bc">
            Förslag till riksdagsbeslut
          </p>
          <p xml:id="i-2HDmZXmDFCvFkyFsnTdtnQ">
            1. Riksdagen tillkännager för regeringen som sin mening vad som
            i motionen anförs om det ideella biståndets vikt. 2. Riksdagen
            tillkännager för regeringen som sin mening vad som i motionen
            anförs om avdrag för gåvor till ideella organisationer för internationella
            biståndsprojekt. 3. Riksdagen tillkännager för regeringen som
            sin mening vad som i motionen anförs om att regeringen bör låta
            utreda hur ett system för avdrag för gåvor till ideella biståndsorganisationer
            bör se ut. 4. Riksdagen tillkännager för regeringen som sin mening
            vad som i motionen anförs om att en lagreglering av hur stora
            kostnader en
          </p>
          <p xml:id="i-HwGWjdtQ3yrejktS8Z8qFf">
            insamlingsstiftelse får ha bör införas.
          </p>
          <p xml:id="i-EoE3qaQw9YnitfByb9WdtW">
            Stärk det ideella biståndet
          </p>
          <p xml:id="i-5XykfvvXR6SdHYEpgLBcWj">
            En förutsättning för att bistånd skall kunna hjälpa människor
            på ett effektivt sätt är ömsesidigt förtroende mellan mottagare
            och givare. Förtroende bygger ofta på lokal förankring och insatser
            som är fristående från politiken. Många gånger finns i de ideella
            organisationerna — vare sig vi talar om kyrkor eller andra humanitära
            organisationer — ett engagemang som går långt utöver det vanliga.
            Människor som brinner i sitt engagemang för andra är värda all
            respekt och beundran. Ideella organisationer har ofta spetskunskap
            som gör dem bättre lämpade än staten att klara vissa uppgifter.
            Ideella organisationer kan ha funnit sina nischer i biståndet,
            där de har stor samlad erfarenhet. Många gånger har de verkat
            lokalt i mottagarländerna under många år. Kontakter är väl upparbetade
            och projekten svarar mot lokala behov. Många ideella hjälporganisationer
            bedriver ett mycket seriöst utvecklingsarbete vad gäller formerna
            för hur bistånd effektivast kan ges och hur det påverkar det lokala
            samhället. Mycket bygger på kunskapsöverföring.
          </p>
          <p xml:id="i-GwtGX8edskWadu3U7fshzQ">
            [PA Lä
          </p>
          <p xml:id="i-PtancfUSphnX9EsSCnghii">
            MOT. 2001/02
          </p>
          <pb facs="riksdagen-motions-pdf/data/200102/mot_200102_U_0316/mot_200102_U_0316-0002.pdf"/>
          <p xml:id="i-STh7WRW84V2kKZrzarPjFS">
            2001/02:U316
          </p>
          <p xml:id="i-5cGWZs5iQ1iUYxWVaGAQJ4">
            Den svenska hjälporganisationen kan bistå med kunskap, material
            eller kapital. Arbete och engagemang är ofta lokalt. Projekt kan
            också anpassas efter lokala kunskaper och strukturer. I flera
            fall är de också delar av världsomspännande organisationer, med
            systerföreningar i snart sagt de flesta av jordens länder. Det
            gör att det ideella biståndet har goda möjligheter att stå oberoende
            av mottagarländernas statliga byråkratier. Korruption och politisk
            färgning av biståndsinsatserna kan därmed i högre grad undvikas.
            Det gör att ideella biståndsorganisationer kan verka också i länder
            där bilateralt bistånd riskerar att snedvridas, eller användas
            fel. Att man verkar via systerföreningar borgar för att biståndet
            blir lokalt förankrat och att projekt lever vidare också efter
            att själva biståndsinsatsen avslutats. Där finns en struktur som
            kan driva projekten vidare. Dessa systerföreningar fungerar som
            lokala demokratiskolor, där människor lär sig hur demokrati fungerar
            i praktiken. Småskaligheten gör att flera av det statliga bilaterala
            biståndets systemfel undviks. Biståndet riktar sig från människa
            i Sverige till människa i mottagarlandet. Allt detta bidrar sammantaget
            till att ge det ideella biståndet en hög grad av legitimitet och
            kvalitet. Det ideella biståndet är ett lika nödvändigt som välkommet
            inslag i en modern biståndspolitik. Synen på det ideella biståndet
            utvecklas vidare i en särskild motion.
          </p>
          <p xml:id="i-9qD1sfVazVfG55izBqWCAj">
            Samverkan mellan offentligt och enskilt bistånd
          </p>
          <p xml:id="i-U8ka28ngmDPTvmjhC2hvWa">
            Det är en styrka när ideella organisationers verksamhet finansieras
            via enskilda människors bidrag. Verksamheten blir då helt fristående
            och oberoende av politiska beslut. Det ger mod att tänka nytt
            och sporrar till god information om och förankring av verksamheten.
            Organisationer mår lika lite som privatpersoner väl av att bli
            beroende av offentliga bidrag. I vissa fall kan det finnas en
            poäng i att organisationerna samarbetar med det offentliga. Ett
            åtagande kan vara för stort för en organisation att finansiera.
            Likaså finns situationer där ett uppdrag utförs av en ideell organisation,
            men betalas av staten. När staten anser att en viss biståndsuppgift
            är viktig, men att andra är bättre lämpade än staten att utföra
            den, kan ekonomisk ersättning för detta arbete utgå. Initiativet
            kommer ofta från organisationer som ser ett behov och hur detta
            skulle kunna tillfredsställas, men saknar medlen för saken. Biståndets
            kvalitet skulle vinna på ett ökat inslag av ideella organisationers
            ansvarstagande. Staten bör skapa bättre förutsättningar för och
            samverkan med dessa ideella humanitära organisationer.
          </p>
          <pb facs="riksdagen-motions-pdf/data/200102/mot_200102_U_0316/mot_200102_U_0316-0003.pdf"/>
          <p xml:id="i-Vpozpdb7s23o6vCCuEb5bb">
            Biståndsverksamheten hemma och borta
          </p>
          <p xml:id="i-RyadVa69vdmyaECUFdze5o">
            De ideella hjälporganisationerna har genom åren varit föregångare
            i att utveckla väl fungerande former för bistånd, ofta riktat
            direkt till enskilda människor i mottagarländerna. Den inhemska
            insamlingsverksamheten har, tillsammans med den information om
            andra länder och kulturer som de sprider, bidragit till att ge
            det svenska biståndet en folklig förankring. Pedagogiken blir
            tydlig. Projekten är vanligen småskaliga och väl avgränsade så
            att det är möjligt att presentera dem för allmänheten. De ideella
            organisationerna får också statliga bidrag till sitt bistånd.
            Detta har både för- och nackdelar. Den stora fördelen är att de
            ges möjlighet att genomföra insatser som annars skulle varit svåra
            eller omöjliga att finansiellt klara av, t ex vid katastrofer.
            En möjlig nackdel är att ett statligt beroende långsiktigt kan
            utvecklas och att de publika informationsinsatserna därmed förlorar
            i betydelse.
          </p>
          <p xml:id="i-xhNFqzycxAbybzsAxk4fY">
            Man skall inte behöva betala skatt på omtanke
          </p>
          <p xml:id="i-BQwpzsYFuEojzJ5SCatGSh">
            Den som skänker pengar till någon av de ideella hjälporganisationernas
            biståndsverksamhet kan få veta precis vad hans eller hennes bidrag
            kommer att användas till. Dessutom brukar det vara fullt möjligt
            att få veta hur stor del av de insamlade medlen som måste användas
            till inhemsk administration. Många ideella organisationer har
            som regel att högst tio procent av de insamlade medlen får gå
            till omkostnader. Resterande 90 öre per donerad krona skall gå
            direkt till det angivna ändamålet. Insamlingskostnaden får med
            andra ord inte vara högre än tio procent. Det överensstämmer med
            kraven från Stiftelsen för insamlingskontroll, som därutöver endast
            tillåter ett bortfall på fem procent för administration av insamlade
            belopp. För att ge de ideella organisationerna bättre förutsättningar
            för en vital biståndsverksamhet bör avdragsrätt för enskilda gåvor
            införas. Det finns en viktig moralisk dimension i detta — man
            skall inte behöva betala skatt på omtanke om andra människor,
            vare sig i Sverige eller utomlands. I de flesta av EU:s medlemsstater,
            liksom i USA, finns redan en sådan avdragsrätt. En möjlig avgränsning
            kan vara att bidrag till hjälporganisationernas så kallade 90-konton
            görs avdragsgilla. En fördel med detta skulle vara att systemet
            med 90-konton redan är mycket välkänt. Enligt uppgifter från SIFO
            känner hela 90 procent av befolkningen till vad 90-kontona innebär.
            Skulle denna avgränsning av praktiska skäl visa sig mindre lämplig
            bör annan avgränsning för avdragsrätten övervägas. Det är nödvändigt
            att bygga in en kvalitetskontroll i systemet, så att oseriösa
            ändamål och organisationer kan sorteras bort. Medlemsavgifter
            och försäljning bör undantas från avdragsrätten.
          </p>
          <p xml:id="i-4YWKDWXgVimmXCbeqUhZVV">
            2001/02:U316
          </p>
          <pb facs="riksdagen-motions-pdf/data/200102/mot_200102_U_0316/mot_200102_U_0316-0004.pdf"/>
          <p xml:id="i-tDBnSZkNVAQJpVBpU51yt">
            2001/02:U316
          </p>
          <p xml:id="i-3ew7znfZo4csknpRJBQ7Hf">
            Stiftelsen för insamlingskontroll
          </p>
          <p xml:id="i-GfBxWQ6boZPQPzJiWewB2j">
            Stiftelsen för insamlingskontroll bildades 1980 av arbetsmarknadens
            parter och Föreningen auktoriserade revisorer för att tillse att
            insamlingar ”sker under betryggande kontroll” och ”inte belastas
            av oskäliga kostnader”. SFI finansieras genom avgifter från de
            deltagande organisationerna. SFI gör ingen värdering av insamlingsändamålet,
            eller behovet av denna. Men politisk verksamhet får inte förekomma.
            Det får heller inte verksamhet som är olaglig. En organisation
            som inte längre klarar kraven kan få 90-kontot indraget. Kontrollen
            av att 90-kontona hanteras på rätt sätt görs av organisationens
            ordinarie, godkända eller auktoriserade revisorer. Dessa måste
            acceptera att följa SFI:s regler och anvisningar när de utför
            sin kontroll. Råd kan fås från SFI. SFI kan om man vill låta granska
            organisationernas förvaltning och ekonomi. Vid årskiftet 1999/2000
            fanns 348 90-konton i Sverige, till vilka det från allmänheten
            betalades in ca tre miljarder kronor i bidrag. Ett särfall är
            att s.k. insamlingsstiftelser kan ha 90-konton. Dessa stiftelser
            kontrolleras av respektive länsstyrelse. Det finns inte i lag
            reglerat hur stora kostnader en sådan insamlingsstiftelse får
            ha. Detta bör ändras, vilket föreslagits av Finanspolisen och
            Frivilligorganisationernas insamlingsråd. För att det skall vara
            möjligt att koppla avdragsrätten till 90-kontona krävs en dialog
            om avdragsrättens omfattning och avgränsning — bl.a. med avseende
            på insamlingarnas syfte — mellan staten och Stiftelsen för insamlingskontroll.
            Avgränsningen bör vara så vid att inga seriösa biståndsändamål
            utestängs. Det krävs vidare en oberoende kvalitetsgranskning av
            deltagande organisationer. Hur denna skall se ut bör regeringen
            låta utreda. Med avdrag för ideella biståndsinsatser kan möjlighet
            skapas för organisationerna att öka sina totala hjälpresurser.
            Incitament för ökad information och dialog om hjälpverksamheten
            växer. Ju större stöd organisationerna skapar för sin hjälpverksamhet,
            desto större resurser tillgängliggörs dem. Biståndets förankring
            kan därmed förväntas öka. Genom ett system med avdrag för gåvor
            får människor möjlighet att visa vilken verksamhet som de anser
            att de ideella organisationerna skall utföra och därmed var staten
            inte behöver ha någon direkt roll som utförare.
          </p>
          <p xml:id="i-KKpw91kSYj4oceK3fKqNGa" type="date">
            Stockholm den 24 september 2001
          </p>
          <div type="signatureBlock" id="i-PGbA8XKxEREqq85QgvaC3r">
            <p who="i-Q6uWG1k3pbJio9CebNs3Cz" type="signature">
              Sten Tolgfors (m)
            </p>
          </div>
        </div>
      </div>
    </body>
  </text>
</TEI>
