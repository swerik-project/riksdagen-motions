<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__117/mot_1939__fk__117-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 117. 11
          </p>
          <p>
            Nr 117.
          </p>
          <p>
            Av herr Lindström m. fl., om utredning och förslag angående handelssjöfartens
            skydd under krigsför- hållanden.
          </p>
          <p>
            I dessa tider av oro och krigshot framstår det för oss såsom
            en bjudande nödvändighet att fästa riksdagens uppmärksamhet på
            ett skyddsspörsmål, som enligt vår uppfattning icke ägnats tillbörlig
            uppmärksamhet. Det är frågan om handelssjöfartens skydd under
            krigstid. Vad den svenska handelssjöfarten ekonomiskt och ur allmän
            försörjnings- synpunkt betyder för det svenska samhället torde
            icke vara tillräckligt be- kant. Följande siffror kunna i korthet
            belysa dess betydelse under fredstid. Under 15-årsperioden 1922—1936
            exporterade Sverige för 20.3 miljarder kronor och importerade
            för 21.6 miljarder. Sålunda en negativ handels- balans om 1.3
            miljarder. Under samma tid intjänade den svenska handels- flottan
            ett fraktnetto på 2.3 miljarder. Svensk handelssjöfart utjämnade
            så- lunda icke endast den negativa handelsbalansen, utan skapade
            en positiv balans, landet till godo, på 1,000 miljoner kronor.
            Under krig kommer den svenska handelssjöfarten att bliva av ojämförligt
            mycket större betydelse. Då blir det i huvudsak endast den egna
            handelsflottan vårt land måste lita sig till för in- och utförsel
            av de för hela samhällsmaskineriets funktione- rande nödvändiga
            förnödenheterna. Det handelstonnage vi äga måste vi därför skydda
            så långt det i vår för- måga står. Detta gäller vare sig vårt
            land beräknas kunna bevara sin neu- tralitet eller icke under
            ett uppkommet krig. Man får nämligen räkna med den sannolikheten,
            att även på icke krigförande länders sjövägar krigsåtgär- der
            komma att vidtagas. Vidare måste stapelsatt tonnage skyddas så
            att förlorat tonnage snabbt kan ersättas. Anfall kunna tänkas
            bliva riktade mot fartygen på tre olika områden: mot handelsångare
            under färd, mot hamnanläggningar med inneliggande fartyg och mot
            varvsanläggningar med fartyg under byggnad eller repara- tion.
            Skydd erfordras både mot anfall från sjön och från luften. Denna
            skyddsfråga är ett riksintresse, ehuru mest brännande för den
            stora sjöfarts- porten på Västkusten. Huruvida skyddet för handelsfartygen
            under gång, i vad rör behovet av örlogsskydd, blivit tillräckligt
            beaktat undandrager sig vårt bedömande. Detta behov ökas, i stort
            sett, med anfallsriskerna. Men det erfordras också en handelsflottans
            egen skyddsverksamhet avseende såväl personal som materiel. Personalen
            måste informeras om vilka faror som kunna hota och hur de böra
            mötas och undgås, dels i samverkan mellan handelsfartyg och eskorterande
            fartyg, dels genom bevaknings-, säkerhets- och skyddsåtgärder
          </p>
          <pb facs="riksdagen-motions-pdf/data/1939/mot_1939__fk__117/mot_1939__fk__117-002.pdf"/>
          <p>
            12 Motioner i Första kammaren, Nr 117.
          </p>
          <p>
            ombord på handelsångarna. Denna skyddsfråga berör såväl rederierna
            som befäl och manskap. För rederierna gäller det att utrusta handelsångarna
            med t. ex. minskydd (paravaner), luftskydd och anordningar för
            mörklägg- ning. Beträffande befäl och manskap främst instruktionsverksamhet
            och skyddsutbildning. Handelsångarna i hamn och varvsanläggningar
            med fartyg under byggnad eller reparation äro beroende av hamnarnas
            luftskyddsanordningar och det skydd hamnarna kunna beredas mot
            utanför dem uppträdande sjöstrids- krafter. Skydd av båda dessa
            slag är särskilt behövligt för Västkusten. Hela frågan om skyddet
            av sjöfarten, som här i korthet behandlats, är ett mycket omfattande
            problem. Att lösa detta är ytterst viktigt både för skyddet av
            handelsflottans personal och för rikets försörjning. Det kan icke
            lösas enbart av sjömilitära och luftförsvarsåtgärder, utan det
            måste i lika hög grad ägnas uppmärksamhet av rederierna och handelsflottans
            be- fäls- och manskapsorganisationer. Även försäkringssynpunkter
            torde ingå i denna fråga. Frågan om sjöfartsskyddet under krigsförhållanden
            måste ut- redas och skyddet organiseras så snart som möjligt.
            I anslutning till det ovan anförda få vi hemställa, att riksdagen
            ville besluta att i skrivelse till Kungl. Maj:t föranstalta om
            skyndsam utredning rörande frågan angående handelssjöfartens skydd
            under krigsförhållanden och därefter förelägga riksdagen de förslag,
            vartill denna utredning kan giva anledning. Stockholm i januari
            1939.
          </p>
          <p>
            Rickard Lindström. 0. A. Nordborg. John Gustavson. Th. Magnusson.
            Gösta Rahmn. K. I. Sköldén, Emil Andersson Th. Nilsson. Knut Petersson.
            i Jäger.
          </p>
        </div>
      </div>
    </body>
  </text>
</TEI>
