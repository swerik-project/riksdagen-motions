<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00304">
  <teiHeader>
    <fileDesc>
      <titleStmt>
        <title>En utrikesförvaltning i tiden</title>
        <author corresp="i-BoRLrCqi4prCw3N11EyJPF">av Solveig Hellquist (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En utrikesförvaltning i tiden</title>
          <idno type="rdwebb">GX02K304</idno>
          <rs type="number">K304</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K304/text</ref>
          <ref type="dokument_url_html">http://data.riksdagen.se/dokument/GX02K304</ref>
          <ref type="dokumentstatus_url_xml">http://data.riksdagen.se/dokumentstatus/GX02K304</ref>
          <ref type="doc">http://data.riksdagen.se/fil/83C6FAE9-8788-4BBA-9035-188278C8E224</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BoRLrCqi4prCw3N11EyJPF</idno>
            <name>Solveig Hellquist</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TvJFzyy3CJrdvUhFT3sDLK" type="signed"/>
        <correspContext corresp="i-TvJFzyy3CJrdvUhFT3sDLK">
          <note type="signatory" corresp="i-BoRLrCqi4prCw3N11EyJPF"/>
        </correspContext>
        <correspAction xml:id="i-NP43i6drJBf4Q1CJJPGBbr" type="numbering">
          <date when="2009-10-06"/>
        </correspAction>
        <correspAction xml:id="i-BRoqVsoMeqrTuX6ZUTxFU2" type="submission">
          <date when="2009-10-02"/>
        </correspAction>
        <correspAction xml:id="i-GGGPEJCBpeDbGoSz5VnznV" type="transfer">
          <date when="2009-10-02"/>
        </correspAction>
        <correspAction xml:id="i-JumCSjss21BCk4yAgm51Fv" type="assigned"/>
        <correspContext corresp="i-JumCSjss21BCk4yAgm51Fv">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KZF7SBKktZJq8UJd3bcLrL" type="motBody">
        <div xml:id="i-56daEUQFCkDX2omkfd6eNd" type="motProposal" subtype="förslag">
          <head xml:id="i-8UqkbCxCdXJVrfF9cMW9jW">
            Förslag till riksdagsbeslut
          </head>
          <p xml:id="i-JKV2KaDaNtwqsLiVZw5CwE">
            Riksdagen tillkännager för regeringen som sin mening vad som
            anförs i motionen om att det bör tillsättas en utredning om utrikesförvaltningens
            framtida organisation och uppgift.
          </p>
        </div>
        <div xml:id="i-H8J8rJZNJw5Xk5U2qcs7fC" type="motContent">
          <head xml:id="i-7omM9szB9j3bkzKy9h8Do2" type="h1">
            Motivering
          </head>
          <p xml:id="i-QVQUXdFXnfPCPYnuRHQUzr">
            Utrikesförvaltningen har stora behov av reformer och nytänkande,
            vilket inte minst framgår av Globaliseringsrådets rapport Sverige
            i världen (DS 2008:82). Utrikesförvaltningens förutsättningar
            att reformeras riskerar dock att undergrävas av försämrade villkor
            för dess personal.
          </p>
          <p xml:id="i-NxfCLfpJLdCumTeCJo1Z1D">
            Några problem och synpunkter framgår av Globaliseringsrådets
            rapport men även signaler från anställda inom utrikesförvaltningen
            har framkommit.
          </p>
          <p xml:id="i-LPf6VVrPMv4sHAJ9YmmVwZ">
            Ett problem som tagits upp är de gradvisa men kontinuerliga nedskärningarna
            i utrikesförvaltningens budget med ett automatiskt besparingsbeting
            på ca 2 % per år. Detta har förödande konsekvenser och kan inte
            drivas hur långt som helst. Samtidigt som ett av utrikesförvaltningens
            ansvarsområden biståndet fördubblats det senaste decenniet, har
            fler arbetsuppgifter lagts på personalen utan resursförstärkningar
            och flera ambassader lagts ner. Sverige satsar med sina 0,06 procent
            av BNP påfallande lite på sin utrikesförvaltning. Det ska jämföras
            med länder som Storbritannien som satsar 0,13 %, Tyskland som
            satsar 0,28 %, Finland som satsar 0,2 % och Norge som satsar 0,2
            % av BNP. Det råder således en märklig obalans mellan de resurser
            som per automatik satsas på bistånd och de resurser som avsätts
            för att bidra till att faktiskt genomföra bistånds-, handels-
            och utrikespolitiken. Naturligtvis får detta konsekvenser för
            Sveriges roll i världen.
          </p>
          <p xml:id="i-EnjnTKqzqoyCWENoasEbGR">
            Det har också riktats kritik mot att arbetsgivaransvaret ligger
            på den gemensamma förvaltingen, Förvaltningsavdelningen, i samverkan
            med Arbetsgivarverket. Detta uppfattas som att de viktigaste styrmedlen
            ligger utanför UD-ledningens kontroll. Det s.k. UVA-avtalet anses
            också ha drabbat utlandsstationerade ekonomiskt på ett dramatiskt
            sätt. Även den svaga svenska kronan har inneburit försämrade villkor
            för många. Andra problem som lyfts fram är att det har blivit
            svårare att rekrytera den mest kvalificerade personalen, inte
            minst till s.k. hardshiporter, att färre söker till diplomatutbildningen
            i jämförelse med tidigare år, medföljarproblematiken, ökad internadministration
            och det svaga IT-stödet.
          </p>
          <p xml:id="i-2CMN7rFGF9sGoN85CW8znp">
            I betänkande 2008/09:KU1 framhålls bl.a. att den pågående globaliseringen
            och de intensifierade relationer som följer av denna också gör
            att det är av avgörande vikt att på ett högkvalitativt sätt hävda
            svenska värderingar, Sveriges utrikes- och biståndspolitiska ställningstaganden
            samt våra kommersiella intressen. Enligt utskottet företräder
            utrikesförvaltningen i dessa sammanhang inte enbart staten utan
            är ett instrument också för näringslivet och andra samhällssektorer
            samt för att tillvarata enskilda medborgares intressen. Utrikesutskottet
            betonar att det för ett medelstort land som Sverige är fundamentalt
            att med en skicklig diplomati som verktyg kunna verka genom idémakt
            och att även på annat sätt utöva inflytande. Mot denna bakgrund
            anser utskottet att en bred översyn nu bör ske avseende Sveriges
            diplomatiska närvaro i världen samt utrikesförvaltningens funktion,
            kompetens och personalförsörjning. Intentionerna bakom de motioner
            som väckts i denna del av ärendet torde enligt utrikesutskottet
            därmed vara väl tillgodosedda.
          </p>
          <p xml:id="i-RSKVt5pBvkexwZURHuzUEi">
            För att kunna utveckla goda internationella kontaktytor i en
            tid då globaliseringen är en realitet behöver Sverige en stark
            och bred utrikesförvaltning. Sverige behöver kompetent och engagerad
            personal för att kunna vara en stark och tydlig röst för demokrati,
            mänskliga rättigheter, frihandel och fred liksom för att utveckla
            samarbetet mellan Sverige och andra länder på prioriterade områden.
            Oavsett vilka politiska prioriteringar och målsättningar vi har
            inom utrikespolitiken krävs att vi har rätt personal på UD och
            på våra utlandsmyndigheter. Personalen måste ha rimliga arbetsförhållanden
            och ha tid och möjligheter att i praktiskt arbete förverkliga
            politiken. En översyn av utrikesförvaltningen är otillräcklig.
            En genomgripande och framtidssyftande utredning är att förorda.
          </p>
        </div>
        <div xml:id="i-jZpe8iV5Z8Ne1wcsjn3A6" type="motSignatures">
          <list xml:id="i-6KSeeWVuJSutvXwgZEqXcy">
            <item xml:id="i-L31FiLuV7xAmNMAGDQeQnB" who="i-BoRLrCqi4prCw3N11EyJPF">
              Solveig Hellquist (fp)
            </item>
          </list>
        </div>
      </div>
    </body>
  </text>
</TEI>
