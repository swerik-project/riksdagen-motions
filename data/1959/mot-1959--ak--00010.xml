<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00010">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__10/mot_1959__ak__10-001.pdf"/>
      <fw xml:id="i-DVxNGqPHVpdQ9pDYHTGiFZ">
        Nr 10—15 Motioner i Andra kammaren, nr 10 år 1959 1
      </fw>
      <div xml:id="i-YMPS4nWKChv8TyyBsLCjMj" type="motHeader">
        <div xml:id="i-GNvCePoTmrvkty52GtbrYn" type="motTitle"/>
        <div xml:id="i-6S79U5rm5S8otfktUkAGD2" type="motSubmissionInfo"/>
      </div>
      <div xml:id="i-Ft7vPLiYwPbVavSSZvaVxz" type="motBody">
        <div xml:id="i-N33hytvqu6NN4odQFnKq8M">
          <p xml:id="i-Xn8vspaw7CvCwfMEpuUukQ">
            Nr 10
          </p>
          <p xml:id="i-RpNp2mqymgxuV887rbLLQn">
            Av herrar Rimmerfors och Larsson i Stockholm, om en översyn av
            bestämmelserna för avlöning av arkivarbetare.
          </p>
          <p xml:id="i-YPNZMeQeDT5v8p8QDGwZMn">
            Frågan om arkivarbetarnas lönevillkor har ett flertal gånger
            berörts i den svenska riksdagen, senast genom motioner vid A-riksdagen
            1958. Den 4 maj 1956 uttalade dåvarande socialministern, statsrådet
            Ericsson, i ett interpellationssvar, att »hjälpformen arkivarbetare
            är värdefull och därför bör bibehållas». Interpellanten hade riktat
            uppmärksamheten på att »arkiv- arbetarna är en grupp av medborgare
            som gör en värdefull insats i samhäl- let men som blivit styvmoderligt
            behandlade av statsmakterna. Det förhål- landet, att de utgör
            en relativt liten grupp, kan inte få motivera att de för- sättes
            i ett sämre läge än övrig friställd arbetskraft», hävdade interpellan-
            ten. I samband med interpellationssvaret underströk interpellanten
            också de orimliga förhållanden som uppkommer för en arkivarbetare,
            om hans hustru på grund av ålder eller invaliditet uppbär folkpension.
            Han straffas då med att få sin egen arbetstid begränsad och därmed
            en motsvarande minskning av sin redan förut mycket blygsamma lön.
            Herr statsrådet erkände den gången oförbehållsamt, att det finns
            fall, »där arkivarbetare utför samma arbete, som i verk och institutioner
            räknas som ordinarie uppgifter och som nor- malt betalas med andra
            och högre löner. Jag anser detta otillfredsställande. Denna olägenhet
            bör emellertid i sådana fall kunna rättas till genom att verken
            inom ramen för de anslag, som på vanligt sätt ställes till förfogande,
            betalar vad arbetet är värt». Interpellanten efterlyste först
            och främst en lönedifferentiering inom arkivarbetet, så att de
            mest kvalificerade skulle få större ersättning än okvalificerade.
            En sådan uppdelning i grupper hade en gång föreslagits av arbetsmarknadsstyrelsen.
            Frågan synes alltjämt vara olöst. Sedan 1934 sysselsättes inom
            arkivarbe- tet dels sådan intellektuell svensk arbetskraft, som
            av olika anledningar icke kunnat beredas sysselsättning på den
            öppna marknaden, dels efter kriget sådana intellektuella landsflyktiga,
            som tagits emot i Sverige. Att denna hjälpform varit till utomordentligt
            gagn för många, som genom krig och omvälvningar i respektive hemländer
            stått utan försörjningsmöjligheter i ett nytt land, där den allmänna
            arbetsmarknaden bland annat på grund av språksvårigheter varit
            stängd för dem, ligger i öppen dag. En annan sak är, om högt kvalificerade
            krafter inom denna grupp, vilka visser- ligen på grund av ålder
            eller andra omständigheter fortfarande har svårt alt tävla med
            andra krafter på den öppna marknaden, skall underbetalas av de
            svenska myndigheterna enbart därför att de är arkivarbetare. Det
            finns exempel på att vi sedan årtionden har sådana arbetare, med
            hög akademisk
          </p>
          <p xml:id="i-X5kfJTAK1wQApAmBPpvsd9">
            1 Bihang till riksdagens protokoll 1959.4 saml. Nr 10—15
          </p>
          <pb facs="riksdagen-motions-pdf/data/1959/mot_1959__ak__10/mot_1959__ak__10-002.pdf"/>
          <fw xml:id="i-WsMtNRFabP9b3h2tUpvVaN">
            2 Motioner i Andra kammaren, nr 10 år 1959
          </fw>
          <p xml:id="i-G1iJuRSXT4uBM9jvpT9C8T">
            utbildning och utomordentlig erfarenhet och förtrogenhet med
            främmande språk, som otvivelaktigt utför ett arbete, för vilket
            staten annars skulle få betala avsevärt högre arvoden. Det är
            för dessa människor djupt deprime- rande att de, trots sin obestridliga
            yrkesskicklighet i just de uppgifter för vilka staten använder
            dem, känner sig äta nådebröd och aldrig vågar drömma om att genom
            nya ansträngningar, exempelvis övertidsarbete, kun- na öka sina
            inkomster. Samhället synes nämligen ha sörjt för att de icke,
            vare sig inom eller utom tjänsten, skall kunna höja sin levnadsstandard.
            För heltidsanställda arkivarbetare är tjänstgöringstiden maximerad
            till 42 timmar per vecka. I ortsgrupp 2 ger detta en bruttoinkomst
            per månad av 635 kronor och i högsta ortsgrupp 680 kronor. Många
            har för Övrigt en- bart deltidstjänster med därpå beräknade löneförmåner.
            Vissa arbetare, som själva har folkpension eller vilkas make eller
            maka åtnjuter sådan pension, får exempelvis arbeta högst 24 timmar
            i veckan. Som jämförelse kan näm- nas att en högt kvalificerad
            arkivarbetare med heltid har cirka 1000 kr. mindre i årsinkomst
            är en vagnsstäderska i lägsta löneklassen. För många, som vet
            sig utföra ett högt kvalificerat arbete till gagn för dei svenska
            samhället, är dock främst känslan av att vara föremål för barmhär-
            tighet en mycket tung psykologisk belastning. Varje människa vill
            känna sig nyttig och få sin arbetsinsats något så när rättvist
            uppskattad. En så- dan människobehandling skulle också vara hedrande
            för det land, som bli- vit flyktingarnas nya hemland. Semesterledigheten
            kunde eventuellt också utformas med större generositet. En arkivarbetare,
            vanligen i sextioårs- åldern, har sammanlagt aderton dagars ledighet
            per år, medan ett ungt arkivbiträde har trettiotvå dagars ledighet.
            Medvetna om svårigheten att i denna blandform av arbetsanskaffning
            och flyktinghjälp, vad de utländska arkivarbetarna beträffar,
            skapa full rätt- visa, har vi ändå velat på nytt fästa riksdagens
            uppmärksamhet på en fråga av djupt mänsklig innebörd. Det bör
            icke kunna sägas att Sverige på ett för vederbörande förödmjukande
            sätt utnyttjar inflyttad arbetskraft, en- bart därför att en flykting
            genom vad han gått igenom från början befinner sig i ett underläge.
            Kvalificerat arbete bör betalas högre än okvalificerat. Detsamma
            gäller givetvis också de många svenska arkivarbetare, som be-
            röres av dessa bestämmelser inom arbetsmarknaden. Med hänvisning
            till vad ovan anförts vill vi föreslå, att riksdagen i skrivelse
            till Kungl. Maj:t måtte hemställa om en sådan översyn av bestämmelserna
            för avlöning av ar- kivarbetare, att ersättningen differentieras
            med hänsynsta- gande till vederbörandes utbildning och arbetets
            art.
          </p>
          <p xml:id="i-FqUMxxmSJfFxY1JRvphw6j" type="date">
            Stockholm den 16 januari 1959
          </p>
          <div xml:id="i-5RsEgPddLCEVe9FKJ6bgto" type="signatureBlock">
            <p xml:id="i-3dCPEyoLBS7rxncBLa11Ra" who="unknown" type="signature">
              Einar Rimmerfors Martin Larsson
            </p>
          </div>
        </div>
      </div>
    </body>
  </text>
</TEI>
