<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-02016">
  <teiHeader>
    <fileDesc>
      <titleStmt>
        <title>Upphörande av bistånd till den palestinska myndigheten</title>
        <author corresp="i-TKwDinNn4twnLieK52EXRu i-NXkJirA9Eh3xDV8PPU3eVE">av Björn Söder och Kent Ekeroth (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2016 av Björn Söder och Kent Ekeroth (båda SD)</title>
          <idno type="rdwebb">H3022016</idno>
          <rs type="number">2016</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3022016/text</ref>
          <ref type="dokument_url_html">http://data.riksdagen.se/dokument/H3022016</ref>
          <ref type="dokumentstatus_url_xml">http://data.riksdagen.se/dokumentstatus/H3022016</ref>
          <ref type="docx">http://data.riksdagen.se/fil/E09C601F-3DB6-44A4-8F2F-A78FA4305272</ref>
          <ref type="pdf">http://data.riksdagen.se/fil/FBAAFA40-D16D-4D02-A33F-EE0802D68AB4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BjLbH3koJJaePTZ7VXVCsC" type="signed"/>
        <correspContext corresp="i-BjLbH3koJJaePTZ7VXVCsC">
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-NXkJirA9Eh3xDV8PPU3eVE"/>
        </correspContext>
        <correspAction xml:id="i-NPBpfQy1oobiGGyKPRy5KZ" type="submitted">
          <date when="2015-10-06"/>
          <time when="11:28:19"/>
        </correspAction>
        <correspAction xml:id="i-4SsZQY53qfNn5E8PYkKuBZ" type="referred">
          <date when="2015-10-13"/>
        </correspAction>
        <correspAction xml:id="i-KoGMrHXDvXcqP6heK7HE6n" type="assigned">
          <date when="2016-08-31"/>
          <time when="08:40:41"/>
        </correspAction>
        <correspContext corresp="i-KoGMrHXDvXcqP6heK7HE6n">
          <ref type="assignedTo">Utrikesutskottet</ref>
        </correspContext>
        <correspAction xml:id="i-61hY7jvc51ghqtBneJz91A" type="behandlas_i"/>
        <correspContext corresp="i-61hY7jvc51ghqtBneJz91A">
          <ref type="uppgift">2015/16:UU2</ref>
          <ref type="ref_dok_id">H301UU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Cp6f72MvxqWHQs6XwgbE3a" type="motHeader">
        <div xml:id="i-Pwi2jRZXiSLAUUvhwoBiMx" type="motTitle">
          Motion till riksdagen 2015/16:2016 av Björn Söder och Kent Ekeroth
          (båda SD) Upphörande av bistånd till den palestinska myndigheten
        </div>
      </div>
      <div xml:id="i-YMWqy1fKNRdwrhvsVdur3A" type="motBody">
        <div xml:id="i-gMgRGP1cmEaHxkpfyoDEh" type="motProposal" subtype="förslag">
          <head xml:id="i-XgW83tS6donYoTWzuRzLzT">
            Förslag till riksdagsbeslut
          </head>
          <list xml:id="i-H1neBFoBPozooK3K3hqzs" style="ol">
            <item xml:id="i-VbREhkyU8ps5rhx5Nv7UWt">
              Riksdagen ställer sig bakom det som anförs i motionen om att
              upphöra med allt bistånd till den palestinska myndigheten och
              tillkännager detta för regeringen.
            </item>
          </list>
        </div>
        <div xml:id="i-4che5UgaW5kMng9zKykZfV" type="motContent">
          <head xml:id="i-8xzgnPeP1LHVvygyCWKzvQ" type="h1">
            Motivering
          </head>
          <p xml:id="i-S4J3ZBwNCtbFuWcbGwSNG9">
            Sverige är idag en stor biståndsgivare till palestinierna. Sedan
            2006 ger Sverige varje år svenska biståndspengar direkt till den
            palestinska myndigheten genom EU-kommissionen och finansieringsmekanism
            Pegase. Biståndet uppgår till omkring 700 miljoner per år, varav
            200 miljoner kronor i ”statsbyggande bistånd” till den palestinska
            myndigheten. Den nya svenska regeringen har nu signalerat att
            man dessutom tänker utöka biståndet till palestinierna. EU, som
            är den största bidragsgivaren till palestinierna, bidrar med flera
            miljarder varje år.
          </p>
          <p xml:id="i-6SAdXwjnD2MfsHyysPnfNx">
            När Osloavtalet slöts i september 1993 mellan PLO och Israel
            ställdes krav på att PLO ändrade de artiklar i den palestinska
            nationella stadgan som förnekade Israels rätt att existera. 1998
            togs till exempel artikel 9, som handlar om att väpnad kamp är
            det enda sättet att befria Palestina på, och artikel 15, som handlar
            om att befrielsen av Palestina är en arabisk plikt och kräver
            att sionismen tillintetgörs, bort från 1968 års palestinska nationella
            stadga. Trots detta ligger samma nationella stadga kvar på en
            rad olika officiella myndighetssidor och facebooksidor för den
            palestinska myndigheten.
          </p>
          <p xml:id="i-91B4XFNDLQgccyThSrZSsV">
            Man kan alltså med fog anta att överenskommelsen från 1993 aldrig
            egentligen har varit aktuell från den palestinska sidan att följa.
            Det övergripande målet från palestiniernas sida om att förinta
            staten Israel och att ingen judisk stat skall få existera kvarstår
            inom den palestinska myndigheten. Detta styrks också av väldigt
            många andra händelser och agerande.
          </p>
          <p xml:id="i-42JFv3L35dRHKakJgkcqG8">
            I palestinska skolböcker raderar man systematiskt alla judiska
            och israeliska kopplingar till landet. I skolböcker där man visar
            ett gammalt frimärke från det palestinska mandatet har man raderat
            bort den hebreiska texten och i boken ”Historia över gamla civilisationer”
            skriver man att ”Levanten består numera av staterna Palestina,
            Jordanien, Libanon och Syrien”. Staten Israel nämns överhuvudtaget
            inte trots att det är en naturlig del av det område som förr avsågs
            med Levanten.
          </p>
          <p xml:id="i-HhBm84uG8Up3zxsqynPmqL">
            På en facebooksida för den palestinska skolan Taluza från den
            17 mars 2013 visar man hur elever målar kartor över Palestina
            på skolans väggar. På dessa bilder existerar inget Israel utan
            endast Palestina. På en annan facebooksida för Iktabaskolan för
            flickor i Tulkarm visas den 22 maj 2012 en bild på Adolf Hitler
            med citatet ”Jag kunde ha dödat alla judar i världen, men sparade
            några så ni vet varför jag dödade dem”. Även flickskolan Anabtas
            i Tulkarm facebooksida finns den 26 januari 2012 bild på Hitler
            med samma budskap.
          </p>
          <p xml:id="i-FTPqaFymhge6PA6uJwA3b4">
            Det PLO-sponsrade barnmagasinet Zayzafuna, som grundades av den
            palestinska myndigheten, framställer Hitler som en förebild. I
            februari 2011 publicerades en uppsats av en flicka som beskriver
            en dröm, i vilken hon möter prominenta personer som beskrivs som
            förebilder. Bland annat möter hon matematikern Al-Khwarizmi, den
            egyptiske författaren Naguib Mahfouz, erövraren Saladin och Hitler.
            Hon skriver om hur hon står framför fyra dörrar. Bakom en av dem
            finns Adolf Hitler. Hon ställer en fråga till honom. ”Är du den
            som dödade judarna?” Han svarar: ”Ja, jag dödade dem så ni alla
            skall förstå att de är en nation som sprider förstörelse över
            hela världen. Och vad jag ber dig om är att vara uthållig och
            tålmodig gällande lidandet som Palestina upplever från deras sida.”
            Flickan svarar: ”Tack för rådet.”
          </p>
          <p xml:id="i-Dr8pYnPjqwXDk9szZDFGdQ">
            I ett tidningsmagasin från det palestinska utbildningsministeriet
            talar man om att när man väl är lika utrustade som israelerna
            skall man återvända till Haifa. Andraklassare får lära sig att
            Israel ockuperat Haifa och attackerat palestiniernas land, gjort
            människor rädda, dödat dem och utvisat dem från platser där de
            levde.
          </p>
          <p xml:id="i-9WBuZZH6qVjuhpXfFxFLbf">
            I textboken ”Grunderna för tron” i islamiska studier, utgiven
            av det palestinska utbildningsministeriet, skriver man: ”Kampen
            mot judarna och segern över dem: Allahs budbärare har redan meddelat
            slutet för judarnas förtryck av landet och avlägsnandet av deras
            korruption och erövring av det. […] (Guds budbärare sade) uppståndelsen
            kommer inte att komma förrän muslimerna bekämpar judarna. Muslimerna
            kommer att döda dem och när en jude gömmer sig bakom en klippa
            eller ett träd säger klippan eller trädet: ’O muslim, o Guds dyrkare,
            det finns en jude bakom mig, kom och döda honom’. Förutom gharquadträd
            för de är judarnas träd.”
          </p>
          <p xml:id="i-QgxZJ9xGuUB3C3GV4wsoQL">
            Denna text finns även på facebooksidorna för Al-Khansas nya grundskola
            för flickor i Jenin och Iktaba flickskola i Tulkarm. Den 17 november
            2012 och den 22 januari 2012 publicerades tecknade bilder på en
            muslim som jagar en jude, som gömmer sig bakom ett träd och där
            trädet säger: ”O muslim, o Guds dyrkare, det finns en jude bakom
            mig, kom och döda honom.”
          </p>
          <p xml:id="i-5tTMxitJo4GyD8zsPT76q8">
            I palestinsk barn-tv från den 22 mars 2013 framställer man judarna
            som grisars avkommor och att de mördar barn med gevär och skär
            av armar och ben med sten och knivar samt våldtar kvinnor i kvartershörnen.
            Man ställer frågan var jihadkrigarna befinner sig och var rädslan
            för Allah finns i Jerusalem som är befläckat av sionisterna.
          </p>
          <p xml:id="i-MdNWqUe9i5237QLxSc5np6">
            Alla förstår givetvis att när lärare och utbildningsmaterial
            pådyvlar unga barn och elever sådana här bilder odlas hat. Och
            det är tydligen precis vad den Palestinska myndigheten vill. För
            trots överenskommelsen från 1993 där ett av kraven var att ta
            avstånd från terrorism och andra typer av våld och ta ansvar för
            alla PLO-element och personal för att säkerställa att de lyder
            och för att förhindra överträdelser och bestraffa den som bryter
            mot PLO:s åtaganden har man gjort precis tvärtom.
          </p>
          <p xml:id="i-C9DaHxQcTZA4YsAyx9EaKi">
            I palestinsk tv hyllar man kontinuerligt personer som begått
            terrordåd. En av dem som hyllas ledde en självmordsattack på en
            pizzeria i Jerusalem i augusti 2001 där femton personer (varav
            sju var barn) dog. Antisemitiska budskap om en bättre värld utan
            Israel och judar får också spridas i palestinsk tv. Den 9 januari
            2012 sändes, via tv, firandet av Fatahs bildande. Den palestinska
            myndighetens officiella mufti talade då om ”vårt krig mot apornas
            och grisarnas ättlingar” (dvs. judarna).
          </p>
          <p xml:id="i-Um4E2QW77AQwmugSjtF4aE">
            Den palestinska myndigheten inte bara uppmuntrar till terrordåd
            utan belönar även personer som dödar judar genom att ge dessa
            personer en månadslön på 25 000 kronor (fyra gånger mer än en
            palestinier tjänar på arbeten i områden som är kontrollerade av
            den palestinska myndigheten) under fängelsetiden.
          </p>
          <p xml:id="i-NjZfC19Ygfujes419yLmKV">
            I maj 2013 besökte undertecknad Israel. Strax innan hade en judisk
            man knivmördats då han stod och väntade på bussen. Gärningsmannen
            gick bara förbi och helt oprovocerat drog han upp en kniv och
            började hugga ned den judiska mannen, en fembarnspappa, som arbetade
            som sjukhusclown för att göra tillvaron enklare för sjuka barn.
            Efter att ha stuckit ned honom vid busshållplatsen drog gärningsmannen
            upp en pistol och började skjuta för att döda fler judar. Israelisk
            militär sköt då ned gärningsmannen med ett icke-dödande skott
            och tog honom till sjukhus för omplåstring av honom. Gärningsmannen
            kommer under sin fängelsetid nu bli rikligt belönad av den palestinska
            myndigheten, som förser honom med pengar som kommer från den generella
            budgeten, som i sin tur finansieras med biståndsmedel från bland
            annat Sverige och EU.
          </p>
          <p xml:id="i-CkAmVWoV93JGxAzEcWjcqG">
            En annan av de terrorister som är berättigad till lön enligt
            palestinska myndighetens regler dömdes 2004 till 67 livstidsstraff.
            Han fälldes för att vara hjärnan bakom en serie självmordsattacker
            med totalt 66 döda. En annan dömdes 1996 till 37 livstidsstraff
            för att bl.a. ha lett en terroristgrupp som utförde självmordsattacker
            mot en buss i Jerusalem samt en annan attack. Totalt dog 46 personer
            och 100 skadades.
          </p>
          <p xml:id="i-9tTzewRdhbj6NYzpeNUBd6">
            Samtidigt som Sverige och EU ger bistånd till den Palestinska
            myndigheten bromsar man projekt som skulle innebära att palestinska
            män i områden, kontrollerade av den palestinska myndigheten, skulle
            kunna höja sin medellivslängd från de idag 50 åren till vad palestinska
            män har för medellivslängd i Israel, som är 76 år. Vid universitetet
            i Ariel sökte man projektpengar från EU för att komma tillrätta
            med de lungsjukdomar som palestinier drar på sig då de blir förgiftade
            genom de uppvärmningsmetoder man använder. Likaså sökte man projektpengar
            till vattenreningsmetoder. Dessa projekt skulle leda till att
            palestinier fick drägligare levnadsförhållanden inne på områden
            kontrollerade av den palestinska myndigheten. Men universitetet
            fick avslag på projektpengar på grund av att det ligger i Ariel,
            som man påstår är på ”ockuperat område” på Västbanken.
          </p>
          <p xml:id="i-DwQQ5spzdq4uXS9ihNwrCi">
            Konflikten med Israel består inte i bråk kring ett eget land.
            I samband med att det brittiska Palestinamandatet upphörde 1948
            hade palestinierna en egen stat i Jordanien. Det var uppenbart
            inte tillräckligt eftersom man omedelbart när Israel utropade
            självständighet anföll Israel. Konflikten grundar sig på självaste
            existensen av staten Israel och existensen av en judisk stat.
            Slutmålet är att eliminera den judiska staten och etablera en
            palestinsk stat på hela området och konflikten kommer aldrig att
            upphöra tills detta har skett. Demoniseringen och avhumaniseringen
            av ”sionisterna”, judarna allmänt och Israel särskilt och bosättarna
            över allt annat fortsätter. Terrorister framställs som hjältar
            och förebilder.
          </p>
          <p xml:id="i-7toCTfGRxE55QHiekhjpWK">
            Det är självfallet inte försvarbart att Sverige eller EU betalar
            ut stora ekonomiska medel till den palestinska myndigheten utan
            att kräva fullständig transparens om vart pengarna går och att
            den palestinska myndigheten omedelbart upphör med att låta högt
            uppsatta PLO- och Fatah-personer stoppa pengar i egna fickor,
            finansiera terrorverksamhet och att belöna fängslade terrorister
            i Israel. Därför bör Sverige upphöra med biståndet till palestinierna.
          </p>
        </div>
        <div xml:id="i-5XckwjRWaGKrRTRHB2Xxrp" type="motSignatures">
          <list xml:id="i-BsWB98mv1V974Ws2BKDPyx">
            <item xml:id="i-D1nNLNphu5vRt4ZaYxVUBi" who="i-TKwDinNn4twnLieK52EXRu">
              Björn Söder (SD)
            </item>
            <item xml:id="i-VzARXVc7htQBucXte9Yo5j" who="i-NXkJirA9Eh3xDV8PPU3eVE">
              Kent Ekeroth (SD)
            </item>
          </list>
        </div>
      </div>
    </body>
  </text>
</TEI>
