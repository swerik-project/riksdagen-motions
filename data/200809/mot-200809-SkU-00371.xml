<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00371">
  <teiHeader>
    <fileDesc>
      <titleStmt>
        <title>Svartarbete och oseriös verksamhet inom byggbranschen</title>
        <author corresp="i-NhqvviMR3JAxbwn9T7i1dL i-76ETKL7PQscJy3dmshR8mr">av Claes-Göran Brandin och Lars Mejern Larsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svartarbete och oseriös verksamhet inom byggbranschen</title>
          <idno type="rdwebb">GW02Sk371</idno>
          <rs type="number">Sk371</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk371/text</ref>
          <ref type="dokument_url_html">http://data.riksdagen.se/dokument/GW02Sk371</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk371</ref>
          <ref type="doc">http://data.riksdagen.se/fil/90F3188F-D2FD-4B90-B6B4-0AA761DFE137</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NhqvviMR3JAxbwn9T7i1dL</idno>
            <name>Claes-Göran Brandin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4Nm2zLc8sP8REdbag9PR2c" type="signed"/>
        <correspContext corresp="i-4Nm2zLc8sP8REdbag9PR2c">
          <note type="signatory" corresp="i-NhqvviMR3JAxbwn9T7i1dL"/>
          <note type="signatory" corresp="i-76ETKL7PQscJy3dmshR8mr"/>
        </correspContext>
        <correspAction xml:id="i-4iKszdjxNgL9VDjK2S1cKP" type="numbering">
          <date when="2008-10-07"/>
        </correspAction>
        <correspAction xml:id="i-QHvqKZRxqLP257RJj5GmV5" type="submission">
          <date when="2008-10-06"/>
        </correspAction>
        <correspAction xml:id="i-PSvyLk2ZK54eRaYZZwTGJN" type="transfer">
          <date when="2008-10-03"/>
        </correspAction>
        <correspAction xml:id="i-A5Jo77AHuuyZa5Qh8dXmfr" type="assigned"/>
        <correspContext corresp="i-A5Jo77AHuuyZa5Qh8dXmfr">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-EenaByAKUFkkN7WZvAcx39">
            Förslag till riksdagsbeslut
          </head>
          <list style="ol">
            <item xml:id="i-FY1Q3dTpkUrGnt5tivN6No">
              Riksdagen tillkännager för regeringen som sin mening vad som
              anförs i motionen om legitimationsplikt och närvaroredovisning
              på byggarbetsplatser samt att dessa krav även ska omfatta entreprenörer
              och underentreprenörer.
            </item>
            <item xml:id="i-5kXqn6ei3s9yMTBtKNzEhF">
              Riksdagen tillkännager för regeringen som sin mening vad som
              anförs i motionen om personalliggare i byggbranschen och oanmälda
              kontroller av dessa.
            </item>
            <item xml:id="i-Tsm7whG9gkoTJbB6fHmacP">
              Riksdagen tillkännager för regeringen som sin mening vad som
              anförs i motionen om individuell redovisning av skatter och avgifter
              inom byggbranschen.
            </item>
            <item xml:id="i-3sVvqesD5mDmWwusDYY7bf">
              Riksdagen tillkännager för regeringen som sin mening vad som
              anförs i motionen om en restriktivare hållning till F-skattsedel
              till personer dömda för skattefusk och ekonomisk brottslighet.
            </item>
            <item xml:id="i-SqMRibtQMxQev5w56P33Gy">
              Riksdagen tillkännager för regeringen som sin mening vad som
              anförs i motionen om behovet av lagstiftning mot bulvaner och
              målvakter inom byggbranschen.
            </item>
            <item xml:id="i-JmSRgrGV8bqcnDuJVCG6Pn">
              Riksdagen tillkännager för regeringen som sin mening vad som
              anförs i motionen om att ställa krav på skriftliga avtal vid uthyrning
              av arbetskraft för att försvåra oseriös verksamhet. 1
            </item>
            <item xml:id="i-XQ9BaPi6YXP2De65KstEUn">
              Riksdagen tillkännager för regeringen som sin mening vad som
              anförs i motionen om att Skatteverket bör verka för att vissa
              offentliga uppgifter om företag ska finnas tillgängliga via Internet
              samt utveckla sin informationsverksamhet.
            </item>
            <item xml:id="i-L76qCDPLcKBy9uFLfRoTQz">
              Riksdagen tillkännager för regeringen som sin mening vad som
              anförs i motionen om att utvärdera omvänd skattskyldighet för
              moms på byggtjänster.
            </item>
            <item xml:id="i-LdN7SCAqTGYjiZSP19KBU5">
              Riksdagen tillkännager för regeringen som sin mening vad som
              anförs i motionen om att bekämpa missbruk av ersättningar från
              olika delar av välfärdsystemet.
            </item>
          </list>
          <p xml:id="i-LC1kMbZmVKz287WkLseuCE">
            1 Yrkande 6 hänvisat till AU.
          </p>
        </div>
        <div type="motContent">
          <head xml:id="i-CBuBvQfvtfeKAMKS4cb6T4" type="h1">
            Motivering
          </head>
          <p xml:id="i-WgGUGvtkUW27AchzcNbH8u">
            Byggbranschen i samverkan, som består av byggfacken och byggarbetsgivarna,
            tar avstånd från svartarbete och annan oseriös verksamhet inom
            byggsektorn. Från fack och arbetsgivare finns en gemensam vilja
            att få en sund konkurrens inom byggbranschen och åstadkomma säkra
            arbetsförhållanden för de anställda. De många olyckor som under
            året drabbat byggarbetsplatser är oroande tecken som kan bero
            på just bristande ordning och reda ute på arbetsplatserna. Inte
            minst därför borde byggbranschens krav i åtgärdsprogrammet Byggbranschen
            i samverkan i stort antas av riksdagen.
          </p>
          <p xml:id="i-TXbZBxKiLXo3KzFKGm8maj">
            Många av de krav som finns i programmet skulle också kunna tillämpas
            i andra branscher inte minst personalliggare och oanmälda kontrollbesök
            av Skatteverkets personal.
          </p>
          <p xml:id="i-7XjFU9CL9a6QwpcVGouxuH">
            Vi menar att riksdagen bör ställa sig bakom följande krav i programmet:
          </p>
          <p xml:id="i-TW1vVz7RG5d4RHftGPxoED">
            Inför ID06 Allmänna bestämmelser om legitimationsplikt och närvaroredovisning
            på byggarbetsplatserna. ID06 innebär krav på behörighetskort för
            företagens medarbetare, underentreprenörer och för medarbetare
            från uthyrningsföretag samt registrering av alla som vistats på
            arbetsplatsen. Namnbrickor är till för att göra arbetsplatsen
            mindre anonym. Närvaroredovisning med hjälp av behörighetskort
            bidrar till en effektivare och säkrare arbetsplats samtidigt som
            den gör det möjligt för Skatteverket att i efterhand stämma av
            vilka som arbetat på en viss arbetsplats. Byggföretaget NCC tillämpar
            redan ID06 och bostadsbolaget Poseidon i Göteborg ställer också
            krav på det.
          </p>
          <p xml:id="i-QyQ1xxz5XM38nvYNzd69qb">
            Beställarna bör i kontraktshandlingarna uppmuntras kräva att
            entreprenörer och underentreprenörer följer reglerna om legitimationsplikt
            och närvaroredovisning.
          </p>
          <p xml:id="i-AB8wVDPZE4GqEm4AGg5sUL">
            Där ska även rätten till uppföljning på arbetsplatsen framgå.
            Om svartarbete ska kunna förhindras är det viktigt att både beställare
            och entreprenörer verkar gemensamt för att dessa rutiner följs
            och att beställare, företag och anställda har en avståndstagande
            attityd till svartarbete.
          </p>
          <p xml:id="i-5H3w537xhWSd29sYbo5SxU">
            Skatteverket ska få möjlighet att oanmält besöka byggföretag/arbetsplats
            för kontroll av närvaroredovisningen. För restauranger och frisörer
            har införts en lag om att dessa ska ha en personalliggare samt
            att Skatteverket ska få möjlighet att oanmält kontrollera liggaren
            mot de faktiska förhållandena. Projektet med personalliggare har
            varit ytterst framgångsrikt och bör inte minst därför nu också
            börja gälla inom byggbranschen.
          </p>
          <p xml:id="i-RK1FH23tgjkwWLuosSrzeB">
            Idag ska företag redovisa sina skatter och avgifter i en klumpsumma
            månadsvis. Av denna redovisning framgår inte hur många anställda
            som inbetalningen avser. En inbetalning på 50 000 kronor kan gälla
            för 4 anställda likaväl som för 40. Oseriösa aktörer kan upprätthålla
            en legitim fasad genom att sköta sina inbetalningar men på en
            felaktig nivå. Genom individuell skattedeklaration (iSKD) d.v.s.
            att koppla inbetalningen till enskilda individer så försvåras
            redovisning av oriktiga siffror och det skapas möjlighet att bedöma
            realismen i inbetalningen. Den anställde ska också själv kunna
            kontrollera att skatter och avgifter är inbetalda för honom/henne.
            På så vis kan den anställde säkerställa att arbetsgivaravgift
            och preliminär skatt har betalats in. Med dagens moderna teknik
            innebär förslaget försumbart merarbete för företagen.
          </p>
          <p xml:id="i-7ysqVyuU5HKmKTak2ALbx4">
            Det är idag inga problem att få F-skattsedel. Skatteverket har
            visat att antalet F-skattsedelsinnehavare stadigt ökat. Antalet
            ansökningar år 2006 var 78 876 och bara en procent, 784 stycken,
            avslogs. Därför bör snarare kraven på de personer och företag
            som ansöker om F-skatt skärpas. En tuffare vandelsprövning måste
            ske så att F-skattsedel inte beviljas företag där företagsledare
            och styrelsemedlemmar tidigare dömts för skattefusk och annan
            ekonomisk brottslighet.
          </p>
          <p xml:id="i-Vg4YLnAyhstFY7iLL8CGfg">
            Bulvaner och så kallade målvakter måste stoppas. I beskrivningar
            av de olika typer av härvor som förekommer i byggbranschen finns
            ofta en rad företag i underleverantörsleden mellan vilka arbetskraft
            förmedlas och fakturering sker. De personer som ska redovisa verksamheten
            byts ständigt ut. Företagen har kort livslängd. De försätts regelmässigt
            i konkurs till följd av skönbeskattning av mervärdesskatt och
            arbetsgivaravgifter. Bulvaner och målvakter förekommer systematiskt
            i styrelsen för dessa bolag. Det behövs lagstiftning mot dessa
            två företeelser.
          </p>
          <p xml:id="i-VvAsgidB3tEpHiw1D44FdJ">
            I den gällande lagen finns inga krav på att uthyrd arbetskraft
            ska redovisas på något sätt. Det är därför troligt att lagstiftningen
            underlättat olika slags svartarbetskonstruktioner. Genom att ställa
            krav på skriftliga avtal vid uthyrning av arbetskraft försvåras
            sådan oseriös verksamhet.
          </p>
          <p xml:id="i-Te8FMMs18d1DnukU2vjB6k">
            Skatteverket bör verka för att vissa offentliga uppgifter om
            företag ska finnas tillgängliga via Internet. Om beställare av
            byggtjänster på detta sätt enkelt kan få uppgift om huruvida en
            tilltänkt entreprenör sköter sina skattebetalningar, är registrerad
            som arbetsgivare, betalar moms etc. så skulle anlitandet av seriösa
            entreprenörer underlättas väsentligt. Osund konkurrens från oseriösa
            byggare skulle genom detta motarbetas.
          </p>
          <p xml:id="i-MQ3H9M2WrBK9hunwmW9L4v">
            Skatteverkets informationsverksamhet innebär i korthet att Skatteverket
            hjälper beställaren med offentliga uppgifter om entreprenörer
            samt deras underentreprenörer under upphandlingen och löpande
            under den tid ett projekt pågår. Förebyggande information och
            tydliga kontaktvägar är viktiga för samarbetet mellan företagen
            och Skatteverket. Erfarenheterna från de projekt som genomförts
            är goda. Verksamheten har hittills fokuserat på stora projekt
            men bör utvecklas till att omfatta även mindre projekt.
          </p>
          <p xml:id="i-2FuLXfpZx53CnfWm1mxe9Z">
            Från den 1 juli 2007 infördes omvänd skattskyldighet för moms
            på byggtjänster.
          </p>
          <p xml:id="i-2LMdtRXARHEJCfhWpQH524">
            Det innebär att en beställare som är byggföretag redovisar momsen
            i sin skattedeklaration och drar av, normalt sett, samma belopp
            som ingående moms. Systemet innebär att moms på en byggtjänst
            betalas först när slutkonsumenten (beställare som inte är byggföretag)
            ska faktureras. Att flytta fram momsredovisningen i entreprenadkedjan
            förhindrar momsbedrägerier och minskar indirekt risken för svartarbete.
            Skatteverket bör ges i uppdrag att följa upp hur de nya reglerna
            tillämpats och ha beredskap för att utveckla reglerna.
          </p>
          <p xml:id="i-UEE4iMEYUtMXZgsu7zuU26">
            Avslutningsvis menar vi att det är det bra om Skatteverket i
            samverkan med andra myndigheter bekämpar missbruk av ersättningar
            från olika delar av välfärdsystemet. Den som lyfter a-kassa eller
            sjukersättningar ska inte samtidigt kunna jobba svart. Svartjobbaren
            är besläktad med svartfoten, strejkbrytaren. Han är osolidarisk
            mot sina kamrater och förstör för alla. Skatteverket har i sin
            rapport Svartköp och svartjobb i Sverige föreslagit ett system
            med en central varigenom dagens 60 olika bidragssystem kunde slussa
            sina pengar. Genom denna samordning kan felaktiga bidragsutbetalningar
            förhindras. Denna idé bör Skatteverket få möjlighet att arbeta
            vidare med.
          </p>
        </div>
        <div type="motSignatures">
          <list>
            <item xml:id="i-VP5Trw9Pf7Afb1yug5dGiN" who="i-NhqvviMR3JAxbwn9T7i1dL">
              Claes-Göran Brandin (s)
            </item>
            <item xml:id="i-EAyXn16MXnfX135KFuFYJX" who="i-76ETKL7PQscJy3dmshR8mr">
              Lars Mejern Larsson (s)
            </item>
          </list>
        </div>
      </div>
    </body>
  </text>
</TEI>
