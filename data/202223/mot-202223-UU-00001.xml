<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UU-00001">
  <teiHeader>
    <fileDesc>
      <titleStmt>
        <title>med anledning av skr. 2021/22:236 Resultatskrivelse om utvecklingssamarbete och humanitärt bistånd genom multilaterala organisationer</title>
        <author corresp="i-7EGhEVdWhirq9oiHvVcrQR">av Lotta Johnsson Fornarve m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1 av Lotta Johnsson Fornarve m.fl. (V)</title>
          <idno type="rdwebb">HA021</idno>
          <rs type="number">1</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HA021/text</ref>
          <ref type="dokument_url_html">https://data.riksdagen.se/dokument/HA021</ref>
          <ref type="dokumentstatus_url_xml">https://data.riksdagen.se/dokumentstatus/HA021</ref>
          <ref type="pdf">https://data.riksdagen.se/fil/6DB768FB-2543-49AA-A068-F532E7BEFC21</ref>
          <ref type="docx">https://data.riksdagen.se/fil/5519F501-19AB-444D-B87B-3C03BE757BAC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Hn2xAAaqgQLyS3k5RBuXkb</idno>
            <name>Andrea Andersson Tay</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-U8W4uUAKEoMtNdRs3JJRK8</idno>
            <name>Kajsa Fredholm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda W Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-6y8S41VNXvh8rHk317kzwP"/>
        <correspContext corresp="i-6y8S41VNXvh8rHk317kzwP">
          <ref>Skrivelse 2021/22:236</ref>
        </correspContext>
        <correspAction xml:id="i-3AEXVhLzkEzadw2CM2zSec" type="signed"/>
        <correspContext corresp="i-3AEXVhLzkEzadw2CM2zSec">
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-Hn2xAAaqgQLyS3k5RBuXkb"/>
          <note type="signatory" corresp="i-U8W4uUAKEoMtNdRs3JJRK8"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-PAfMpaW8KP2UfRTBpXARTc"/>
        </correspContext>
        <correspAction type="submitted" xml:id="i-RqCNFTFLshfV7utwwJr6nR">
          <date when="2022-09-30"/>
          <time when="16:03:49"/>
        </correspAction>
        <correspAction type="reviewed" xml:id="i-F8DNnt1gdhRgoUkxYD2tbB">
          <date when="2022-10-07"/>
          <time when="18:49:00"/>
        </correspAction>
        <correspAction type="dismissed" xml:id="i-5ydYxxCVtCnyVMcfucqxCQ">
          <date when="2022-10-11"/>
        </correspAction>
        <correspAction type="referred" xml:id="i-ADzGmgqGSVNxRN8ScLJWm2">
          <date when="2022-10-12"/>
        </correspAction>
        <correspAction type="assigned" xml:id="i-ERh8tq8E4BvrMys9Xqtcq1">
          <date when="2023-03-15"/>
          <time when="16:29:45"/>
        </correspAction>
        <correspContext corresp="i-ERh8tq8E4BvrMys9Xqtcq1">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-USSrXi2jZeb7fphanZBMkw"/>
        <correspContext corresp="i-USSrXi2jZeb7fphanZBMkw">
          <ref type="uppgift">2022/23:UU3</ref>
          <ref type="ref_dok_id">HA01UU3</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU3</ref>
          <ref type="ref_dok_titel">Resultatskrivelse om utvecklingssamarbete och humanitärt bistånd genom multilaterala organisationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1 av Lotta Johnsson Fornarve m.fl. (V) med anledning av skr. 2021/22:236 Resultatskrivelse om utvecklingssamarbete och humanitärt bistånd genom multilaterala organisationer</div>
      </div>
      <div type="motBody">
        <div type="motProposal" subtype="förslag">
          <head xml:id="i-Dqvq4fQxkWKj87CSs268vH">
            1 Förslag till riksdagsbeslut
          </head>
          <list style="ol">
            <item xml:id="i-MVkjtLjUTziQ1ovvduWNUz">
              Riksdagen ställer sig bakom det som anförs i motionen om att
              Sverige bör verka för att fler länder ökar sitt kärnstöd till
              det multilaterala biståndet, och detta tillkännager riksdagen
              för regeringen.
            </item>
            <item xml:id="i-DzGMByL4Nzzq4BDkNoNKwD">
              Riksdagen ställer sig bakom det som anförs i motionen om att
              jämställdhetsperspektivet måste omsättas i praktiken genom hela
              det svenska multilaterala utvecklingssamarbetet och tillkännager
              detta för regeringen.
            </item>
            <item xml:id="i-9ytTm9ycunbALurSdj6tda">
              Riksdagen ställer sig bakom det som anförs i motionen om att
              Sverige bör ha som mål att minst 50 procent av det multilaterala
              biståndet ska gå till flickor och kvinnor och tillkännager detta
              för regeringen.
            </item>
            <item xml:id="i-2pGJMjdKccrpYMkG7U15xY">
              Riksdagen ställer sig bakom det som anförs i motionen om att
              Sverige bör verka för att EU, relevanta FN-organ, Världsbanken
              och de regionala utvecklingsbankerna förstärker sitt jämställdhetsarbete
              med målet att minst 50 procent av allt utvecklingssamarbete ska
              gå till flickor och kvinnor och tillkännager detta för regeringen.
            </item>
            <item xml:id="i-5fEhtZYd5E452PvnhbnzQ1">
              Riksdagen ställer sig bakom det som anförs i motionen om att
              regeringen bör säkerställa att andelen multilateralt bistånd som
              avsätts för arbete med sexuell och reproduktiv hälsa och rättigheter
              (SRHR) uppgår till minst 10 procent av det multilaterala biståndet
              och verka inom EU och FN för att övriga biståndsgivare följer
              Sveriges exempel, och detta tillkännager riksdagen för regeringen.
            </item>
            <item xml:id="i-XqT5bLwseCdSa2kc1txaJY">
              Riksdagen ställer sig bakom det som anförs i motionen om att
              regeringen bör öka stödet till sexuell och reproduktiv hälsa och
              rättigheter (SRHR) i det humanitära biståndet och tillkännager
              detta för regeringen.
            </item>
            <item xml:id="i-HdRj5giA4joHjZ7DCnCm8z">
              Riksdagen ställer sig bakom det som anförs i motionen om att
              regeringen bör verka för effektiv finansiering till civilsamhället
              genom multilaterala organisationer och i den internationella givarsamordningen
              och tillkännager detta för regeringen.
            </item>
            <item xml:id="i-PknLXmRaSvPGPpqjfrzmh7">
              Riksdagen ställer sig bakom det som anförs i motionen om att
              Sverige såväl som enskilt land som medlem i EU och FN ska verka
              för att allt multilateralt utvecklingsbistånd ska följa biståndseffektivitetsagendan,
              utgå från respektive mottagarlands egna behov, respektera dess
              suveränitet och inte förknippas med ekonomiska villkor och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-6FdbjdQ7BxpVcJXzVsNeZt">
            2 Ett starkt stöd för svenskt bistånd
          </head>
          <p xml:id="i-2vGQBgD7DfGfWxoZnSMeJM">
            Vänsterpartiet vill se en rättvis och jämlik värld där alla människor
            har samma möjlig­heter och frihet att leva det liv de vill. Vi
            vill se en värld för nuvarande och kommande generationer som inte
            överskrider planetens gränser. En värld där alla människor kan
            leva i frihet från fattigdom, frihet från orättvisor, frihet från
            våld, frihet från rasism, frihet till våra kroppar och till vår
            kärlek och frihet att se våra barn växa upp i trygghet och få
            den kunskap och det stöd de behöver för att bli det bästa de kan.
            Vi vill att alla människor ska kunna ha ett arbetsliv där vi förverkligar
            oss själva och där vi får en god lön och pension. Varje människas
            frihet hänger samman med alla människors frihet, med ett samhälle
            som tillåter och gör den möjlig. Det är i rättvisa och jämlika
            samhällen människors frihet växer sig som starkast.
          </p>
          <p xml:id="i-GTE5uGXKYfyPyBQor2zsc9">
            Utvecklingen i världen går i mångt och mycket åt fel håll. Under
            många år har antalet demokratier i världen minskat, visar data
            från Varieties of Democracy (V‑Dem). I dag lever två tredjedelar
            av världens befolkning i vad som kan betecknas som en auktoritär
            stat, och demokratiska länder är numera i minoritet.
          </p>
          <p xml:id="i-HM4EZz7rDM5PJALoxBfZs8">
            Jämställdheten i världen har också gått tillbaka i flera länder.
            Ett tydligt exempel är att kvinnor förvägras rätten att själva
            bestämma över sina kroppar, genom förbud och inskränkningar av
            rätten till fri abort. I spåren av coronapandemin har nästan alla
            länder gått bakåt vad gäller mänsklig utveckling. För andra året
            i rad har det globala Human Development Index (HDI) sjunkit. I
            sin rapport Human Development Report 2021/2022 pekar UNDP ut tre
            avgörande delar av vad man beskriver som ett nytt ”osäkerhets­komplex”:
            trycket på de planetära resurserna och ojämlikheten, de därpå
            följande genomgripande samhällsomvandlingarna samt den alltmer
            intensifierade polariseringen. Sammantaget skapar det en mycket
            svårtydd och oförutsägbar utveckling.
          </p>
          <p xml:id="i-UKwJxQePSNy1t4RXiaTAtQ">
            Fattigdomen, ojämlikheten och ojämställdheten får konsekvenser.
            Reaktionära, patriarkala och rasistiska strömningar, ofta med
            stöd av en ekonomisk elit, skördar framgångar genom att rikta
            udden mot de redan mest utsatta och förstöra miljön och klimatet.
            Extrema väderhändelser som torka och översvämningar slår redan
            i dag hårt mot människor i stora delar av världen och klimatfrågan
            är en av de frågor som oroar människor allra mest. De länder som
            släpper ut mest växthusgaser är de som drabbas lindrigast av växthuseffekten.
            I stället är det utvecklingsländer som kommer att få bära 75–80
            procent av klimatförändringens skador och kostnader, enligt Världsbanken.
            De fattiga och redan utsatta i världen drabbas värst av värme,
            torka, översvämningar, sjukdomar och bristande vattenkvalitet.
            I denna tid behövs en kraftfull politik för jämlikhet, rättvisa
            och hållbar global utveckling.
          </p>
          <p xml:id="i-Nk4UoHxVgyZ5JjFRcQwSfu">
            I skrivelsen ger den avgående regeringen en redovisning av utvecklingssamarbetet
            och det humanitära biståndet genom multilaterala organisationer
            med fokus på åren 2019 och 2020. Vänsterpartiet har i mångt och
            mycket delat den avgående regeringens uppfattning om biståndet.
            Sverige har i stora delar ett bra bistånd som håller hög klass.
            Samtidigt har det funnits en hel del motsägelser där vi varit
            tydliga med att kritisera regeringen. Det handlar bl.a. om oviljan
            att stå bakom offentlig land-för-land-rapporter­ing på EU-nivå,
            de stora avräkningarna i biståndsbudgeten, motståndet att häva
            patentet på vaccin mot covid-19 under pandemin, fortsatta åtstramningar
            av de svenska asyl­lagarna, exportsatsningar riktade till diktaturer,
            oviljan att införa lagstiftning om före­tags ansvar för mänskliga
            rättigheter och den otillräckliga lagstiftningen för att begränsa
            vapenexport till diktaturer.
          </p>
          <p xml:id="i-4pC6n6qbtvj8hE5UUw4BHL">
            Vi är dock mycket oroade över den kommande utvecklingen av svenskt
            bistånd. I skrivande stund är det inte klart hur Sveriges nya
            regering kommer att se ut. Men mycket tyder på att svenskt bistånd
            är direkt hotat. Både Moderaterna och Sverigedemokraterna vill
            överge enprocentsmålet och i stället sänka biståndet drastiskt.
            Sverigedemokrater­nas mål är att halvera biståndet. Sverige har
            en viktig roll i att tillsammans med de som tror på en multilateral
            världsordning motarbeta en negativ utveckling och i stället stärka
            stödet för bistånd och för de multilaterala organisationer som
            arbetar med frågorna. Det blir betydligt svårare med en regering
            som undergräver förtroendet för biståndssystemet.
          </p>
          <head type="h2" xml:id="i-Uj1FZTrZWCvmV48FErJvjy">
            2.1 Det multilaterala biståndet är centralt
          </head>
          <p xml:id="i-KXSugY67Ymrw2ezQQGefiC">
            Det är nu sju år sedan FN:s medlemsstater antog Agenda 2030 och
            de globala målen. De kanske viktigaste aspekterna av Agenda 2030
            är att målen är universella och omfattar alla jordens stater och
            invånare och har ett tydligt jämlikhetsperspektiv.
          </p>
          <p xml:id="i-Q68PvfniNpc667k92HL7eF">
            Precis som nämns i skrivelsen är de multilaterala organisationerna
            centrala i arbetet för att uppnå de globala målen och för att
            samordna och följa upp Agenda 2030. Sam­tidigt är det långt kvar
            innan målen är uppnådda.
          </p>
          <p xml:id="i-AiEMCSjBU2grGsmvAH9Y7s">
            Sverige är en stor givare av multilateralt bistånd. År 2020 kanaliserades
            67 procent av det totala svenska biståndet genom multilaterala
            organisationer. Det innebär ca 39 miljarder kronor. Sverige är
            ofta bland de största givarna till flera av FN:s utvecklings­fonder
            och program. Bland de FN-organ som får mest svenskt bistånd finns
            UNDP, Unicef och UNHCR. Det finns en lång historia av starka relationer
            mellan Sverige och FN med dess institutioner samt en hög tilltro
            till deras förmåga att bedriva utvecklings­arbete.
          </p>
          <p xml:id="i-KS7oo4dFhii6w2wGFX8WJa">
            Precis som det går att läsa i skrivelsen är det multilaterala
            systemet under press globalt. Det multilaterala samarbetet och
            biståndet utmanas av nationalistiska och reaktionära strömningar
            runt om i världen. Det gäller även här hemma i Sverige. De senaste
            åren har biståndsorganisationer varnat för en global trend med
            ett svagare engagemang i multilaterala samarbeten och att givarländerna
            i högre grad talar om att stävja nationella behov före bistånd.
            Ytterligare en trend tycks vara ett mer politiserat bistånd, där
            utvecklingspolitik kopplats närmare givarländernas geopolitiska
            ambitioner. Det är sammantaget en mycket oroande utveckling.
          </p>
          <p xml:id="i-3FfxgxJ4mSRZoyFfX3qDNn">
            Samtidigt har vi en mycket allvarlig situation i världen. Enligt
            den tidigare nämnda Human Development Report 2021/2022 ser nio
            av tio länder en historisk tillbakagång i mänsklig utveckling.
            Rapporten menar att världen i nuläget är närmast oförmögen att
            ta itu med grundorsakerna till de problem vi ser och att man i
            stället tvingas fokusera på att hantera akuta kriser. En ökad
            polarisering och otrygghet minskar möjligheterna till kollektiv
            handling och gemensamt ansvarstagande.
          </p>
          <p xml:id="i-SDat2y4sCgw6QPgPWoeSGF">
            Det multilaterala biståndet är beroende av medlemsstaternas bidrag.
            Biståndet genom multilaterala organisationer utgör ca 45 procent
            av det samlade internationella biståndet. År 2020 var Sverige
            den sjätte största givaren av multilateralt bistånd.
          </p>
          <p xml:id="i-KQJbLZhPKfeUqfXWitqVNS">
            Kärnstödet behövs för att det multilaterala biståndet ska kunna
            bedrivas långsiktigt och effektivt. Kärnstöd är dessutom mer demokratiskt
            då organens beslutsfattande församlingar styr över budgetar i
            stället för de länder som betalar mest. Ett tydligt exempel är
            coronapandemin, som krävde ett stort mått av flexibilitet och
            akuta insatser.
          </p>
          <p xml:id="i-A41B17NfWWbx1UmH1vkN7L">
            I skrivelsen går att läsa hur Sverige genom påverkansarbete har
            verkat för att vissa prioriteringar ska få genomslag i multilaterala
            sammanhang. Vänsterpartiet instämmer i de prioriteringarna, som
            bl.a. handlar om demokrati, SRHR, klimat och miljö. Det finns
            även ett behov av att öka stödet globalt för att gynna kärnstödet.
          </p>
          <p xml:id="i-MSJuQEghJq5h7fMgtGL1Gg">
            Finansieringen av FN:s verksamhet bör reformeras för att gynna
            kärnstödet. Sverige har som ett av få länder fortsatt att ge ett
            betydande kärnstöd till flera av de multilaterala biståndsgivarna
            och lyfts ofta fram som en positiv förebild för finansiering av
            FN‑organen.
          </p>
          <p xml:id="i-JRBd46Gtbrmvd61EdsGhX7">
            Sverige bör verka för att fler länder ökar sitt kärnstöd till
            det multilaterala biståndet. Detta bör riksdagen ställa sig bakom
            och ge regeringen till känna.
          </p>
          <head type="h2" xml:id="i-UZr4D1yTrvGkJmuSGfiCGE">
            2.2 En feministisk utvecklings- och biståndspolitik
          </head>
          <p xml:id="i-BEKUk8Ja83ocAa2ze5KE2G">
            Kränkningar av kvinnors rättigheter är det vanligaste och mest
            omfattande brottet mot de mänskliga rättigheterna. Världen över
            begränsas kvinnors liv av diskriminerande lagstiftningar och samhällsnormer.
            Könsdiskriminering är en stor orsak till fattigdom, och kvinnor,
            som oftast har det verkliga försörjningsansvaret för familjen,
            saknar ofta de mest basala rättigheterna.
          </p>
          <p xml:id="i-Hypfv2jre8bZFqpHUyJ7Xm">
            I skrivelsen går att läsa hur 2020 i stället för att bli ett
            märkesår för jämställdheten präglades av en tillbakagång för den
            globala jämställdheten. En orsak var att corona­pandemin slog
            allra hårdast mot bl.a. kvinnor och flickor, men också ett aktivt
            motstånd mot kvinnors, flickors och hbtqi-personers mänskliga
            rättigheter.
          </p>
          <p xml:id="i-Djhg9ghfpMMCWnc4dR5S44">
            Kvinnors rättigheter är en nyckel till utveckling. Att öka kvinnors
            möjligheter till utbildning och försörjning bidrar till att förbättra
            den enskilda kvinnans ställning och främja jämställdhet i stort
            och bidrar dessutom till hela samhällets utveckling. Vänster­partiet
            är glada över att den avgående regeringen har valt att prioritera
            jämställdhets­arbetet högt när det kommer till utvecklingspolitiken.
          </p>
          <p xml:id="i-KLrwPSwwizjLXSgiCfSNUb">
            För att det viktiga arbete som gjorts inte ska rinna ut i sanden
            är det centralt att den nya regeringen tar vid. Moderaterna har
            tillsammans med Kristdemokraterna tidigare uppgett att man inte
            ställer sig bakom en feministisk utrikes- och utvecklingspolitik.
            Det är mycket olyckligt. Även om man säger sig värna jämställdhet
            i den internationella politiken är man mycket otydlig kring hur
            detta ska gå till. Moderaternas Ulf Kristersson motsätter sig
            exempelvis enskilda strategier för jämställdhet i utrikespolitiken
            (Diakonias partiledarenkät 2022).
          </p>
          <p xml:id="i-LcE5cEHmZNV1JV9whoQqRR">
            För Vänsterpartiet är det självklart att den svenska utvecklingspolitiken
            ska utgå från ett tydligt jämställdhetsperspektiv. Vi vänder oss
            mot den ovilja man från Moderaterna och Kristdemokraterna har
            att konkretisera vad man avser med att värna jämställdhet i utrikespolitiken.
            Vänsterpartiet menar att Sverige, i en värld där kvinnor systematiskt
            diskrimineras och åsidosätts, bör ha som målsättning att avsätta
            hälften av biståndet eller mer till flickor och kvinnor. Det är
            på samma sätt viktigt att det skapas tydliga sätt att följa hur
            stor andel av biståndet som går till flickor och kvinnor respektive
            pojkar och män i internationella organisationer.
          </p>
          <p xml:id="i-7mKzCJRvcVSdSjs5NsRPoF">
            Jämställdhetsperspektivet måste omsättas i praktiken genom hela
            det svenska multi­laterala utvecklingssamarbetet. Detta bör riksdagen
            ställa sig bakom och ge regeringen till känna.
          </p>
          <p xml:id="i-MpWcXSP4hadqTst69SHizh">
            Sverige bör ha som mål att minst 50 procent av det multilaterala
            biståndet ska gå till flickor och kvinnor. Detta bör riksdagen
            ställa sig bakom och ge regeringen till känna.
          </p>
          <p xml:id="i-9xEXbz43fQdiGwUv7tnnz7">
            Sverige bör verka för att EU, relevanta FN-organ, Världsbanken
            och de regionala utvecklingsbankerna förstärker sitt jämställdhetsarbete
            med målet att minst 50 procent av allt utvecklingssamarbete ska
            gå till flickor och kvinnor. Detta bör riksdagen ställa sig bakom
            och ge regeringen till känna.
          </p>
          <head type="h3" xml:id="i-ADAJfTyfRZeP12HybqoVey">
            2.2.1 Sexuell och reproduktiv hälsa och rättigheter (SRHR)
          </head>
          <p xml:id="i-Vny4tiKRAFUz44XPKC32Hf">
            SRHR måste också prioriteras i vårt utvecklingssamarbete. Enligt
            skrivelsen utgjorde det samlade svenska stödet för SRHR 3,2 miljarder
            kronor år 2020, vilket motsvarade 6,1 procent av det totala biståndet.
            Behovet av ett ökat engagemang för att t.ex. för­hindra mödradödlighet
            och öka tillgången till sexualundervisning och moderna preven­tivmedel
            är mycket stort, inte minst på grund av att sådant ofta tvingats
            stå tillbaka under coronapandemin. Vänsterpartiet menar att minst
            10 procent av Sveriges totala biståndsbudget ska öronmärkas för
            SRHR – ett mål som även International Parliamen­tarians’ Conference
            on the Implementation of the ICPD Programme of Action (IPCI) ställde
            sig bakom i sin slutdeklaration Stockholm Statement of Commitment.
            Samma målsättning bör gälla för de medel som går till multilateralt
            bistånd.
          </p>
          <p xml:id="i-9ATNWVFtqYisxQuy9vU6tn">
            Regeringen bör säkerställa att andelen multilateralt bistånd
            som avsätts för arbete med sexuell och reproduktiv hälsa och rättigheter
            (SRHR) uppgår till minst 10 procent av det multilaterala biståndet
            samt verka inom EU och FN för att övriga biståndsgivare följer
            Sveriges exempel. Detta bör riksdagen ställa sig bakom och ge
            regeringen till känna.
          </p>
          <p xml:id="i-RiMWhwnrbNGfg49nf1unr">
            Ett område med växande utmaningar är arbetet med SRHR-frågor
            i humanitära kriser. Vi ser i dag ett tydligt samband mellan väpnade
            konflikter och ökad mödra­dödlighet, barnäktenskap och sexualiserat
            våld. I dag pågår flera utdragna konflikter runt om i världen
            och fler människor än någonsin tidigare befinner sig i dag på
            flykt. Vi ser också att människor lever på flykt under allt längre
            tid. Så många som 20,7 miljoner människor beräknades leva i utdragna
            flyktingsituationer under UNHCR:s mandat, och 5,7 miljoner under
            UNRWA:s mandat under 2020. I genomsnitt varar en utdragen flyk­tingsituation
            i 26 år, enligt UNHCR. Behoven är enorma i konfliktområden och
            i flyktingläger. Det handlar om att motarbeta barnäktenskap och
            sexualiserat våld och säkra tillgången till preventivmedel, säkra
            aborter och mödravård. Flera organisationer, exempelvis UNFPA
            och International Planned Parenthood Federation (IPPF), har börjat
            ställa om sin verksamhet för att förstärka sitt arbete med SRHR
            i humanitära kriser. Den svenska avgående regeringen har betonat
            frågan vid flera tillfällen och inkluderat SRHR i den nya strategin
            för Sveriges humanitära bistånd för 2021–2025. Strategin betonar
            att ”otillräcklig tillgång till SRHR-tjänster i humanitära kriser
            får allvarliga negativa konse­kvenser” och att ”behovet av sexuell
            och reproduktiv hälsa och rättigheter (SRHR) ska beaktas i alla
            humanitära kriser”. Vänsterpartiet menar att en ny regering måste
            säker­ställa Sveriges engagemang för SRHR inom det humanitära
            biståndet. Stödet till SRHR bör dessutom utökas och integreras
            än mer tydligt i strategin för att förenkla uppföljningen av SRHR-insatser.
          </p>
          <p xml:id="i-GUJTfsC7VY8JAYFfCEejhh">
            Regeringen bör öka stödet till sexuell och reproduktiv hälsa
            och rättigheter (SRHR) i det humanitära biståndet. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-YG1wSqLFJWUDPF5ztWEqj9">
            2.3 Ett minskat demokratiskt utrymme och stöd till civilsamhället
          </head>
          <p xml:id="i-3nZrEhWvmS2N85JCy2TL28">
            I en oroande tid måste Sverige vara en konsekvent och tydlig
            försvarare av mänskliga rättigheter och demokrati. Dessa perspektiv
            måste alltid genomsyra vår utvecklings­politik.
          </p>
          <p xml:id="i-F93UFFFhxaLreCYZc35oq2">
            Amnesty konstaterar i sin årsrapport om situationen för de mänskliga
            rättigheterna 2020/21 att pandemin har blottat en systematisk
            ojämlikhet över hela världen där etniska minoriteter, hälso- och
            sjukvårdsarbetare och kvinnor hör till dem som drabbats värst.
            Framväxten av en alltmer demoniserande politik märks världen över.
            Kinas systema­tiska övergrepp mot uigurer är ett exempel, den
            iranska regimens brutala våld mot protesterna mot mordet på Jina
            Mahsa Amini ett annat.
          </p>
          <p xml:id="i-2EcCgGcvWJd6XKDEgkavU3">
            Mot bakgrund av de ökande hoten mot människorätts- och miljöförsvarare
            är det mycket viktigt att Sverige påverkar andra givare och multilaterala
            organisationer att ge tydligt och långsiktigt stöd till civilsamhällets
            utsatta aktörer. Det är särskilt viktigt att stödja de organisationer
            inom civilsamhället som arbetar med att stärka kvinnor och flickor
            samt hbtq-personers rättigheter. Stödet ska utgå från organisationernas
            egna analyser, behov och agendor.
          </p>
          <p xml:id="i-JEHj75bHTt5a1E74H1kWM">
            Regeringen bör verka för effektiv finansiering till civilsamhället
            genom multilaterala organisationer och i den internationella givarsamordningen.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-JayBVPqKc6EkxB63b4KBEK">
            3 En biståndspolitik för rättvisa, jämställdhet och hållbar utveckling
          </head>
          <p xml:id="i-12fhRMtZKh3RWUF2a57avM">
            Under lång tid har Vänsterpartiet varit pådrivande för att Sverige
            ska uppnå målet att 1 procent av BNI ska avsättas för internationellt
            utvecklingssamarbete. Sverige har nått det målet, och nu är det
            dags att gå vidare; behovet av ett fungerande och effektivt bistånd
            är stort. Därför bör enprocentsmålet göras till ett enprocentsgolv
            som utvecklingssam­arbetet inte får understiga.
          </p>
          <p xml:id="i-UTBahacfaC5FodHuPjD6Zv">
            Vänsterpartiets utgångspunkt för bistånd är den internationella
            solidariteten. Vi menar därför att utvecklingssamarbetet ska utgå
            från mottagarnas prioriteringar, inte från egenintressen i givarländer
            eller som ett maktmedel mot mottagarna. Vänsterpartiet menar att
            en förutsättning för en framgångsrik fattigdomsbekämpning är att
            det politiska och ekonomiska självbestämmandet i mottagarländerna
            ökar. Varje land har sin egen historia och sin egen unika situation
            och det finns således aldrig en enda väg till utveck­ling. Av
            den s.k. biståndseffektivitetsagendan, som antogs i Paris 2005
            och sedan upp­daterats i Accra, Busan och Mexiko City, framgår
            att mottagarländernas inflytande över utvecklingssamarbetet måste
            öka. Biståndsgivarna har lovat att förändra attityder och metoder
            för att anpassa sitt bistånd bättre till varje enskilt samarbetsland.
            Mottagar­länderna måste med andra ord äga sin egen utveckling.
          </p>
          <p xml:id="i-BT1kz7DkoPjvxPf7piufgE">
            Tyvärr måste vi konstatera att utvecklingen på flera håll går
            i rakt motsatt riktning. Givarländernas avräkningar för kostnader
            för flyktingmottagande har ökat kraftigt de senaste åren och EU
            driver på för att använda bistånd till militär verksamhet och
            har i allt större utsträckning börjat använda bistånd för att
            pressa fattiga länder att stoppa människor på flykt. Samtidigt
            driver flera EU-länder på för en bredare definition av privatsektorbistånd
            som riskerar att leda till att biståndspengar går till företag
            i rika länder i stället för till fattiga människor i fattiga länder.
            Det är gamla och omoderna sätt att bedriva bistånd, som har prövats
            och som har misslyckats. Ägarskap är en fråga om demokrati, men
            också om effektivitet.
          </p>
          <p xml:id="i-D7uAqHuo3Wz7XNouhbaf2Z">
            Ägarskap är dessutom centralt för att biståndspolitiken ska genomsyras
            av ett rättighetsperspektiv och utgå från fattigas perspektiv
            på utveckling samt sträva mot målet att skapa förutsättningar
            för bättre levnadsvillkor för människor som lever i fattigdom
            och förtryck. En effektiv biståndspolitik kräver att mottagaren
            äger sin egen utveckling. Det är de människor som känner fattigdomen
            och orättvisorna i sin vardag som behöver sätta dagordningen för
            biståndet. Därför måste besluten om landets utveckling tas av
            invånarna själva – detta är grunden för demokrati. Vänsterpartiet
            menar att det är centralt att befolkningen i de fattiga länderna
            tillåts att formulera sina egna mål och visioner och styra sin
            egen utveckling. Vår uppfattning har stöd i bistånds­effektivitetsagendan
            samt de övriga internationella och svenska riktlinjer som styr
            biståndet. Dessa överenskommelser behöver ett kraftfullt försvar
            i dag.
          </p>
          <p xml:id="i-ByDEqNXHJHyjNr5mePSWny">
            Sverige ska som enskilt land såväl som medlem i EU och FN verka
            för att allt multi­lateralt utvecklingsbistånd ska följa biståndseffektivitetsagendan,
            utgå från respektive mottagarlands egna behov, respektera dess
            suveränitet och inte förknippas med ekono­miska villkor. Detta
            bör riksdagen ställa sig bakom och ge regeringen till känna.
          </p>
          <head type="h2" xml:id="i-HABGmDnR65ptEXfFdTNYTx">
            3.1 Avräkningarna
          </head>
          <p xml:id="i-ByKPgcAi7QZ2A27prt2d2x">
            Rysslands folkrättsvidriga invasion av Ukraina har chockat hela
            världen. Mer än en fjärdedel av Ukrainas befolkning har tvingats
            på flykt. Människor tvingas lämna sina hus och hem, familjer splittras,
            antalet våldtäkter ökar och gravida tvingas föda sina barn i skyddsrum
            och på tunnelbanestationer. Sverige och resten av Europa måste
            gemensamt ta ansvar för att välkomna de människor som nu flyr
            den ryska attacken.
          </p>
          <p xml:id="i-UrNUsjd7sHLoeW1AC76yX4">
            Den avgående regeringen har valt att finansiera mottagandet av
            människor som flyr Ukraina genom avräkningar i biståndsbudgeten.
            I april 2022 infördes ett utbetalningstak på biståndet på 9,2
            miljarder kronor för att möjliggöra ökade asylavräkningar. Detta
            har sedan sänkts i flera steg och ligger sedan augusti i år på
            4,9 miljarder kronor (press­meddelande från regeringen den 18
            augusti 2022). Det innebär dock fortfarande en stor minskning
            av den befintliga biståndsbudgeten och att det så viktiga enprocentsmålet
            undergrävs. Beslutet innebär att Sida tvingas bryta överenskommelser
            med både multilaterala organisationer och främst civilsamhällesorganisationer,
            men också att resurserna för viktiga frågor såsom mänskliga rättigheter,
            demokrati och rättsstatens principer minskar. Osäkra prognoser
            för avräkningarna leder dessutom till en stor ryckighet i biståndsbudgeten
            som motverkar den långsiktighet som så väl behövs.
          </p>
          <p xml:id="i-76Q9b5sDPf2vtfKyDK4RAZ">
            Med ett ansträngt klimatnödläge, en pandemi som fortfarande pågår
            runt om i världen, enorma globala klyftor, brist på grundläggande
            demokratiska rättigheter i många länder och brist på basala nödvändigheter
            såsom rent vatten och mödravård är behoven av bistånd enorma.
          </p>
          <p xml:id="i-N9XfeVC9o1FQNRq9guRxqi">
            Vänsterpartiet kommer att återkomma till frågan om avräkningar
            i syfte att värna biståndet. Sverige har alla möjligheter att
            vara en fristad för människor på flykt från bl.a. Rysslands anfallskrig,
            utan att behöva göra avkall på det internationella biståndet.
            Vi vill bl.a. se ett förändrat regelverk inom OECD-Dac i syfte
            att skärpa möjligheterna till avräkningar för inhemskt flyktingmottagande
            och en ökad transparens vad gäller de svenska avräkningarna.
          </p>
        </div>
        <div type="motSignatures">
          <list>
            <item xml:id="i-L7EuSrVncPW2swgyjkMFZP" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-Vaqb2JbCHNJHcDa6oxfkoL" who="i-Hn2xAAaqgQLyS3k5RBuXkb">
              Andrea Andersson Tay (V)
            </item>
            <item xml:id="i-LNUdMxiyABU9Wq5kMQgtZ9" who="i-U8W4uUAKEoMtNdRs3JJRK8">
              Kajsa Fredholm (V)
            </item>
            <item xml:id="i-GviSvkxetbnX19GbKJ7u6A" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-3xATcQUGiPFKYrRS6sTE17" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-KCauKwJy57mAmEtQuVBfeH" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
          </list>
        </div>
      </div>
    </body>
  </text>
</TEI>
