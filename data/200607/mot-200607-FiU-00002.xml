<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-FiU-00002">
  <teiHeader>
    <fileDesc>
      <titleStmt>
        <title>Årsredovisning för Sveriges riksbank för räkenskapsåret 2006</title>
        <author corresp="i-3GrPnM5KDKuSxfWxymYNoC">av Mikaela Valtersson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Årsredovisning för Sveriges riksbank för räkenskapsåret 2006</title>
          <idno type="rdwebb">GU02Fi2</idno>
          <rs type="number">Fi2</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GU02Fi2/text</ref>
          <ref type="dokument_url_html">http://data.riksdagen.se/dokument/GU02Fi2</ref>
          <ref type="dokumentstatus_url_xml">http://data.riksdagen.se/dokumentstatus/GU02Fi2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KhkGELxCV1A8vxRhfUWkGc" type="basedOn"/>
        <correspContext corresp="i-KhkGELxCV1A8vxRhfUWkGc">
          <ref>Förslag 2006/07:RB1</ref>
        </correspContext>
        <correspAction xml:id="i-VvxQ9aCgdvLikubp3cWtuU" type="signed"/>
        <correspContext corresp="i-VvxQ9aCgdvLikubp3cWtuU">
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction xml:id="i-6MQm2nt7etY4CuHvCw2YZE" type="referral">
          <date when="2007-03-14"/>
        </correspAction>
        <correspAction xml:id="i-61Dg2oCj6bgcE4cGaHUNjW" type="dismissal">
          <date when="2007-03-13"/>
        </correspAction>
        <correspAction xml:id="i-TufgEPeXMLUmPymrTtTAvB" type="transfer">
          <date when="2007-03-12"/>
        </correspAction>
        <correspAction xml:id="i-AjoXJRP9xQmET3JtsCKr2A" type="submission">
          <date when="2007-03-12"/>
        </correspAction>
        <correspAction xml:id="i-BQPsntJKqQrqgLUxsEuuoE" type="assigned"/>
        <correspContext corresp="i-BQPsntJKqQrqgLUxsEuuoE">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-JsK6mgWEPBVAXAh7Wsn8fK" type="TOC">
          <head xml:id="i-DaeLkFWEkSGpyC8htUMkra">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 2
            </item>
            <item>
              4 Kommentarer till några av rapportens rekommendationer 3
            </item>
            <item>
              4.1 Fastställandet av Riksbankens operationella mål 3
            </item>
            <item>
              4.2 Tvåprocentsmålet 3
            </item>
            <item>
              4.3 Förtydligande av penningpolitikens syfte 4
            </item>
            <item>
              4.4 Förtydligande av tillgångsprisernas roll i penningpolitiken
              4
            </item>
            <item>
              4.5 Styrningen av penningpolitiken 4
            </item>
          </list>
        </div>
        <div type="motProposal" subtype="förslag">
          <head xml:id="i-8UgX1QpoERurXvUfapmY1Z">
            2 Förslag till riksdagsbeslut
          </head>
          <p xml:id="i-FFe7nmbuN6oMgSaAmqMFr4">
            Riksdagen tillkännager för regeringen som sin mening vad som
            i motionen anförs om behovet av en utredning som ser över de lagar
            som styr den svenska penning­politiken och Riksbanken.
          </p>
        </div>
        <div type="motContent">
          <head xml:id="i-TYsXLHvHGpPpXqeDeM2hA6" type="h1">
            Årsredovisning för Sveriges riksbank för räkenskapsåret 2006
          </head>
          <head xml:id="i-W1yShPiYCJhKMMUzJ3b1XW" type="h1">
            3 Inledning
          </head>
          <p xml:id="i-36x9YNvXneMvZyMpoEGyDE">
            Ett enigt finansutskott utsåg den 10 november 2005 professor
            Frederic S. Mishkin och professor Franceso Giavazzi att utvärdera
            den svenska penningpolitiken 19952005. Utvärderingen visar att
            den svenska penningpolitiken varit framgångsrik och står sig väl
            i internationell jämförelse. Den penningpolitiska utvecklingen
            har förbättrats avsevärt mot tidigare efter införandet av ett
            inflationsmål och en självständig riksbank som arbetar på mandat
            av riksdagen. Utvärderingen konstaterar att den penning­politiska
            utvecklingen också har främjats av en bra styrning av landet och
            en regerings­politik inriktad på en ansvarsfull finanspolitik.
          </p>
          <p xml:id="i-NWpspVmj8HNmPq3qNkYQgp">
            Miljöpartiet välkomnar utvärderingen av den svenska penningpolitiken
            som de två ekonomerna genomfört. Vi delar också utvärderingens
            generella slutsatser. Den svenska penningpolitiken har varit framgångsrik.
            Låginflationspolitiken har lett till en real ekonomisk utveckling
            som varit positiv. Låg och stabil inflation gör att människor
            har lättare att förutse den ekonomiska utvecklingen och själva
            ha kontroll över sin egen vardagsekonomi. Låga och stabila inflationsförväntningar
            gör också lönebildningen bättre och skapar förutsättningar för
            reala löneökningar. Låginflationspolitiken mot­verkar godtyckliga
            omfördelningar mellan olika grupper i samhället och ger ekonomin
            en stabil grund. För Miljöpartiet är detta viktiga grundläggande
            förutsättningar för en politik som syftar till en långsiktig ekonomisk
            utveckling och omställning av samhället i hållbar riktning.
          </p>
          <p xml:id="i-QDfHZMNSFiKhQMkWSo6tjw">
            I utvärderingen diskuteras olika sätt att utveckla den svenska
            penningpolitiken. Miljöpartiet ser positivt på flera av dessa
            rekommendationer. Några har redan genom­förts helt eller delvis
            av Riksbanken och finansutskottet själva. Vi ser mycket positivt
            på att Riksbanken blivit mer transparent och tydlig när det gäller
            sin egen analys av den framtida utvecklingen av räntan och nu
            publicerar en egen räntebana istället för att utgå från marknadens
            förväntningar på räntan. Några andra förslag är av mer omfattande
            karaktär och kräver i vissa fall lagändringar. Miljöpartiet ser
            därför behov av en utredning som ser över de lagar som reglerar
            penningpolitiken med utgångspunkt från de rekommendationer utvärderingen
            lämnar.
          </p>
          <head xml:id="i-KuWUFv6Q6dhtyGjifNBGeM" type="h1">
            4 Kommentarer till några av rapportens rekommendationer
          </head>
          <head xml:id="i-N2cZydvgSnrZk7rvLifkZL" type="h2">
            4.1 Fastställandet av Riksbankens operationella mål
          </head>
          <p xml:id="i-6K9Dsg29VGgHP1MwF9YaiH">
            Riksbanken har idag ett övergripande mål som innebär att den
            ska upprätthålla ett fast penningvärde. Operationaliseringen av
            detta mål att inflationen på två års sikt ska uppgå till två procent
            har gjorts av Riksbanken själv men i efterhand bekräftats av riksdag
            och regering. Utvärderingen konstaterar att detta ur demokratisk
            synvinkel är något problematiskt. Själva faktum att målet varit
            välavvägt och att riksdag och regering i efterhand bekräftat det
            operationella målet för Riksbanken gör dock att utvärderarna inte
            lämnar några rekommendationer på denna punkt.
          </p>
          <p xml:id="i-HJ58Qp7RHTSnUk8sPqAHk2">
            Ett sätt att se på denna fråga är att utgå från att Riksbanken
            själv är bäst på att operationalisera de av riksdagen fastställda
            målen för penningpolitiken. Det av riksbanken fastställda tvåprocentsmålet
            har varit mycket framgångsrikt och som utvärderingen visar med
            största sannolikhet det bästa mål som Riksbanken kunnat ha.
          </p>
          <p xml:id="i-FeoaXRkJo9rS8cTA42diRh">
            Miljöpartiet ser inget behov av att ändra tvåprocentsmålet i
            dag. Däremot anser vi att om målet ska ändras i framtiden bör
            detta av principiella demokratiska skäl fastslås av riksdagen
            på rekommendation av Riksbanken. Detta för att skapa större demokratisk
            legitimitet för inflationsmålet.
          </p>
          <head xml:id="i-5Jfp73ZsDnZ9XhALTw2syy" type="h2">
            4.2 Tvåprocentsmålet
          </head>
          <p xml:id="i-ECULYkwmg9Z7dhdYYhjEJJ">
            I utvärderingen diskuteras som ovan nämnts det av Riksbanken
            operationaliserade målet om två procents inflation. Som utvärderingen
            fastslår har målet varit ett bra mål. Att Riksbanken missat målet
            under senare år, i huvudsak på grund av en oförutsägbar snabb
            produktivitetstillväxt, utgör inte i sig någon anledning att revidera
            målet. I utvärderingen förs dock en diskussion om tvåprocentsmålet
            är det bästa målet i dags­läget. Delar av senare års nationalekonomisk
            forskning har ifrågasatt tvåprocentsmålet och utvärderingen konstaterar
            att Seriösa undersökningar om det lämpliga målet för inflationen
            i Sverige skulle förvisso vara värdefulla.
          </p>
          <p xml:id="i-EZyVJXqMm3GJLxwhmqvfZk">
            Vi menar att det finns ett egenvärde i att inte ändra målet idag.
            Det finns ett egen­värde i den stabilitet som målet utgör och
            att ändra det idag skulle kunna skapa förvirring kring penningpolitiken.
            Däremot finns det alltid anledning att analysera målet och hur
            det påverkar penningpolitiken och vi ser därför att det kan finnas
            anledning att gå vidare och djupare analysera Riksbankens operationaliserade
            mål och om detta är välavvägt för de svenska förhållandena (rekommendation
            6).
          </p>
          <head xml:id="i-QcJhLGHa4k1N52k93X44xs" type="h2">
            4.3 Förtydligande av penningpolitikens syfte
          </head>
          <p xml:id="i-HPmArxeR7Kh6BJn3NNPj6Z">
            I utvärderingen förs en omfattande diskussion om syftet med penningpolitiken.
            Utvärderingen lyfter fram att en riksbanks mål är att driva en
            penningpolitik som syftar till att dämpa svängningar i både inflation
            och sysselsättning (på kort sikt). Utvärderingen välkomnar också
            att Riksbanken tagit steg i denna riktning.
          </p>
          <p xml:id="i-XBUbjXUhDG9ZxaDaYDbcYi">
            Den enkla beslutsregel som Riksbanken tidigare använt sig av,
            där hänsyn endast togs till inflationen, var troligtvis nödvändig
            i inledningsskedet av den nya penningpolitiken för att skapa trovärdighet
            kring inflationsmålet och för att möjliggöra en enkel kommunikation
            kring Riksbankens mål. En välfungerande penningpolitik behöver
            dock vara betydligt mer flexibel, vilket Riksbanken själv också
            gett uttryck för.
          </p>
          <p xml:id="i-JwTGNXezDJCTX1rZtX4DAd">
            Det finns emellertid fortfarande bland allmänheten en viss tveksamhet
            kring Riksbankens mål. Många anser fortfarande att Riksbanken
            endast tar hänsyn till inflationen i sina räntebeslut. Ett förtydligande
            kring att Riksbanken utöver inflationen också ska ta hänsyn till
            svängningar i sysselsättningen och resursutnyttjandet är därför
            nödvändig (rekommendation 1). Detta bör också förtydligas i samband
            med den föreslagna översynen av de lagar som styr Riksbanken.
          </p>
          <head xml:id="i-A5UV78Cor2seqj5D3scFLd" type="h2">
            4.4 Förtydligande av tillgångsprisernas roll i penningpolitiken
          </head>
          <p xml:id="i-PufEnobhZ2mEpMsk5XhPaG">
            En viss oklarhet har funnits kring tillgångsprisernas roll i
            Riksbankens bedömningar av inflationen under senare år. Framför
            allt har oklarhet rått kring husprisernas utveckling och hur Riksbanken
            sett på dessa i förhållande till den underliggande inflationen,
            vilket också belyses i utvärderingen. För att råda bot på det
            här problemet anser vi att Riksbanken måste bli tydligare med
            att tillgångspriser (bland annat huspriser) inte är självständiga
            mål för penningpolitiken (rekommendation 2).
          </p>
          <head xml:id="i-77qwtEBBSzp2rRKPWmc5cw" type="h2">
            4.5 Styrningen av penningpolitiken
          </head>
          <p xml:id="i-Mjgqz2XGd6vBcaeycvVeNt">
            Miljöpartiet välkomnar den förändring som skett i och med att
            tidpunkten för utfrågningen av Riksbanken skiljts från publiceringen
            av Riksbankens inflationsrapport (rekommendation 7).
          </p>
          <p xml:id="i-6doLZGFyhabG7sjYMKAEVS">
            När det gäller rekommendation 9 är vi positiva till att gå vidare
            och titta på hur riksdagens kontrollfunktion kan stärkas. Vi ser
            att det skulle kunna vara positivt att finansutskottet tar på
            sig en större roll när det gäller att granska personer som nominerats
            till direktionen. Ett ökat ansvarstagande av finansutskottet vid
            tillsättandet av direktionen skulle ge ökad legitimitet till och
            demokratiskt förankring av penning­politiken. Men ett större ansvar
            för finansutskottet i tillsättandet av direktionen skulle också
            kunna riskera att underminera riksbanksfullmäktiges roll och därmed
            riskera en onödig politisering av direktionen. Av de här anledningarna
            anser vi att en utredning med syfte att se över de lagar som styr
            Riksbanken också får till uppgift att analysera de här frågorna
            vidare.
          </p>
        </div>
        <div type="motSignatures">
          <list>
            <item xml:id="i-XMavpd9xbT3pFaR7hwE4qg" who="i-3GrPnM5KDKuSxfWxymYNoC">
              Mikaela Valtersson (mp)
            </item>
            <item xml:id="i-XLviNVp24rVeog6UFdUjb6" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-U2xDYUPApo8F8oeyMXsUdT" who="i-WG11xmCpAW9nyyXv1sJFAK">
              Helena Leander (mp)
            </item>
          </list>
        </div>
      </div>
    </body>
  </text>
</TEI>
