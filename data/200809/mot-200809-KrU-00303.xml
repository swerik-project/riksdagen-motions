<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00303">
  <teiHeader>
    <fileDesc>
      <titleStmt>
        <title>Internet och självmord</title>
        <author corresp="i-24CbHNwsRznss4Yas6HseU">av Anita Brodén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Internet och självmord</title>
          <idno type="rdwebb">GW02Kr303</idno>
          <rs type="number">Kr303</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr303/text</ref>
          <ref type="dokument_url_html">http://data.riksdagen.se/dokument/GW02Kr303</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr303</ref>
          <ref type="doc">http://data.riksdagen.se/fil/D46B81AD-BFFA-4A66-B706-0D193490EB01</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UjBZYaydpV7JobbUFrDsXi" type="signed"/>
        <correspContext corresp="i-UjBZYaydpV7JobbUFrDsXi">
          <note type="signatory" corresp="i-24CbHNwsRznss4Yas6HseU"/>
        </correspContext>
        <correspAction xml:id="i-DScjiWNzVxfWbGMNgS5Lmo" type="numbering">
          <date when="2008-10-07"/>
        </correspAction>
        <correspAction xml:id="i-MmmDaESBr1dzXXbFQn1ggS" type="submission">
          <date when="2008-10-06"/>
        </correspAction>
        <correspAction xml:id="i-Qwfim99hSTJuijkTjnobqB" type="transfer">
          <date when="2008-10-06"/>
        </correspAction>
        <correspAction xml:id="i-2JCzL4TiX1gK2ra2Aoj7ZS" type="assigned"/>
        <correspContext corresp="i-2JCzL4TiX1gK2ra2Aoj7ZS">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QhKx9869q9YadD7is1n97V" type="motBody">
        <div xml:id="i-2ZkyGjkzq6JPWzUr8dL8os" type="motProposal" subtype="förslag">
          <head xml:id="i-8upqvrNDNe1LCC7X7RHMM4">
            Förslag till riksdagsbeslut
          </head>
          <p xml:id="i-Ddimr3PymZMqHissFDHVeh">
            Riksdagen tillkännager för regeringen som sin mening vad som
            anförs i motionen om att tillsätta en utredning som får i uppdrag
            att särskilt utreda och komma med förslag till åtgärder som kan
            förhindra och förebygga suicidhets på Internet.
          </p>
        </div>
        <div xml:id="i-5LudATSqnHGch3L7EZrCEB" type="motContent">
          <head xml:id="i-CKvYdTkPpbX8A5kiKetoZc" type="h1">
            Motivering
          </head>
          <p xml:id="i-Njzy18LCRpJwCkDMVqAkf3">
            Varje år väljer mellan 1 000 och 1 500 människor att ta sina
            egna liv. År 2005 var det hela 1 516 personer som tog sina egna
            liv (Epidemiologiskt Centrum, Socialstyrelsen 2007).
          </p>
          <p xml:id="i-81ejjANa45FjS6oHohUh6X">
            Med bara några klick på nätet kan den som vill, samla på sig
            hundratals tips på de bästa sätten att ta sitt liv säger professor
            Jan Beskow i TV 1-programmet Uppdrag granskning, som fokuserade
            kring självmordssajterna på Internet med anledning av den internationella
            suicidpreventiva dagen den 10 september. Han bedömer att de snabba
            kontakterna och de handfasta tipsen ökar riskerna för att den
            tidigare långsamma suicidala processen väsentligen kortas ned.
            Michael Westerlund, medie- och kommunikationsvetare på JMK (Institutionen
            för journalistik, media och kommunikation vid Stockholms universitet
            och forskare vid NASP) anser att för dem som redan befinner sig
            i riskzonen för självmordshandlingar är självmordssajterna livsfarliga.
          </p>
          <p xml:id="i-ABMo1z7EPaeJijjuoEFgnp">
            Även professor Danuta Wasserman har uttalat sig angående Internet
            och självmord såväl i Uppdrag granskning som hos Adaktusson på
            TV 8. Hon anser att man ofta inte når unga pojkar och unga män
            med traditionell psykiatrisk behandling, vilken dessa unga människor
            upplever som gammalmodig och inte alls passar deras värderingar
            och deras temperament. De söker inte och vill inte ta emot traditionell
            hjälp. Ofta är dessa personer känslomässigt isolerade från sin
            familj och saknar ett socialt nätverk i traditionell bemärkelse,
            men använder sig av Internet som blir en viktig social samvaro.
            Vi behöver inom psykiatrin utveckla metoder som är attraktiva
            för den moderna människan. Studier i Tyskland och Israel har visat
            att man kan locka fram dessa skygga och tillbakadragna unga människor
            till en diskussion om deras önskan att inte leva vid en interaktiv
            rådgivning på nätet. Det är ofta ett för dessa personer hemvant
            sätt att kommunicera och man kan på detta sätt nå fram till dem
            och på sikt förändra deras inställning till livet och ge dem resurser
            att önska leva. Dessa metoder måste utvecklas och användas även
            i Sverige.
          </p>
          <p xml:id="i-4Dj4HT3sbLakaB7i7p7Eo2">
            Dr Christiane Eichenberg från Köln, som genomfört en Internetstudie
            av självmordsnära personer, har genom enkät till 164 personer
            med självmordshistorik ställt 29 frågor om deras vanor och motiv
            för att besöka självmordssidor på nätet. Det förefaller, skriver
            dr Eichenberg, som om de flesta av besökarna söker efter hjälp
            på nätet från någon som har förståelse för deras problem och själva
            upplevt självmord som en sista utväg. Den sociala kontakten tycks
            ha varit avgörande.
          </p>
          <p xml:id="i-VqyPesWT9o1ZXRJ2BjjJxH">
            Den suicidpreventiva betydelsen av ett psykosocialt stöd har
            lyfts fram av bl.a. Fleichmann och medförfattarna i deras SUPRE-MISS-studie,
            ett stöd som den friske normalt får genom ett socialt nätverk,
            men som den självmordsnära patienten oftast saknar. Självmord
            är fortfarande tabuerat och många patienter med självmordsproblematik
            saknar möjlighet att tala om sina problem och tankar på självmord
            med sin familj eller sina vänner.
          </p>
          <p xml:id="i-6NP3obvPphDbPZeSFJ6xBH">
            Den som hetsar en annan person till suicid, säljer medel för
            suicid eller tillhandahåller och sprider metoder för suicid kan
            själv vara i behov av hjälp för sin suicidalitet, men det kan
            också vara en människa som rent ideologiskt menar att den hjälper
            världen med sitt agerande. Det är kanske nu dags att även överväga
            ett nytt lagrum som reglerar denna form av brottslig gärning.
            De som mister sina anhöriga för att de hetsats att ta sitt liv
            har svårt att förstå hur man kan få göra sådant utan att riskera
            åtal, hur försäljning av medel och instruktionsfilmer om metoder
            får finnas på nätet utan att någon reagerar.
          </p>
          <p xml:id="i-31CBZRgKg4y2N9FctyrjHu">
            Det kan behöva tillsättas en utredning som får i uppdrag att
            särskilt utreda och komma med förslag till åtgärder som kan förhindra
            och förebygga suicidhets på Internet. Detta bör komma regeringen
            tillkänna.
          </p>
        </div>
        <div xml:id="i-XrW47SAWP2baEXTp8G76dF" type="motSignatures">
          <list xml:id="i-MXrGu8CXu8X6sxFShMhUNP">
            <item xml:id="i-VaBUbZckQpqQkZHU9PDq6P" who="i-24CbHNwsRznss4Yas6HseU">
              Anita Brodén (fp)
            </item>
          </list>
        </div>
      </div>
    </body>
  </text>
</TEI>
