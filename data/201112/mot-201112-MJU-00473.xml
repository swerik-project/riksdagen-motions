<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00473">
  <teiHeader>
    <fileDesc>
      <titleStmt>
        <title>Miljöbalken och miljöambitioner</title>
        <author corresp="i-WG11xmCpAW9nyyXv1sJFAK">av Helena Leander (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Miljöbalken och miljöambitioner</title>
          <idno type="rdwebb">GZ02MJ473</idno>
          <rs type="number">MJ473</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ473/text</ref>
          <ref type="dokument_url_html">http://data.riksdagen.se/dokument/GZ02MJ473</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ473</ref>
          <ref type="doc">http://data.riksdagen.se/fil/0D524197-3C4E-4D85-9662-28CB969E106D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6VGkvJGxq43NNWCGz7T3s8" type="signed"/>
        <correspContext corresp="i-6VGkvJGxq43NNWCGz7T3s8">
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction xml:id="i-PcDRkEkyuxEiBGWsQUzQ3o" type="numbering">
          <date when="2011-10-10"/>
        </correspAction>
        <correspAction xml:id="i-HuweGc2BTWWTbJSMsEASws" type="submission">
          <date when="2011-10-05"/>
        </correspAction>
        <correspAction xml:id="i-R6xdiVbUeP3nFHpVooWQ2d" type="transfer">
          <date when="2011-10-05"/>
        </correspAction>
        <correspAction xml:id="i-EEyms8imSgqBgbMgESwqAM" type="assigned"/>
        <correspContext corresp="i-EEyms8imSgqBgbMgESwqAM">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2RFmdHd2mgHN84nfSRCJdz" type="motBody">
        <div xml:id="i-RRtFsoSsT941KJdL7fm3Hn" type="motProposal" subtype="förslag">
          <head xml:id="i-YbZumrD64Dw7MxqRU1GHGV">
            Förslag till riksdagsbeslut
          </head>
          <p xml:id="i-PKALEMwZUjvBB2idEJWqzi">
            Riksdagen tillkännager för regeringen som sin mening vad som
            anförs i motionen om behovet av en översyn av miljöbalkens genomslag
            och uppfyllelsen av miljöambitionerna.
          </p>
        </div>
        <div xml:id="i-JY6TCuizB71pYG4Mu9UsTC" type="motContent">
          <head xml:id="i-BjWs2uhnfiGzXLVLsGYnDk" type="h1">
            Inledning
          </head>
          <p xml:id="i-XM6dBAbbx2sXX9fCpRAoZh">
            Miljöbalken antogs av riksdagen 1998. Året därpå tillsatte regeringen
            en kommitté för att utvärdera tillämpningen av balken och lämna
            förslag till reformer. Miljöbalkskommitténs slutbetänkande kom
            2005.
          </p>
          <p xml:id="i-34gJWThF2sDBhTfo3jRuHD">
            Det har nu gått över 10 år sedan miljöbalken trädde i kraft.
            Det är därför motiverat med en översyn om ifall de miljöpolitiska
            intentionerna har uppfyllts. Det har kommit vissa indikationer
            på att så inte är fallet. Införlivandet av EU-rätten visar på
            särskilt tydliga exempel. Där följer också kommissionen upp genomförandet
            på ett sätt som inte sker med de nationella reglerna. Kommissionens
            uppföljningar och överträdelseärenden mot Sverige tyder på problem.
          </p>
          <p xml:id="i-FifvcCP8aQF7GKWSH52vUB">
            Det behövs en mer grundlig översyn för att utvärdera ifall balken
            har genomdrivits på ett sätt som motsvarar de miljöpolitiska ambitionerna.
            Särskilt fokus bör ligga på tillståndsprövningen och de olika
            länkarna i tillståndskedjan: Naturvårdsverket, länsstyrelserna
            och domstolarna.
          </p>
          <head xml:id="i-tLLPHE4dd8ztAYt3C38KD" type="h1">
            Tillståndsgivningsprocessen
          </head>
          <p xml:id="i-8ianTweoT1f8qsHN5NpLhP">
            En central del av miljöbalken är att industrier och annan miljöfarlig
            verksamhet som typiskt sett har stor miljöpåverkan ska tillståndsprövas.
            En viktig princip är att prövningen ska vara samlad och integrerad,
            att alla delar och miljöeffekter av verksamheten prövas i ett
            sammanhang. Detta är också tanken bakom EU:s direktiv om samordnade
            åtgärder för att förebygga och begränsa föroreningar (det s.k.
            IPPC-direktivet).
          </p>
          <p xml:id="i-9pdK9m9qsrxEjXZicWPA4n">
            Miljöbalkens tillståndsprocess bygger på att verksamhetsutövaren
            får ett stort ansvar att ta initiativ och svara för underlaget.
            Det gäller också för att få äldre tillstånd omprövade och förnyade.
            Tar inte verksamhetsutövaren initiativ till omprövning av föråldrade
            tillstånd bör myndigheter göra det. För att processen ska fungera
            krävs att det finns en tydlig och kompetent motpart med tillräckliga
            resurser att företräda det allmänna intresset. Miljöbalkens förarbeten
            ger uttryck för att det behövs bl.a. en samlad prövning, fler
            tidsbegränsade tillstånd och en minskad användning av prövotider.
            Av förarbeten framgår också att tillstånden ska vara utformade
            på ett sådant sätt att det är möjligt att utkräva ansvar när de
            inte följs. Överträdelser ska anmälas till åtal och leda till
            straff.
          </p>
          <p xml:id="i-G7mkhU4YqvgBkkAzjHQbm8">
            Det har ifrågasatts om dessa villkor uppfylls i praktiken. Det
            finns flera indikationer på att så inte har varit fallet.
          </p>
          <head xml:id="i-Dpbzwt1qc6Z6oj18wmRBzt" type="h1">
            Frågeställningar
          </head>
          <p xml:id="i-2xrexdYgEGn9mgc5cWTQbk">
            Både en rad konkreta fall och mer övergripande analyser belyser
            frågeställningar och väcker frågor om eventuella brister i det
            system som ska ta hand om miljöbalkens tillståndsprövning.
          </p>
          <p xml:id="i-m53q5UKDcn6DfYUqmsW9v">
            En frågeställning handlar om Naturvårdsverkets roll vid tillståndsprövning.
          </p>
          <p xml:id="i-K2mUceasdUGD439wp6qNQD">
            En återkommande fråga gäller hanteringen av biologisk mångfald.
            Uppmärksammade mål som kalkbrottet i Bunge på Gotland och Norrvikens
            trädgårdar i Båstads kommun sägs vara fall där svenska rättsinstanser
            har haft problem med att tillämpa miljöbalkens generella hänsynsregler
            och EU:s art- och habitatdirektiv på hänsyn till biologisk mångfald.
            Också vid prövning av vattenkraftverk finns exempel där domstol
            sägs ha haft svårt att värdera biologiska effekter av en verksamhet.
          </p>
          <p xml:id="i-6B5HiUg68Soq3HMWzYoMzm">
            En annan frågeställning handlar om hur tillstånden och villkoren
            utformas. I december 2010 kom medierapporter om att gruvor många
            gångar hade haft för stora utsläpp. Ett problem i sammanhanget
            sades vara att tillståndsvillkoren var så otydligt skrivna att
            det inte gick att lagföra verksamhetsutövaren. 1
          </p>
          <p xml:id="i-GHzk7NRuRp89FitYkWRb6r">
            En ytterligare frågeställning handlar om uppdatering av föråldrade
            tillstånd, bl.a. ifall myndigheterna har tolkat regelverken för
            när ett tillstånd behöver omprövas på rätt sätt. Enligt uppgift
            från Naturvårdsverket finns flera exempel på att myndigheter accepterat
            ändringar som egentligen borde ha föranlett omprövningar av hela
            tillståndet. Ett konkret fall som uppmärksammats är LKAB:s gruva
            vid Svappavaara. 2
          </p>
          <head xml:id="i-QoE9usATFMFUgPPQDmAu1" type="h2">
            Generella analyser
          </head>
          <p xml:id="i-7YCxJwaLPBZmeaWQ8PG98Y">
            Redan 2004 kom Institutet för miljörätt med en undersökning om
            det svenska miljörättsliga underskottet. 3 I skriften analyseras
            skillnaden mellan miljökvalitetsmålet, lagstiftningen, genomdrivandet
            (t.ex. hur regelverken tolkas och tillämpas av domstol och myndigheter)
            och resultatet (vad företag och andra verksamhetsutövare gör i
            praktiken och dess konsekvenser för miljön). Det intressanta är
            att jämföra resultatet med lagstiftningsnivån och miljökvalitetsmålet.
            Blir glappet, underskottet, för stort är det uttryck för brister
            i systemet.
          </p>
          <p xml:id="i-EgeciDoTtEN3xZrAKcS77J">
            EU-rätten har till stor del införlivats i svensk miljörätt genom
            miljöbalken. När det gäller EU-reglerna i balken finns en instans
            som övervakar ifall dessa genomförs: EU-kommissionen. EU-kommissionen
            har drivit ett antal överträdelseärenden mot Sverige för att inte
            reglerna har genomdrivits på ett tillräckligt bra sätt. Motsvarande
            övervakning och uppföljning saknas för nationella regler som inte
            följer av EU-regler. Ett exempel, uppdateringen av tillstånd för
            verksamheter som faller under EU:s IPPC-direktiv och nationella
            regler, beskrivs nedan.
          </p>
          <p xml:id="i-Ck8FRytXRqWMD44k2YFyF4">
            Naturvårdsverket har en nyckelroll vid tillståndsprövningen.
            Utredningen av Naturvårdsverket (SOU 2008:62) konstaterade:
          </p>
          <p xml:id="i-HWFakzuGLwshuKwubp6Tcu">
            Naturvårdsverket ska enligt sin instruktion bevaka allmänna miljövårdsintressen
            i mål och ärenden som handläggs hos myndighet och i domstol och
            därvid följa hur miljöbalken tillämpas. En samstämmig uppfattning
            bland dem som utredningen har intervjuat är att det har skett
            en kraftig minskning av antalet ärenden där Naturvårdsverket deltar.
            Att Naturvårdsverket medverkar i miljöprövningar är viktigt då
            man har en unik roll i det svenska miljöprövningssystemet i två
            tydliga avseenden. Naturvårdsverket är en central aktör med spetskunskaper.
            I många miljöprövningar är verket också den enda aktör som kan
            företräda det allmänna intresset som står emot intresset att kunna
            utöva en verksamhet eller exploatera en naturresurs. Ofta gäller
            dessa prövningar EG-rättsligt skyddade intressen. Mot denna bakgrund
            anser utredningen att Naturvårdsverkets roll i miljöprövningssystemet
            måste förstärkas.
          </p>
          <p xml:id="i-PGotRqLMoHCQS8pu7yD9ku">
            Utredningen föreslog följande förstärkningar:
          </p>
          <p xml:id="i-5CVDmU2wZkkWPit3CySVnd">
            Utredningen föreslår att det tydliggörs i instruktionen att det
            är obligatoriskt för Naturvårdsverket att delta i prövningar som
            gäller principiellt viktiga frågor eller frågor som har stor betydelse
            för miljön. Verkets ansvar för omprövning av verksamheter bör
            också klargöras. För att förstärka Naturvårdsverkets kontrollfunktion
            i rättstillämpningen bör myndigheten få en utvidgad möjlighet
            att överklaga beslut enligt miljöbalken av länsstyrelser och kommuner.
            Verket bör också få möjlighet att överklaga detaljplaner enligt
            plan- och bygglagen som kan antas medföra betydande miljöpåverkan.
            Utredningen rekommenderar också att verket inrättar en särskild
            miljöprövningsenhet.
          </p>
          <p xml:id="i-Fm5bcJtWoGJ8pJBhL3piBj">
            Inget tyder på att så har skett i den utsträckning som behövs.
          </p>
          <p xml:id="i-WpFf9u6kByKZrw64uCpRNe">
            Tidningen Miljöaktuellt har i en serie artiklar granskat den
            miljöjuridiska processen. Också Miljöaktuellt trycker på obalansen
            i ekonomiska resurser i tillståndsärenden. Tidningen uppger att
            delar av EU-rätten har svårt att slå rot i de svenska domstolarna.
            Förklaringen anges vara starka rättsliga traditioner, att det
            saknas kompetens, att rättsväsendet inte ägnats samma uppmärksamhet
            som själva lagstiftningen, och att Naturvårdsverket retirerar
            från miljörätten (se Miljöaktuellt nummer 5, 6 och 8/2011).
          </p>
          <p xml:id="i-UQaMf19ji3stWj5mCWT6ay">
            Miljöaktuellt skriver att miljöbalken är i vissa stycken en svag
            lagteknisk produkt som överlåter stort ansvar till domstolarna
            och parterna för att bilda praxis. Men systemet fallerar om inte
            Naturvårdsverket kan spela den förväntade starka partsrollen som
            motvikt till starka företrädare för verksamhetsutövare. Miljöaktuellt
            pekar också på att den helt dominerande utbildningsbakgrunden
            hos miljödomstolarnas 16 experter är civilingenjörer, medan bara
            fyra är biologer. Detta riskerar att ge en slagsida där tekniska
            hänsyn och parternas intresse får dominera på bekostnad av t.ex.
            biologisk mångfald och ett mer diffust allmänintresse.
          </p>
          <head xml:id="i-WzTWma8wBP6cEZXHrkFNMu" type="h1">
            Föråldrade tillstånd
          </head>
          <p xml:id="i-858mYGQFjru2cmnxtsfZGf">
            Uppdatering av föråldrade tillstånd är ett särskilt problem.
            En rapport från riksdagens miljö- och jordbruksutskott pekar på
            problemet med vattenkraften (Rapporter från riksdagen 2011/12/RFR1).
            Rapporten drar slutsatsen att för att återskapa biologisk mångfald
            behöver gamla vattenkraftstillstånd omprövas. Miljöprocessutredningens
            kartläggning av befintliga vattenverksamheter visar att merparten
            av Sveriges vattenkraftverk och regleringsdammar är tillståndsprövade
            enligt 1918 års vattenlag. Betydligt färre är tillståndsprövade
            enligt 1983 års vattenlag eller enligt miljöbalken. Under vattenlagen
            ställdes få eller inga villkor som tog hänsyn till miljön. Fiskeriverket
            betonade till utskottets uppföljningsgrupp att synen på och kunskapen
            om biologisk mångfald har ändrats väsentligt sedan de flesta tillstånden
            meddelades. Det är en tungrodd process att få tillstånden omprövade.
            Utskottets rapport kartlägger att endast ett fåtal av de vattendomar
            som i mitten av 1990-talet prioriterades för omprövning har omprövats.
          </p>
          <p xml:id="i-PptGknHRASfaxZkXF1XDV2">
            Även om tillstånden omprövas enligt miljöbalken kan det bli problem.
            Utskottets rapport uppger att hos flera aktörer har det gamla
            systemets fokus levt kvar och att praxis utgår från den äldre
            exploateringsinriktade vattenlagen och inte från den helhetssyn
            som finns i miljöbalken och dess förarbeten.
          </p>
          <p xml:id="i-PSbc7H5MxxasvFaKccfQSe">
            Inför miljöbalkens tillkomst fördes en diskussion om i vilken
            utsträckning en verksamhet med tillstånd skulle kunna få påbyggnadstillstånd
            i efterhand, och i vilken utsträckning förändringar av verksamheten
            skulle medföra att hela tillståndet behövde omprövas. Regeringen
            bedömde då, utifrån erfarenheterna av den tidigare ordningen,
            att det inte var tillfredsställande att en verksamhet kunde drivas
            med stöd av ett flertal tillstånd som var svåra att överblicka
            och inte gav någon helhetsbild. När miljöbalken antogs blev utrymmet
            för att meddela påbyggnadstillstånd litet. Tillståndsprövning
            vid ändring av verksamheter kom efter miljöbalkens tillkomst att
            utnyttjas för att få en modernisering av tillståndets samtliga
            villkor.
          </p>
          <p xml:id="i-YKBL5ZdrMMaACHkAGYsovP">
            I samband med proposition 2004/05:129 genomfördes en förenkling
            som i praktiken gjorde det enklare att få påbyggnadstillstånd.
            I propositionen fördes en diskussion om när det skulle vara lämpligt
            med ändringstillstånd och när hela tillståndet skulle behöva omprövas.
            I propositionen står följande:
          </p>
          <p xml:id="i-H1QuJjfr6CYjPrHVFQ5FTJ">
            Om inte äldre tillstånd och villkor anpassas i tillräckligt stor
            utsträckning till miljöbalken får inte balken den miljöpolitiska
            effekt som lagstiftaren avsettDessa problem har också koppling
            till den vidare frågan om tillstånds rättskraft. Vid införandet
            av miljöbalken anförde regeringen att tillstånd i ökad utsträckning
            skulle kunna lämnas för begränsad tid Det är oklart i vilken utsträckning
            som tidsbegränsningar har skett.
          </p>
          <p xml:id="i-DGazy5k1WfJA86SdQDbL6b">
            Propositionen redogjorde för behovet av att uppdatera tillstånd
            för verksamheter som omfattas av EU:s IPPC-direktiv, s.k. IPPC-verksamheter,
            och konstaterade: Senast under 2007 skall verksamheterna nämligen
            omgärdas av de rättsligt bindande villkor som behövs för att uppfylla
            miljöbalkens krav. Regeringen konstaterade mer generellt att Det
            är angeläget att aktivt verka för en uppdatering av villkoren
            för de verksamheter som fortfarande drivs med tillstånd från miljöskyddslagens
            tid. Man aviserade då en process där länsstyrelserna skulle få
            i uppdrag att intensifiera arbetet med omprövning av gamla tillstånd.
            IPPC-verksamheter skulle tas med förtur. Regeringen skrev att
            arbetet skall syfta till att de mest betydelsefulla verksamheterna
            blir föremål för omprövning senast tio år efter miljöbalkens ikraftträdande
            och att alla tillstånd och villkor skall ha anpassats till miljöbalkens
            krav senast 2015. 4
          </p>
          <p xml:id="i-VWVpgWvtZGceLHEiTDQdCX">
            Miljöpartiet har bett riksdagens utredningstjänst kartlägga hur
            det har gått med denna satsning. Utredningstjänsten skriver: Vid
            utgången av 2007 var emellertid 300 tillstånd fortfarande inte
            uppdaterade och en process har inletts mot Sverige i EU-domstolen
            på grund av att IPPC-direktivet inte har implementerats i tid.
            Länsstyrelserna har därför prioriterat tillståndsärenden som gäller
            IPPC-anläggningar och för närvarande återstår endast 7 stycken
            ansökningar som ännu inte avgjorts. Utredningstjänsten uppger
            att vad avser övriga anläggningar som behöver få uppdaterade villkor
            enligt svensk miljöpolitik men inte enligt EU-krav så fanns uppdrag
            att arbeta med detta i regleringsbreven till länsstyrelserna de
            första åren efter propositionen. Men åtminstone de senaste två
            åren har inte regleringsbreven tagit upp frågan om att ompröva
            miljötillstånd från tiden före miljöbalken. Miljödepartementet
            saknar överblick över hur många verksamhetsutövare som bedriver
            verksamhet med tillstånd enligt miljöskyddslagen (1969:387), vilken
            föregick miljöbalken. Den sammanlagda kostnaden för att uppdatera
            de gamla tillstånden uppskattades 2006 till 20 miljoner kronor.
            Men regeringen har enligt utredningstjänsten därefter inte beslutat
            att avsätta några särskilda medel för ändamålet. 5
          </p>
          <p xml:id="i-DiVoWyrjtbroUyGneCD1y3">
            Detta är ett konkret exempel på att regeringen och myndigheterna
            inte har fullföljt intentionerna från miljöbalkens tillkomst.
            Man har prioriterat de krav som EU ställer för att kommissionen
            ligger på. Ingen har övervakat de rent nationella reglerna.
          </p>
          <head xml:id="i-JcKgCJB9JQgvJrCHbwnws5" type="h1">
            Miljöbalkens genomslag bör utredas
          </head>
          <p xml:id="i-NhuQEhYoPcsJPigR9JhAwD">
            Utredningen om Naturvårdsverket kom fram till att verket inte
            spelar den starka partsroll vid tillståndsprövning som miljöbalkens
            system förutsätter. Det finns indikationer på att tillståndsvillkoren
            inte skrivs med den stringens som miljöbalkssystemet förutsätter,
            men det är okänt hur omfattande detta problem är. Det saknas överblick
            över hur många gamla tillstånd som behöver omprövas. Regeringens
            proposition 2004/05:129 beskrev kriterier för när det kunde vara
            lämpligt med påbyggnadstillstånd. Uppgifter från Naturvårdsverket
            tyder på att det saknas överblick över i vilken utsträckning dessa
            kriterier tillämpats. Uppgifter tyder på att länsstyrelserna inte
            har resurser, eller möjligen prioriteringar, för att kunna fullgöra
            de uppdrag som systemet förutsätter. Utomstående bedömare har
            väckt frågan om domstolarna har tillräckligt med biologisk kompetens
            för att värna det allmänna naturintresset. Rättsfall väcker frågan
            om miljöbalkens hänsynsregler får det genomslag som förväntades,
            särskilt avseende frågor som biologisk mångfald.
          </p>
          <p xml:id="i-Lc4KEfakrkPMHAtRLysaLy">
            Sammantaget pekar detta på behovet av en utredning med en samlad
            genomgång av miljöbalkens tillämpning och genomslag utifrån den
            generella frågeställningen om de miljöpolitiska ambitionerna uppfyllts.
            Utredningen bör också granska de olika offentliga aktörerna i
            systemet: domstolar, åklagare, Naturvårdsverket och andra centrala
            myndigheter, regionala och lokala myndigheter, för att se ifall
            de spelar de roller som förväntas av dem. Några aspekter som kan
            granskas är instruktioner från regeringen, resurser, kompetens
            och prioriteringar inom respektive aktör. Utredningen bör vid
            behov komma med förslag till förbättringar i syfte att förbättra
            måluppfyllelsen.
          </p>
        </div>
        <div xml:id="i-BYxz2prfW98CQKvLoaGKSX" type="motSignatures">
          <list xml:id="i-Ax8Spfnc9AcKnMPwGkEjhW">
            <item xml:id="i-WKfEykgNLR51e6iWscfbaQ" who="i-WG11xmCpAW9nyyXv1sJFAK">
              Helena Leander (MP)
            </item>
          </list>
        </div>
      </div>
    </body>
  </text>
</TEI>
