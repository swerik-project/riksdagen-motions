<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--02366">
  <teiHeader>
    <fileDesc>
      <titleStmt>
        <title>med anledning av propositionen 1975/76:153 med förslag till lag om 
ändring i rättegångsbalken m. m.</title>
        <author>av fru Jacobsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1975/76:153 med förslag till lag om 
ändring i rättegångsbalken m. m.</title>
          <idno type="rdwebb">FZ022366</idno>
          <rs type="number">2366</rs>
          <ref type="dokument_url_text">http://data.riksdagen.se/dokument/FZ022366/text</ref>
          <ref type="dokument_url_html">http://data.riksdagen.se/dokument/FZ022366</ref>
          <ref type="dokumentstatus_url_xml">http://data.riksdagen.se/dokumentstatus/FZ022366</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B3z5KLtSxEyGCKFUSRo6dn</idno>
            <name>ULLA JACOBSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G5CvfT7KCAbgdZAMA7g4Er" type="signed"/>
        <correspContext corresp="i-G5CvfT7KCAbgdZAMA7g4Er">
          <note type="signatory" corresp="i-B3z5KLtSxEyGCKFUSRo6dn"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__2366/mot_197576__2366-001.pdf"/>
      <fw xml:id="i-WpkUNLQQudQRq9FCqsh2nC">
        Mot. 1975/76:2366 14
      </fw>
      <div xml:id="i-j7GS3zvQcQsp4SKUUg778" type="motHeader">
        <div xml:id="i-X8PaXi3qYfPJ14HG1Ahb9Y" type="motTitle"/>
        <div xml:id="i-ARs9mq6Bx51wqkgWrXQVFb" type="motSubmissionInfo"/>
      </div>
      <div xml:id="i-PkN6CzhqmBrHyMako1J3zB" type="motBody">
        <div xml:id="i-XQMwXhxF8mBvWXaNMs2pDP">
          <p xml:id="i-8QJwkp8UA9TY7eGFYQ1UEN">
            Motion
          </p>
          <p xml:id="i-5H8kfNwMe9A3E2xrmtpVDa">
            1975/76:2366
          </p>
          <p xml:id="i-HdzgeZJzcQ763p1Z7o3w6i">
            av fru Jacobsson med anledning av propositionen 1975/76:153 med
            förslag till lag om ändring i rättegångsbalken m. m.
          </p>
          <p xml:id="i-EXRERjqtWSVdMwGMMmZFUZ">
            I propositionen föreslås ändringar i rättegångsbalken och annan
            processuell lagstiftning av innebörd att nämndeman skulle deltaga
            i hovrätt och kam- marrätt i vissa typer av mål, i hovrätt i familjerättsliga
            mål och brottmål och i kammarrätt i mål av social karaktär. I
            normalfallen skulle enligt för- slaget tre lagfarna domare och
            två nämndemän deltaga vid huvudförhand- ling, vilket skulle gälla
            både hovrätt och kammarrätt. Vid beslutsfattande skulle regeln
            om individuell rösträtt gälla. Propositionen innehåller inte något
            förslag till ändring av gällande regler om fullföljd till de högsta
            instanserna, högsta domstolen och regeringsrätten, med anledning
            av ändringen i hovrätten och kammarrätten. Ej heller re- dovisas
            i propositionen någon diskussion om dessa fullföljdsfrågor. Jag
            anser emellertid att om lekmän skall deltaga i avgörandena i hovrätt
            och kam- marrätt bör en justering av fullföljdsreglerna till högsta
            domstolen och re- geringsrätten ske. Enligt nu gällande rätt kan
            fullföljd till högsta domstolen och regerings- rätten ske endast
            efter prövningstillstånd meddelat på endera av två grunder. Antingen
            skall det finnas ett prejudikatintresse eller skall det ha förekommit
            ett grovt förbiseende eller grovt misstag vid beslutsfattandet
            i hovrätt resp. kammarrätt. Speciellt beaktas resningsskäl och
            skäl för domvilla. Man kan däremot ej få prövningstillstånd enbart
            på grund av ett påstående om felaktig rättstillämpning. Skälet
            till förslaget om lekmäns deltagande i hovrätt och kammarrätt
            är att tillvarataga lekmannaerfarenheter som kan vara värdefulla
            framför allt vid sakfrågans bedömning. Härigenom skulle man få
            överrättsprocessen bättre förankrad hos allmänheten. Den möjlighet
            till insyn som lekmännen skulle få kan antagas ha en psykologisk
            betydelse för allmänhetens tilltro till rättsskipningen. Emellertid
            skulle lekmännen ha att deltaga på lika fot med juristdomarna
            även vad beträffar ställningstagande i rättsfrågor. Härvid kan
            visserligen de två nämndemännen inte tillsammans bilda en majoritet,
            men deras två röster kan bli avgörande, om de lagfarna ledamöterna
            inte är ense. Invecklade rättsliga spörsmål skulle sålunda kunna
            avgöras i hovrätt och kammarrätt av icke juridiskt utbildade domare.
            Det är mot denna bakgrund frågan om fullföljd till de högsta instanserna
            skall ses. Enligt min mening bör man öppna en möjlighet för allmänheten
            att få rättsfrågor överprövade i högsta domstolen resp. i regeringsrätten.
          </p>
          <pb facs="riksdagen-motions-pdf/data/197576/mot_197576__2366/mot_197576__2366-002.pdf"/>
          <p xml:id="i-JsbgpWd6hrsMTndaHSdcaX">
            Det kan vara av intresse att undersöka vilka fullföljdsregler
            man i andra länder har beträffande mål, vilka skall avgöras med
            deltagande av lekmän. Av de länder, vilka omnämns i propositionen,
            uppges endast Danmark och Norge ha en ordning med lekmäns deltagande
            i andra instans. I Danmark deltar lekmän vid avgörande av brottmål
            i andra instans, landsret. Detta gäller vare sig målet först behandlats
            i första instans eller gått direkt till landsret, vilket är fallet
            med de grova brottmålen. De lindrigare brottmålen kan efter dispens
            av justitieministern överklagas i höjesteret, som i dessa fall
            alltså blir tredje instans. Justitieministern kan därvid bevilja
            dispens, om han finner målet vara av allmänt intresse eller om
            utgången skulle ha betydande följder för parten. (Retsplejeloven
            $ 435 Stk. 2.) — De grövre brottmålen, som gått direkt till landsret
            som första instans, kan i allmänhet överklagas till höjesteret.
            Höjesteret prövar endast rättsfrågan i brottmålen. I Norge finns
            i tvistemål ett tre-instanssystem med möjlighet till lek- mannamedverkan
            både i underrett och lagmansrett. Efter dispens kan ett mål föras
            upp till höyesterett. De begränsningar som gäller för möjligheten
            att få dispens avser sakprövningen. Tyngdpunkten ligger därför
            på över- prövning av rättsfrågan. I brottmål deltager jury vid
            bedömningen i lag- mansretten. Lindriga brottmål kan inte överklagas
            till höyesterett. De grova brottmålen däremot kan föras till högsta
            instans för överprövning av rätts- frågan. Sammanfattningsvis
            kan man påstå att Danmark och Norge, vilka har regler om lekmäns
            deltagande i dömandet i andra instans, samtidigt har regler om
            möjlighet till överprövning av rättsfrågan i högsta instans. Jag
            anser det angeläget att man beaktar de erfarenheter som finns
            i Dan- mark och Norge beträffande hur angeläget det är att kunna
            få rättsfrågan i ett mål överprövad i högsta instans, om den handlagts
            tidigare under medverkan av lekmän. Med hänsyn till det anförda
            hemställer jag att riksdagen beslutar om utredning av reglerna
            om fullföljd till högsta domstolen och regeringsrätten för jämkning
            av dessa med anledning av lekmäns deltagande i avgörandena i hovrätt
            och kammarrätt.
          </p>
          <p xml:id="i-NAxTirRFS9erwCCgMH8J5f" type="date">
            Stockholm den 26 mars 1976 ULLA JACOBSSON (m)
          </p>
          <pb facs="riksdagen-motions-pdf/data/197576/mot_197576__2366/mot_197576__2366-003.pdf"/>
          <pb facs="riksdagen-motions-pdf/data/197576/mot_197576__2366/mot_197576__2366-004.pdf"/>
          <p xml:id="i-GaNNVey7rtt9VvTkRSPbDw">
            GOTAB 51635 Stockholm 1976
          </p>
        </div>
      </div>
    </body>
  </text>
</TEI>
