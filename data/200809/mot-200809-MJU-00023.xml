<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00023">
  <teiHeader>
    <fileDesc>
      <titleStmt>
        <title>med anledning av prop. 2008/09:210 En ny rovdjursförvaltning</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:210 En ny rovdjursförvaltning</title>
          <idno type="rdwebb">GW02MJ23</idno>
          <rs type="number">MJ23</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ23/text</ref>
          <ref type="dokument_url_html">http://data.riksdagen.se/dokument/GW02MJ23</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ23</ref>
          <ref type="doc">http://data.riksdagen.se/fil/FEBF754F-9E47-4C06-836D-51A04A6C6186</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3ZMdewqbcLGxdiwyk213Dv" type="basedOn"/>
        <correspContext corresp="i-3ZMdewqbcLGxdiwyk213Dv">
          <ref>Proposition 2008/09:210</ref>
        </correspContext>
        <correspAction xml:id="i-QiWmwesCt6EnMeoLyRXxpD" type="signed"/>
        <correspContext corresp="i-QiWmwesCt6EnMeoLyRXxpD">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-NXDmsnD9u8yUAToRguMqRX" type="referral">
          <date when="2009-06-23"/>
        </correspAction>
        <correspAction xml:id="i-MFzPd2zZGU31WRw2XT8DN6" type="dismissal">
          <date when="2009-06-23"/>
        </correspAction>
        <correspAction xml:id="i-QCVBiuaCZzkm4hvvos4Jtj" type="dismissal">
          <date when="2009-06-23"/>
        </correspAction>
        <correspAction xml:id="i-CTuHUjCWf6FK4rrPLDHek7" type="transfer">
          <date when="2009-06-18"/>
        </correspAction>
        <correspAction xml:id="i-3wQzbtM1KxygDt9CErsT3o" type="submission">
          <date when="2009-06-18"/>
        </correspAction>
        <correspAction xml:id="i-VsyPB8iirzswCkZSJp5Nz1" type="assigned"/>
        <correspContext corresp="i-VsyPB8iirzswCkZSJp5Nz1">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PQPM7mphUCZhaBMLSBVCyp" type="motBody">
        <div xml:id="i-6nEL2JHzJv2h4iaqvU8HL2" type="TOC">
          <head xml:id="i-DAdTvN4rTkVyBxtfMsKuQY">
            1 Innehållsförteckning
          </head>
          <list xml:id="i-6WGNFV9MHwaZD4bC1CAbLa">
            <item xml:id="i-Dbv2KYdYWC8uriWQgpPcro">
              2 Förslag till riksdagsbeslut 2
            </item>
            <item xml:id="i-4wbFDyenrbApxvkmT7xRoN">
              3 Inledning 2
            </item>
            <item xml:id="i-CiQLBxd3X25TCsk92aVZHV">
              4 Delegation till länsstyrelserna 3
            </item>
            <item xml:id="i-XEYaeqqnqe5Ddf94DPCRvt">
              5 Licensjakt på varg och lodjur 4
            </item>
            <item xml:id="i-KSAoqjEFhBfpxmJdXYtDzE">
              6 Vargstammens utveckling 4
            </item>
            <item xml:id="i-RD2g4WM8yZ8yaHMHicEcqV">
              7 Lodjurens utveckling 5
            </item>
            <item xml:id="i-7okhB6VAh4fLsLNkfphFev">
              7.1 Jakt med fällor 5
            </item>
            <item xml:id="i-BPQuuBmjapSC2A91yY2uNd">
              8 Förebyggande åtgärder 5
            </item>
            <item xml:id="i-Rpkb81HK2fTXQqnevPQBZp">
              9 Återinförande av 28 § jaktförordningen 6
            </item>
            <item xml:id="i-NovNxA8yMPDh2T2SscPr8j">
              10 Skogsbolagens ansvar 6
            </item>
          </list>
        </div>
        <div xml:id="i-DxurbpZp5mDNjj9qomuvkb" type="motProposal" subtype="förslag">
          <head xml:id="i-BjM2oRmQeedWaY652sqAvc">
            2 Förslag till riksdagsbeslut
          </head>
          <list xml:id="i-KX88sqAKjUN7AMe9hQdahD" style="ol">
            <item xml:id="i-PsRJojzo2yQpFNRKjMt4Wq">
              Riksdagen avslår regeringens förslag om delegering från Naturvårdsverket
              till länsstyrelsen beträffande rovdjursförvaltningen.
            </item>
            <item xml:id="i-AurRYTGr6aZeah1TEvswvh">
              Riksdagen avslår regeringens förslag om mål för vargstammens
              utveckling såvitt avser licensjakt på varg.
            </item>
            <item xml:id="i-129nknRaQ4phU427zSJ5ha">
              Riksdagen tillkännager för regeringen som sin mening vad som
              anförs i motionen om utspridning av vargar.
            </item>
            <item xml:id="i-VSAProHpihzr5WgGnuYTt6">
              Riksdagen avslår regeringens förslag såvitt avser en minskning
              av lodjursstammen enligt vad som anförs i motionen.
            </item>
            <item xml:id="i-8giVZaizb3VqDKELQ6Whqa">
              Riksdagen tillkännager för regeringen som sin mening vad som
              anförs i motionen om förbud mot lodjursfällor.
            </item>
            <item xml:id="i-7FyRNd6iPFxoJuSasFswDD">
              Riksdagen tillkännager för regeringen som sin mening vad som
              anförs i motionen om satsningar på förebyggande åtgärder för att
              minimera rovdjursangreppen.
            </item>
            <item xml:id="i-K5kQL5oNo63kMBZqp2Ep9g">
              Riksdagen tillkännager för regeringen som sin mening vad som
              anförs i motionen om återinförande av 28 § jaktförordningen.
            </item>
            <item xml:id="i-Ha5CkXhQXyfrSjkLQJw3eZ">
              Riksdagen tillkännager för regeringen som sin mening vad som
              anförs i motionen om skogsbolagens ansvar.
            </item>
          </list>
        </div>
        <div xml:id="i-34tUkPFNqnxux3j1bd4YEH" type="motContent">
          <head xml:id="i-VFLGjM9gS5WsBUTBLJpySs" type="h1">
            3 Inledning
          </head>
          <p xml:id="i-ToxuHn43y9LE7HZrMVXwQ6">
            Frågan om rovdjurens förvaltning berör många olika områden. Ur
            miljösynpunkt utgör rovdjuren en stor faktor då de som toppredatorer
            står överst i näringssystemet och således har en mycket viktig
            roll i ekosystemet. Forskning visar dessutom att rovdjurens betydelse
            för den biologiska mångfalden är långt viktigare än vad man tidigare
            bedömt vara fallet. Utdöendet av en enda toppredator kan få ett
            helt ekosystem att kollapsa, speciellt om artrikedomen är låg.
            Bristen på rovdjur kan göra att växtätare som hjort och älg ökar
            i antal, med följden att växtarter betas ned och försvinner. Då
            minskar den energiproduktion som utgör basen för hela ekosystemet,
            vilket i sin tur utlöser en kaskad av effekter uppåt i näringskedjan.
          </p>
          <p xml:id="i-FcWXd4vKxhZfGPsEaWP6DR">
            Om balansen mellan betesdjur och rovdjur rubbas och antalet betesdjur
            ökar leder detta till negativa effekter för den biologiska mångfalden.
            Ett resultat av en sådan obalans är t.ex. en låg nivå på föryngringen
            av lövträd och problem med betningsskador inom skogsbruket.
          </p>
          <p xml:id="i-SbH5W4MmiQK5CU91U8cguW">
            De stora rovdjuren har varit hårt utsatta för jakt under åren,
            och till slut ansågs det bara finnas en spillra kvar av dem. I
            dag ser dock utvecklingen för björnstammen positiv ut då arten
            nått gynnsam bevarandestatus både i alpin och boreal region. Detsamma
            gäller för kungsörnen. Dessvärre ser det mörkare ut för varg,
            järv och lo. För lodjuren har målet om en miniminivå på 300 föryngringar
            inte uppnåtts. Varg och järv har en lång väg kvar för att nå en
            gynnsam bevarandestatus. Vargstammen lider även av svåra inavelsproblem
            i och med att alla vargar i Skandinavien härstammar från ynka
            tre individer. Det är en missuppfattning att vargens tillväxttakt
            varit hög och explosionsartad. Faktum är att tillväxten har halverats
            under 2000-talet, och framtidsprognosen är osäker i och med inavelsproblemen
            och osäkerhet om resultaten av den naturliga invandringen.
          </p>
          <p xml:id="i-QBiRBrB54SYiwSB9rECC9H">
            Rovdjurspolitiken är således en komplicerad fråga. Djuren rör
            sig över stora områden, varför det behövs en nationell översyn
            över nationens rovdjursförvaltning. Det har visat sig att en central
            förvaltning av dessa arter är bäst fungerande, eftersom de lever
            i glesa populationer, spridda över stora områden och även är förknippade
            med ekonomiska och sociala konflikter.
          </p>
          <p xml:id="i-Wtx194Gbyavn9foeDiJEfp">
            Dock är majoriteten av svenska folket, inklusive de boende i
            rovdjurstäta områden, enligt en omfattande forskningsrapport överväldigande
            positiva till rovdjur och rovdjursförvaltningen (Fjällmistrarapport
            nr 10, 2005). Samtidigt visar forskningen att det på rovdjurstäta
            orter finns betydande minoriteter som är kritiska till rovdjurspolitiken.
            I medierna framkommer också ofta ett stort missnöje. Helt klart
            finns det betydande åsiktsskillnader om rovdjurspolitiken mellan
            olika samhällsgrupper. Problemen med samexistensen mellan vissa
            grupper och rovdjuren är således en fråga som måste tas på största
            allvar. I dag finns det en utbredd tendens att ta lagen i egna
            händer, vilket har resulterat i att så mycket som 50 % av alla
            vargar som dör, dör av illegal jakt. Polisen framför stora svårigheter
            med att reda upp brotten då de är svåra att utreda och har mycket
            begränsat med bevismaterial.
          </p>
          <p xml:id="i-DsnJCWkDuiXehAWJjkKv9W">
            En av anledningarna till detta (enligt Brottsförebyggande rådet,
            Brå) är att jägare, renägare och lantbrukare anser att statsmakterna
            inte tar ett tillräckligt ansvar för rovdjurspolitikens negativa
            sidor och att besluten tas långt ifrån de platser där problemen
            sedan uppstår. Detta är ett av grundproblemen för den omfattande
            illegala jakten på rovdjur och den tysta acceptansen för jaktbrott
            i rovdjurstäta områden. Brå anger att det krävs en dialog om rovdjurspolitiken
            för att acceptansen inom dessa grupper ska kunna öka. Vänsterpartiet
            instämmer i att det krävs en förbättrad dialog för att acceptansen
            för rovdjurspolitiken ska öka.
          </p>
          <head xml:id="i-DjEK74DQRfzpWp4sczxGkK" type="h1">
            4 Delegation till länsstyrelserna
          </head>
          <p xml:id="i-E9AYg9keYEFhJp8HHCyFTC">
            Rovdjuren rör sig över stora arealer och är således svåra att
            få en överblick över på regional nivå. Det har även visat sig
            att det finns risker med att överlåta visst beslutsfattande till
            länsstyrelser då de ofta utsätts för starka påtryckningar från
            vissa grupper, i detta fall de som är förespråkare för att öka
            avskjutningen. Regeringens argumentation om att en regional förvaltning
            kommer att minska problemen med samexistens mellan människa och
            rovdjur tror vi är att dra för hastiga och stora slutsatser. Vi
            ser snarare en risk med att skapa ytterligare splittringar mellan
            oliktänkande grupper.
          </p>
          <p xml:id="i-L2ULfxQHQ6k8NnFJg1bpmR">
            Vänsterpartiet har ingenting att invända mot en regionalisering
            av rovdjursstammar som har uppnått en gynnsam bevarandestatus.
            Däremot är det av yttersta vikt att värna om våra hotade och missgynnade
            arter då bevarandet av dessa arter är en nationell angelägenhet.
          </p>
          <head xml:id="i-9Ge3du3Wzg1UzXCBn26zYA" type="h1">
            5 Licensjakt på varg och lodjur
          </head>
          <p xml:id="i-K11pj3yZpGaawnmjBZE13P">
            Regeringen föreslår i propositionen att lika många vargar som
            föds ska skjutas av drygt 20 djur per år dvs. drygt 10 % av den
            totala vargstammen. Vi anser inte att detta stämmer överens med
            regeringens formulering av detta som en begränsad och strikt kontrollerad
            jakt. Denna avskjutning tillsammans med de stora problem som finns
            med den illegala jakten kommer att innebära en mycket hög omsättning
            på individer hos en djurart som präglas av livslånga parförhållanden
            och stabila familjeförhållanden. Instabilitet i familjer leder
            till att jakten på föda och valpöverlevnad försvåras, vilket i
            sin tur kan förorsaka angrepp på tamdjur.
          </p>
          <p xml:id="i-WZ5gNqDQng1YviuAe4Ucay">
            I EU:s art- och habitatdirektiv betonas vikten av att bibehålla
            och återställa en gynnsam bevarandestatus. I direktivets bilaga
            4 listas bl.a. björn, varg och lodjur vilka kräver särkskilt skydd.
            Flertalet remissinstanser (däribland Artdatadirektivet, Svenska
            Naturskyddsföreningen och Centrum för biologisk mångfald) har
            påtalat motsättningen mellan regeringens förslag och direktivet.
          </p>
          <p xml:id="i-4kEmCxwaTHfagF7UaAuuqA">
            Regeringen hänvisar till de undantag från de skyddskrav som finns
            beskrivna i artikel 16.1.a-e. Detta undantag fastslår dock att
            undantagen enbart får tillämpas om inga andra lämpliga lösningar
            finns att tillgå och undantaget inte försvårar upprätthållandet
            av en gynnsam bevarandestatus.
          </p>
          <p xml:id="i-VoirRC8Z5XdS3YoVF2GwTk">
            Vänsterpartiet anser att det krävs långsiktigt grepp som baseras
            på en vetenskaplig grund för att skapa en hållbar och fungerande
            rovdjurspolitik. Att införa licensjakt kommer att polarisera frågan
            ytterligare. Däremot kan vi tänka oss att öppna upp för införande
            av licensjakt då vargstammen uppnått en gynnsam bevarandestatus.
          </p>
          <p xml:id="i-4cbQM8RVgb2t7Zfi2de4Ar">
            Vi ställer oss positiva till regeringens förslag om att underlätta
            för naturlig invandring för att stärka artens genetiska status.
            Vi stöder förslaget att underlätta för naturlig invandring men
            anser att inplantering av varg endast bör ses som ett andra alternativ
            utifall den naturliga invandringen inte skulle lyckas med målet
            att stärka vargens genetiska status. Dock så ser vi det som ytterst
            viktigt att avvakta resultaten av en av dessa åtgärder innan stammen
            börjar skjutas av.
          </p>
          <head xml:id="i-5L6tnZiqCH9y6HmmzGWbwK" type="h1">
            6 Vargstammens utveckling
          </head>
          <p xml:id="i-P7Y3P8N8tkfVCgzEmS2h8m">
            Vargen är ett flockdjur som lever i familjegrupper. En alltför
            stor mänsklig inblandning och utspridning som innebär att man
            splittrar dessa grupper resulterar i stress och förvirring, vilket
            i sin tur kan resultera i onormala beteenden. Detta i kombination
            med det stora problemet med illegal jakt, där det inte är helt
            ovanligt att målet är att skjuta alfahannen, skapar inga goda
            förutsättningar för en långsiktigt livskraftig vargstam. Regeringen
            har dessvärre inte tagit hänsyn till detta i sitt förslag utan
            föreslår i stället att vargstammen ska upprätthållas genom kontinuerlig
            avskjutning, införsel av nya vargar och förflyttningar av individer
            som etablerat sig på fel ställe.
          </p>
          <p xml:id="i-CUdzMsE1nczfYLjBRrBzyP">
            Regeringens förslag frångår således EU-kommissionens riktlinjer
            om att djur ska återfå sin ekologiska och naturliga roll i ekosystemet.
            Vänsterpartiet anser därför att rovdjursförvaltningen ska baseras
            på djurens naturliga förutsättningar. Detta bör riksdagen som
            sin mening ge regeringen till känna.
          </p>
          <head xml:id="i-NxUSVLMu3zeVk8Z1nzqYHK" type="h1">
            7 Lodjurens utveckling
          </head>
          <p xml:id="i-Bvnh5Hb8Es3QdAGQD6NfkQ">
            2001 beslutade riksdagen om miniminivåer för de stora rovdjuren.
            Lodjurens miniminivå fastställdes till 300 föryngringar per år.
            Dessvärre har målet inte uppnåtts. Det är därför mycket olyckligt
            att regeringen vill frångå riksdagsbeslutet och sänka minimikravet
            till 250 föryngringar per år. Som skäl menar man att satsningen
            på varg kommer att öka trycket på bytesdjur. I och med att den
            s.k. satsningen innebär att man minskar vargstammen innan åtgärderna
            är utvärderade ser vi ingen legitim anledning att minska miniminivån
            för antalet lodjur. Argumentet håller således inte. Regeringen
            bör vidhålla riksdagens ursprungliga beslut om 300 föryngringar.
          </p>
          <head xml:id="i-BypTSoGTkQY5wCHCv2Nvnn" type="h2">
            7.1 Jakt med fällor
          </head>
          <p xml:id="i-te8WfX4nVJoFpi5EEhVsn">
            Jakt med fällor orsakar stor smärta för lodjuren. Fällfångst
            ökar incitamenten för illegal jakt, och översynen av denna jaktform
            är i stort sett obefintlig. Djuren utsätts för fysisk och psykisk
            smärta och stress. Skador på tassar och klor samt träflisor i
            magen är vanligt förekommande. Vänsterpartiet anser att denna
            form av jakt är oetisk och förkastlig ur djurskyddssynpunkt, varför
            den bör förbjudas. Detta bör riksdagen som sin mening ge regeringen
            till känna.
          </p>
          <head xml:id="i-X5C7a42hg2eF9xnBc83YaG" type="h1">
            8 Förebyggande åtgärder
          </head>
          <p xml:id="i-ECMxP9CT2zSLpZPuTYzWRu">
            Ett stort och existerande problem är samexistensen mellan människor
            och rovdjur, vilken måste förbättras. Det är därför mycket värdefullt
            att minimera rovdjursangreppen på tamdjur, vilket kan göras genom
            förebyggande åtgärder. Av erfarenhet vet man att rovdjursstängsel
            är en sådan effektiv åtgärd. För att minska antalet angrepp på
            hund föreslås speciella jaktregler i rovdjurstäta områden samt
            krav på att skrämma i stället för att döda rovdjuren. Jakt utan
            frigående hund och utveckling av s.k. vargrena hundar är ytterligare
            medel att tillgå.
          </p>
          <p xml:id="i-WvggyTDhhJG7skm9vFiNVG">
            För att komma till rätta med skadeskjutningarna bör skjutproven
            skärpas och krav på obligatoriska, årliga skjutprov införas. Vänsterpartiet
            anser att ytterligare satsningar på förebyggande åtgärder, i enlighet
            med art- och habitatdirektivet, bör realiseras. Detta bör riksdagen
            som sin mening ge regeringen till känna.
          </p>
          <head xml:id="i-PCB6GCQXW4LTfPFFiYbqar" type="h1">
            9 Återinförande av 28 § jaktförordningen
          </head>
          <p xml:id="i-PTzZUrUpT7frk3ryspjoKm">
            28 § jaktförordningen reglerar skydd av tamdjur i samband med
            rovdjursangrepp. Regeringen införde i våras en ändring av lagen
            som möjliggör att rovdjur får dödas av tamdjursägare eller tamdjursvårdare
            för att avvärja ett pågående eller omedelbart pågående angrepp
            på tamdjuret utanför hägn. I och med detta strider 28 § JF mot
            undantagsreglerna i EU:s art- och habitatdirektiv. Denna paragraf
            utgör ett stort hot mot upprätthållandet av vargstammens gynnsamma
            bevarandestatus. Av de sex vargar som rapporterats skjutna, med
            åberopande av paragrafen sedan 2001, var fyra alfadjur och en
            hona. Fall har upptäckts där jägare lockar till sig rovdjuren
            med köttstycken i närheten av tamboskap och därefter skjuter djuret
            då det sökt upp maten. På så sätt möjliggörs åberopande av 28
            § JF. Vänsterpartiet anser att 28 § jaktförordningen bör återgå
            till att enbart gälla skydd av tamdjur innanför hägn. Detta bör
            riksdagen som sin mening ge regeringen till känna.
          </p>
          <p xml:id="i-WjGFG3P2QwDkc5wcY5cyPr">
            Vänsterpartiet är för en bibehållen skyddsjakt då detta vilar
            på den gamla formuleringen av 28 § jaktförordningen och således
            är en åtgärd för att skydda tamdjur och förebygga skador.
          </p>
          <head xml:id="i-NCaUoZLE9spAMN39HyWYYm" type="h1">
            10 Skogsbolagens ansvar
          </head>
          <p xml:id="i-HZ9Yn5fEgCzpSn1jcJDxdc">
            Vänsterpartiet vill betona vikten av att en ansvarsfull rovdjursförvaltning
            involverar alla delaktiga aktörer. En del av konflikterna som
            finns avseende främst etablering av varg är bytesstammarnas storlek
            och då främst gällande älg. Här är det viktigt att även de olika
            markägarna tar sitt ansvar och tillåter något högre tätheter av
            bytesdjuren i områden med fast vargetablering.
          </p>
          <p xml:id="i-EzbWPLAafAaaVKjUXgrfUX">
            I dagsläget spelar skogsbolagen en stor roll gällande älgjakten.
            I Jämtland har bolagen länge förespråkat en ökad jakt på älg för
            att minska betesskadorna och hyr därför ut markerna till jägare
            för att på så sätt minska antalet djur. I och med att målsättningen
            för skogsbolagen är att minimera antalet älgar finns inga incitament
            till att hålla stammen på en livskraftig nivå. Detta innebär inte
            bara att lokalbefolkningens jaktmöjligheter minimeras, utan det
            skapar även ett minskat antal bytesdjur för rovdjuren. Konsekvenserna
            blir att rovdjuren i högre grad söker sitt byte hos tamdjur. Vänsterpartiet
            anser således att även skogsbolagen ska ta sitt ansvar i denna
            fråga. Det är av största vikt att antalet bytesdjur och rovdjur
            balanseras lokalt för att undvika överskott åt endera hållet.
            Detta bör riksdagen som sin mening ge regeringen till känna.
          </p>
          <p xml:id="i-EfA9MKEeWgd5VJG8NAdcm1">
            Ytterligare en aspekt att ta med i beräkningen är effekterna
            av olika typer av skogsbruk. Områden med kalhyggesbruk ger mängder
            med lättåtkomlig föda som lockar till sig älgar. Införande av
            en annan typ av skogsbruk såsom befriande gallring och minskar
            tillgången på lättåtkomligt bete och därmed betesskadorna, vilket
            bör tas med i beräkningen då en helhetssyn anammas i förvaltningsplaneringen.
          </p>
        </div>
        <div xml:id="i-Uyxfp9G3ZouHo4HSPSApe3" type="signatureBlock">
          <list xml:id="i-B8JnbKQq3sc4S5s5YHqQXK">
            <item xml:id="i-6MeWaGguMiGna2n8jNYU54" who="i-UhKXyeGqJBzFW5wSyeoGMt" type="signature">
              Wiwi-Anne Johansson (v)
            </item>
            <item xml:id="i-DuyVnSFKKEohokKypmdmpk" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
            <item xml:id="i-8E3fQu18jVaziux4u7T6Qg" who="i-KnfRfemwD98TyCA1A8KCeX" type="signature">
              Peter Pedersen (v)
            </item>
            <item xml:id="i-J1NnVukNKuxzaTktsdg33y" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
