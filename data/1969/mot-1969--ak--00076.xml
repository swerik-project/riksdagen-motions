<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__76/mot_1969__ak__76-001.pdf"/>
      <fw>
        Motion i Andra kammaren, nr 76 år 1969 9
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 76
          </p>
          <p>
            Av herr Wiklund i Stockholm, angående enskild organisations kostnader
            för frivillig tjänst i u-land.
          </p>
          <p>
            Enligt en PM av den 15 augusti 1968 med regler för u-landsbistånd
            genom enskilda organisationer, vilken PM:s innehåll godkänts av
            SIDA:s styrelse den 9 augusti 1968, kan numera glädjande nog sådant
            bistånd även avse andel av sådan organisations kostnader för frivilligarbetare
            i u-län- derna (d.v.s. vad som brukar kallas ”fredskårsverksamhet”,
            vilket uttryck organisationerna av olika skäl dock numera undviker
            att använda). Reg- lerna för nu avsedda nya typ av bistånd synes
            dock på vissa punkter inte vara ändamålsenligt utformade, varför
            dessa torde behöva justeras. Behovet härav vitsordas av berörda
            enskilda organisationer och avser följande punkter. Enligt regeln
            2.3.3 i ovannämnda PM kan statligt bidrag utgå ”som andel av i
            förväg budgeterade och av SIDA godkända totalkostnader”. Det för-
            håller sig emellertid ofta så, att en organisations engagemang
            inte ens kan övervägas — särskilt inte till omfattningen — än
            mindre planeras utan att den i förväg får åtminstone en ungefärlig
            uppfattning om vilka ekonomiska resurser, som kan stå till förfogande.
            Enligt regeln 2.4 kan bidrag till ”pla- nering av projekt” inte
            alls utgå. Det synes rimligt att preliminära besked om storleken
            av bidrag till en eventuell frivilligverksamhet kan lämnas samt
            att i de fall planering av en sådan verksamhet leder till att
            denna realiseras bidrag till planeringen kan lämnas retroaktivt.
            Inte heller ”till resor för deltagande i konferenser eller kurser”
            (utom kurser ingående i SIDA:s utbildning av frivilligarbetare)
            kan bidrag utgå (jfr regeln 2.4). Detta gene- rella hinder för
            bidrag borde kunna uppmjukas. Resebidrag borde kunna utgå t.ex.
            för deltagande i kurser och konferenser, då dessa behandlar frågor
            av vikt för frivilligtjänst, för upprätthållande av kontakt mellan
            administrerande organisation och fältverksamheten, för resor där
            frivillig- arbetaren studerar annan frivillig u-landsverksamhet
            i tjänstgöringslandet (eller närliggande land) samt för resor,
            som möjliggör ett aktivt utbyte av tjänsteerfarenheter mellan
            frivilligarbetare. Enligt regeln 2.3.4 slutligen kan endast ”i
            undantagsfall” bidrag lämnas till administrationskostnader för
            enskild organisations frivilligtjänst i något u-land ”under förutsättning
            att dessa är direkt hänförbara till kostnader för av SIDA stödd
            insats”. Uttrycket ”i undantagsfall” är vagt och borde redan av
            detta skäl utmönstras. För att frivillig u-landstjänst skall kunna
          </p>
          <pb facs="riksdagen-motions-pdf/data/1969/mot_1969__ak__76/mot_1969__ak__76-002.pdf"/>
          <fw>
            10 Motion i Andra kammaren, nr 76 år 1969
          </fw>
          <p>
            fullgöras på ett verkligt effektivt sätt ställs inte bara stora
            krav på frivillig- arbetaren — hans personlighet, utbildning etc.
            — utan också på den admi- nistrerande organisationen. Administrationen
            måste ses som en integre- rande del av frivilligtjänsten och bör
            därför vara bidragsberättigad. Enligt min mening är det angeläget
            att frivilligtjänst i u-länderna i enskil- da organisationers
            regi såsom en viktig fredsfrämjande funktion så mycket som möjligt
            stimuleras genom generösa principer för statsbidragsgivningen.
            Det är värt uppskattning att SIDA nu medger statsbidrag till sådan
            tjänst. Samtidigt måste dock med beklagande konstateras att de
            meddelade reg- lerna för det statliga stödet — särskilt på de
            ovan berörda punkterna — fått en relativt restriktiv utformning.
            Med stöd av vad sålunda anförts hemställes, att riksdagen ville
            uttala sig för en uppmjukning av reglerna 2.3.3, 2.3.4 och 2.4
            i SIDA:s PM den 15 augusti 1968 angående u-landsbistånd genom
            enskilda organisa- tioner på sätt i motionen närmare angivits
            med syfte att därigenom öka stimulanseffekten av utvidgningen
            av detta bistånd till att omfatta även bidrag till dessa orga-
            nisationers kostnader för frivilligarbetare i u-landstjänst.
          </p>
          <p>
            Stockholm den 21 januari 1969
          </p>
          <p>
            Daniel Wiklund (fp) i Stockholm
          </p>
        </div>
      </div>
    </body>
  </text>
</TEI>
