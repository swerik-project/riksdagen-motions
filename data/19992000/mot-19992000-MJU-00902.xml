<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-19992000-MJU-00902">
  <teiHeader>
    <fileDesc>
      <titleStmt>
        <title>Jakten på enkelbeckasin</title>
        <author corresp="i-PvJTHCyJiaxUeJhG5osdHg i-PvJTHCyJiaxUeJhG5osdHg">av Gudrun Lindvall (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jakten på enkelbeckasin</title>
          <idno type="rdwebb">GN02MJ902</idno>
          <rs type="number">MJ902</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GN02MJ902/text</ref>
          <ref type="dokument_url_html">http://data.riksdagen.se/dokument/GN02MJ902</ref>
          <ref type="dokumentstatus_url_xml">http://data.riksdagen.se/dokumentstatus/GN02MJ902</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PvJTHCyJiaxUeJhG5osdHg</idno>
            <name>Gudrun Lindvall</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PvJTHCyJiaxUeJhG5osdHg</idno>
            <name>Gudrun Lindvall</name>
            <state type="partyAffiliation" ref="Q213451">
              <desc>mp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FQAmprZ2fMiUxG8WrmUVy3" type="signed"/>
        <correspContext corresp="i-FQAmprZ2fMiUxG8WrmUVy3">
          <note type="signatory" corresp="i-PvJTHCyJiaxUeJhG5osdHg"/>
          <note type="signatory" corresp="i-PvJTHCyJiaxUeJhG5osdHg"/>
        </correspContext>
        <correspAction xml:id="i-5sCmJHyqPzyYsqTgnYCYpV" type="referral">
          <date when="1999-10-12"/>
        </correspAction>
        <correspAction xml:id="i-KFuTjVtQDNKKFFjnc86pFq" type="dismissal">
          <date when="1999-10-12"/>
        </correspAction>
        <correspAction xml:id="i-NpJdXxoTxYuazbL5HW57JC" type="submission">
          <date when="1999-10-05"/>
        </correspAction>
        <correspAction xml:id="i-AFzsqoxwAmEotAhSZ86wGP" type="referral">
          <date when="1999-10-12"/>
        </correspAction>
        <correspAction xml:id="i-EiVKT2vuM5qESZQ9GCE4HR" type="dismissal">
          <date when="1999-10-12"/>
        </correspAction>
        <correspAction xml:id="i-9dZH3eBT4Qfb8URNZgb2U8" type="submission">
          <date when="1999-10-05"/>
        </correspAction>
        <correspAction xml:id="i-Geq4q3rfqYtEYkY1WF5NbA" type="assigned"/>
        <correspContext corresp="i-Geq4q3rfqYtEYkY1WF5NbA">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_Mj_0902/mot_199900_Mj_0902-0001.pdf"/>
      <div xml:id="i-KNkhHky6NtQpJdoo7B71d6" type="motHeader">
        <div xml:id="i-QjbDcRTCU8drFVGGyHMrYT" type="motTitle"/>
        <div xml:id="i-Ds9GqGvYcXLfzFJTktdXSs" type="motSubmissionInfo"/>
      </div>
      <div xml:id="i-FHZp9AeSda7xwzaTFDMo9T" type="motBody">
        <div xml:id="i-5JzEgfue3eaKMT66c5yMUn">
          <p xml:id="i-YbW6fRcKg46You4dk2g623">
            1999/2000 mnr: MJ902 pnr: mp514
          </p>
          <p xml:id="i-W4UZdFGozK5gSgv5ki7zTh">
            Motion till riksdagen
          </p>
          <p xml:id="i-WqznBf48WJdDHFsxpYe4cS">
            1999/2000:MJ902 av Gudrun Lindvall (mp)
          </p>
          <p xml:id="i-5d1ZcM8j21jdneatMcHBAJ">
            Jakten på enkelbeckasin
          </p>
          <p xml:id="i-Nchr5HatTDPvVFPwd2ivQn">
            Inledning
          </p>
          <p xml:id="i-ATSQ3XAVyBk7QUaMXMdbSL">
            Jakten i Sverige ses över med jämna mellanrum. Avsikten är att
            utröna om jakten är ekologiskt långsiktigt hållbar. Utgångspunkten
            måste naturligtvis vara om arten ifråga ökar eller minskar i individantal.
            Jakten får inte påverka en art negativt eller förstärka ekologiska
            hot. Många fågelarter minskar idag såväl i det öppna odlingslandskapet
            som i skog. Såväl det moderna skogsbruket som jordbruket missgynnar
            många arter. Det är välkänt att så vanliga arter som sånglärka,
            ladusvala, stare och sädesärla är arter där populationerna minskar.
            Men det finns även arter som gynnas av övergödning och av att
            biotoper trivialiseras. Enkelbeckasin är en art som är på stark
            tillbakagång, faktiskt mer än någon annan. Eftersom regeringen
            dels uttryckt vilja att värna vår biologiska mångfald, dels uttryckt
            ambition att Sverige skall gå före på väg mot ett ekologiskt hållbart
            samhälle anser vi att frågor som rör jakttiden på enkelbeckasin
            bör hanteras skyndsamt.
          </p>
          <p xml:id="i-LXqcgAeRBo1Bi82tUY2czU">
            Enkelbeckasinen minskar
          </p>
          <p xml:id="i-QLW5NeqfPGBhr9EKkRGzYH">
            Antalet häckande par av enkelbeckasin minskar hela tiden och
            har så gjort under de senaste 20 åren i Sverige. I flera motioner,
            den senaste i september 1998, redovisas olika undersökningar av
            antalet enkelbeckasiner i landet. Såväl siffror för sträckande
            enkelbeckasiner, ringmärkning, jakt och taxeringar visar entydigt
            att enkelbeckasinen minskar dramatiskt. Så sker även i andra länder.
            I södra och mellersta England har arten gått tillbaka sedan 50-talet.
            Även i Holland, Belgien, Norge, Danmark, Tyskland och Litauen
            finns samma tillbakagång dokumenterad. Arten har också uppmärksammats
            i EU som en art som skall stå under särskild uppsikt. I Sverige
            har arten minskat med 75 26 sedan mitten av 70-talet. Orsaken
            till tillbakagången är osäker, men en trolig orsak tros vara utdikningen
            av sumpskog, en mycket produktiv men allt sällsyntare biotop.
            Under de senaste 20 åren har 350 000 hektar sumpskog försvunnit.
            Det finns således ingen ”ränta” att ta ut vid jakt på enkelbeckasin
            och som det ser ut nu är en snabb återhämtning av arten knappast
            att vänta.
          </p>
          <pb facs="riksdagen-motions-pdf/data/199900/mot_199900_Mj_0902/mot_199900_Mj_0902-0002.pdf"/>
          <p xml:id="i-jatnaN2ZJ2AtbfWUNSX5i">
            Jakten i Sverige
          </p>
          <p xml:id="i-Jctixvu9FVgUoFnr11UnKQ">
            Enkelbeckasinen är en liten fågel. Bortsett från den långa näbben
            är den stor som en stare och väger ca 100 g. Den skjuts under
            flytten då den rastar i sankmarker. Enkelbeckasinen jagas i hela
            landet från slutet av augusti till slutet av november, i sydligaste
            länen till slutet av december. Enligt Jägarförbundets statistik
            sköts under jaktåret 1995/96 600 enkelbeckasiner. I det förslag
            till nya jakttider, som Naturvårdsverket presenterade i april
            1996, omnämns enkelbeckasinen som en art som flera remissinstanser
            vill ha undantagen från jakt. I verkets avslag på detta framhålls
            att det är troligt att artens situation kommer att förbättras,
            eftersom fler våtmarker tros komma att anläggas under kommande
            år. Efter regeringens beslut juni 1996 kvarstår jakten på enkelbeckasin.
          </p>
          <p xml:id="i-AEknTAk2346Amte3Cmjk1d">
            Förväxling med dubbelbeckasin
          </p>
          <p xml:id="i-RoDcn7BnA114UZLf5f3WXz">
            Enkelbeckasinen är nära släkt med dubbelbecksinen, en sällsynt
            art som häckar i fjällen. Dubbelbeckasinen finns på Artdatabankens
            rödlista i hotkategori Hänsynskrävande. Man räknar med att det
            finns ca 2000 individer av arten. Dubbelbeckasinen jagas naturligtvis
            inte, men arten är mycket svår att skilja åt i fält från enkelbeckasinen
            och blir troligen skjuten av misstag. I utvärderingen av småviltsjakten
            ovan odlingsgränsen, som överlämnades till departementet i april
            1996, påtalas detta.
          </p>
          <p xml:id="i-Ge6zfxbS1FNfYQGmYTJnq5">
            Freda enkelbeckasinen!
          </p>
          <p xml:id="i-CJ89Er9m2DhexcLw8J4mtk">
            Det finns uppenbarligen ingen ”ränta” att ta ut för jakt på enkelbeckasinen.
            Om en population hela tiden minskar måste detta vara skäl att
            upphöra med jakten annars åderlåts populationen och en återhämtning
            blir än svårare. Jakten på enkelbeckasin kan idag inte sägas vara
            långsiktigt hållbar. Vad än skälet till den kraftiga tillbakagången
            är måste det vara uppenbart för var och en att ett jakttryck knappast
            hjälper upp situationen. Det ter sig mycket märkligt för de ideella
            krafter som intresserar sig för djur och natur om all den information
            man samlar in inte resulterar i beslut. Under flera år har man
            påpekat att enkelbeckasinen minskar i antal och framfört att jakten
            borde upphöra. En regering som mer värnar om jägarnas möjlighet
            till skottillfällen än om att lyssna på de väl underbyggda och
            oroande propåer som kommer från den ideella naturvården kan knappast
            bli trovärdig i talet om biologisk mångfald. Ska enkelbeckasinen
            kunna bevaras i den svenska faunan för framtiden måste åtgärder
            till för att återskapa biotoper som gått förlorade. Det kommer
            säkert att ta tid. För att bevara det som nu finns måste arten
            fredas från jakt. I fallet enkelbeckasin måste talet om att bevara
            den biologiska mångfalden uttryckas i handling. Se till att enkelbeckasinen
            får en chans till återhämtning. Ge Naturvårdsverket i uppdrag
            att utreda varför enkelbeckasinen går tillbaka och att ta fram
            en handlingsplan för hur arter skall bevaras och återhämta sig.
            Under tiden: ta bort jakten på enkelbeckasin!
          </p>
          <p xml:id="i-95RV7G89wsdgUgUaiv259M">
            Mot. 1999/2000 MJI902
          </p>
          <pb facs="riksdagen-motions-pdf/data/199900/mot_199900_Mj_0902/mot_199900_Mj_0902-0003.pdf"/>
          <p xml:id="i-5uqXd69tBJFNEJjJ1oxsJ1">
            Hemställan
          </p>
          <p xml:id="i-LGrKwmb75zah94CctS7ajj">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            uppdrag åt Naturvårdsverket att utreda varför enkelbeckasinen
            minskar så i antal, 2. att riksdagen som sin mening ger regeringen
            till känna vad i motionen anförts om handlingsplan för enkelbeckasinen,
            3. att riksdagen som sin mening ger regeringen till känna vad
            i motionen anförts om att jakt på enkelbeckasin upphör.
          </p>
          <p xml:id="i-YYafVnKykJGi9ZTzjJcoR4" type="date">
            Stockholm den 23 september 1999
          </p>
          <p xml:id="i-QcaphCqEtxYJo27t2rccHs" type="signatureBlock">
            Gudrun Lindvall (mp)
          </p>
          <p xml:id="i-MKt3yg3Kx4rwCknLqm2294">
            Mot. 1999/2000 MJI902
          </p>
        </div>
      </div>
    </body>
  </text>
</TEI>
