<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-UbU-00002">
  <teiHeader>
    <fileDesc>
      <titleStmt>
        <title>Forskning (prop. 1986/87:80)</title>
        <author corresp="i-5wPAQ1MDLRTsW1XngYcD46">Lars Werner m. fl. (vpk)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning (prop. 1986/87:80)</title>
          <idno type="rdwebb">GA02Ub2</idno>
          <rs type="number">Ub2</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GA02Ub2/text</ref>
          <ref type="dokument_url_html">http://data.riksdagen.se/dokument/GA02Ub2</ref>
          <ref type="dokumentstatus_url_xml">http://data.riksdagen.se/dokumentstatus/GA02Ub2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-HK9qYnVFN9ozMjewUoj5Ya</idno>
            <name>Bo Hammar</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>Nils Berndtson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>Björn Samuelson</name>
            <state type="partyAffiliation">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Can7tj7PJiUr2w9iYGbX22" type="signed"/>
        <correspContext corresp="i-Can7tj7PJiUr2w9iYGbX22">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-HK9qYnVFN9ozMjewUoj5Ya"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_ub_2/mot_198687_ub_2-001.pdf"/>
      <div xml:id="i-9pTYnYrnsPQwwHtJAczm5" type="motHeader">
        <div xml:id="i-3Tp7bh1vhvAGSP4V4cmWWm" type="motTitle"/>
        <div xml:id="i-8xksPjAi23dFTeRGMJi6dq" type="motSubmissionInfo"/>
      </div>
      <div xml:id="i-QHsSwA5fsJy5F6Fowy7eZM" type="motBody">
        <div xml:id="i-DwTVVa1L5PVvi78fgoNhrG">
          <p xml:id="i-HtDezSSmuCDX8ZhHj4TQnP">
            Motion till riksdagen
          </p>
          <p xml:id="i-cMBA7anhFJAjRDpc3gj5w">
            1986/87:Ub2
          </p>
          <p xml:id="i-Nr3Duzw5XdhbuwgBv2a3AB">
            Lars Werner m. fl. (vpk) Forskning (prop. 1986/87:80)
          </p>
          <p xml:id="i-FPvK5yYobtE1jx1JXCszDb">
            ”Om vetenskapen är medveten om sitt syfte kan den i det långa
            loppet bli en avgörande kraft i den sociala förändringen. — Men
            om vetenskapen är omedveten om sin samhälleliga betydelse kan
            den bli ett hjälplöst verktyg i händerna på krafter som driver
            den bort från riktningen av sociala framsteg och i denna process,
            förstör dess själva essens, andan av fri undersökning.” (J D Bernal:
            The social function of Science) Forskningspolitiken kan i stora
            drag delas in i fyra olika skeden sedan andra världskriget. Det
            första skedet sträckte sig till omkring 1955 och kännetecknades
            av en allmän resursförstärkning till universiteten. Den politiska
            doktrinen kan sägas ha varit att en allmän vetenskaplig utveckling
            är av stor betydelse för ett välfärdsland. Kapitalet var i hög
            grad inriktat på de s.k. basnäringarna, och det fanns inga direkta
            samband mellan det tekniska utvecklingsarbetet och grundforskningen.
            Det andra skedet varade fram till mitten av 1960-talet och kännetecknades
            av en ganska kraftig uppbyggnad av högre utbildning och forskning.
            En politisk doktrin som betonade forskningens betydelse som tillväxtfaktor
            (BNP-tillväxten) började göra sig gällande. Fortfarande fick dock
            forskarna i huvudsak sköta sig själva. Det tredje skedet, som
            kan sägas räcka till slutet av 1970-talet, dominera- des av uppbyggnaden
            av sektorsforskningen. Forskningen sågs alltmer som en frälsare
            när det gällde att lösa politiska problem. Kapitalismens utveckling
            ställde ökade krav på en uppbyggnad av offentlig sektor och olika
            trygghets- system. Utslagningen gjorde behovet av politiska lösningar
            allt större. Det fjärde och aktuella skedet präglas av en ökad
            inriktning på kapitalets direkta behov av forskning. Den tekniska
            utvecklingen har lett till ett ökat forskningsberoende för industrin.
            Den politiska doktrinen kan för denna period formuleras som att
            forskningen är bra för den internationella konkurrenskraften.
            Exportindustrins behov ställs i centrum. De militära intressena
            i forskningen bör inte heller förbises. Globalt sett har de blivit
            allt viktigare, och även i den nu aktuella forskningspolitiska
            propositionen märks en kraftig militär profil inom ett av de prioriterade
            områdena, nämligen informationsteknologin. Den nu aktuella propositionen
            betonar mycket grundforskningens roll, men inriktningen på kapitalets
            behov lyser igenom. Vikten av en stark grundforskning framhålls
            gång på gång utifrån Sveriges förmåga att bevara den internationella
            konkurrenskraften i framtiden. Grundforskningen blir också mer
            styrd än tidigare då man tydligt pekar ut viktiga ”framtidsområ-
          </p>
          <p xml:id="i-XN5Uh55Wr73Amak1axduC5">
            11
          </p>
          <pb facs="riksdagen-motions-pdf/data/198687/mot_198687_ub_2/mot_198687_ub_2-002.pdf"/>
          <p xml:id="i-3rMmpfxphAWwhD3ybFE8P6">
            den” och satsar på fakultetsprogram. Det är adekvat att tala
            om en strategisk grundforskning då satsningarna görs utifrån ett,
            mål— visserligen långsiktigt — att de skall bära frukt i form
            av nya vinstgivande produkter.
          </p>
          <p xml:id="i-BesmEMeaWmbiuuLmYb6cg9">
            Kortsiktigt lönsamhetstänkande
          </p>
          <p xml:id="i-Xzs55yd6Si18Xpku5y3Ssw">
            Den påstådda satsningen på kulturvetenskaperna bryter av något
            från detta mönster. Det verkar i mycket vara en eftergift till
            den kraftfulla opinion som kritiserat s-regeringens ensidiga inriktning
            på exportindustrin. De motiv som präglar denna satsning pekar
            på det. Propositionen talar om att hålla kulturarbetet levande,
            vilket inte tyder på något större djup i analysen av vilken betydelse
            kulturvetenskaperna egentligen har i samhället. Detta återkommer
            vi till senare. Denna tolkning förstärks av det faktum att regeringens
            satsning på forskning kontrasterar mot nedskärningarna i grund-
            och gymnasieskolorna. Denna kraftiga omflyttning av resurser ger
            uttryck för en elitism som borde vara främmande för svensk arbetarrörelse.
            Den ger också uttryck för ett kortsiktigt tänkande och inkonsekvens
            i den samlade utbildningspolitiken. Vi är givetvis positiva till
            ökade satsningar på forskningen, men vi motsätter oss bestämt
            nedskärningar på skolans område. Vi vill i det här sammanhanget
            också peka på att avståndet ökar mellan grundutbildnings- och
            forskningsanslagen. På sikt får detta allvarliga konse- kvenser
            för forskningen där rekryteringsprobemen kommer att stå i förgrun-
            den, skriver Stockholmsstudenternas tidning Gaudeamus i en ledarkommen-
            tar till den forskningspolitiska propositionen. Man fortsätter
            och vi in- stämmer: ”Dessvärre förefaller det som om kortsiktigt
            lönsamhetstänkande utgör grunden även här. För varför skulle annars
            grund- och gymnasieskola ständigt åka på stryk, grundutbildningsanslaget
            till högskolan urholkas för tionde året i rad, medan forskningen
            får en ganska smakligt anrättad köttgryta?”
          </p>
          <p xml:id="i-XSrswcoDKVWG6TDNwceRib">
            Internationaliseringen
          </p>
          <p xml:id="i-XnoJLHSohiDCA8L9WDtw6Q">
            Propositionen uttrycker en mycket positiv inställning till ett
            ökat internatio- nellt beroende. Det är självklart så att forskningen
            för att vara framgångsrik måste ha ömsesidiga internationella
            kontakter och samarbeta internatio- nellt. Men att inte alls gå
            in på farorna och underlåta att satsa på en samtidig forskning
            och politisk bevakning kring denna problematik visar på en farlig
            aningslöshet. Den starka betoningen av det internationella beroendet
            och samarbetet synes ha en stark koppling till kapitalets transnationalisering
            och dess behov av att ständigt utvidga sina marknader. Men vilka
            effekter har detta för folkflertalet, och utifrån vems intressen
            sker detta samarbete?
          </p>
          <p xml:id="i-EVo5tekynGFA99LuGygGZM">
            Makten över forskningen och utvecklingsarbetet
          </p>
          <p xml:id="i-JLHgafh5wWoAhw85ojfD1x">
            Den största delen av forsknings- och utvecklingsarbetet kontrolleras
            helt av kapitalet, och den största delen av detta arbete sker
            inom industrin.
          </p>
          <p xml:id="i-CteCP2pcdXvM5dT94nXddu">
            Mot. 1986/87 Ub2
          </p>
          <p xml:id="i-TupgN2jJnaS95d8TcsqPb1">
            12
          </p>
          <pb facs="riksdagen-motions-pdf/data/198687/mot_198687_ub_2/mot_198687_ub_2-003.pdf"/>
          <p xml:id="i-VaFEzT5cYcwr477kjNU9st">
            Grundforskningen sker dock till allra största delen med statsanslag
            och är förlagd till våra universitet och högskolor. Regeringen
            ser detta som en rationell arbetsfördelning, men för kapitalet
            handlar det i stor utsträckning om att få mesta möjliga forskning
            till minsta möjliga kostnad. Grundforsk- ningen är mycket långsiktig
            och resurskrävande och dessutom inte alltid resultatgivande. Kapitalet
            slipper stora investeringskostnader genom att enbart ta hand om
            forskningsresultaten och forskarkompetensen för utveck- lingen
            av nya produkter. Man får ändå sina intressen tillgodosedda genom
            att de forskningspolitiska prioriteringarna i hög grad är inriktade
            på områden av intresse för exportindustri och transnationellt
            kapital. Den tekniska utvecklingen har lett till att allt fler
            industrigrenar blir mer och mer forskningsberoende. Följaktligen
            präglas forskningspolitiken av ett allt större intresse för direkt
            samverkan mellan forskning och näringsliv, och samverkansformerna
            blir fler och fler och alltmer omfattande. Ännu innebär detta
            inte ett särskilt stort ekonomiskt inflytande för näringslivet.
            Grund- forskningens integritet är ändå hotad, än så länge mest
            av utvecklingen på det politiska-ideologiska planet. Forskningen
            vid våra universitet och högskolor blir alltmer marknadsorienterad.
            En viktig faktor i detta är framväxten av s.k. teknikbyar och
            innovationscentra samt legaliseringen av forskares bisysslor.
            Här har kontrollmöjligheterna helt överlämnats till lokal nivå.
            Gränsen mellan forskning och företagande suddas ut. På det ideologiska
            planet vinner en uttalad konkurrens- och management- filosofi
            insteg i fråga om ledning och styrning av högskolan. RRV talar
            om högskolan som en koncern. I LÄTU-reformens efterdyningar talas
            alltmer om ledarskap på institutionsnivån. Rektorer och dekaner
            skall tillsammans bilda en stark direktion inom högskolan, och
            utbildningsministern uttalar sig för en ny typ av högskolestyrelser.
            Krav på en förbättrad intern demokrati och kollektivt beslutsfattande
            har helt kommit i skymundan. I olika myndighetsrapporter och också
            i tankarna om förändringar av anslagssyste- met framhålls det
            som positivt om högskolorna i större utsträckning kan konkurrera
            med varandra i fråga om forskare, studenter och om anslag och
            uppdrag. Lönesättningen av framför allt de högre tjänsterna blir
            alltmer marknadsorienterad. De s. k. marknadslönetilläggen innebär
            att näringslivet indirekt kommer att påverka lönesättningen inom
            högskolan. Det blir alltså näringslivets värderingar som kommer
            att gälla. Att regeringen inte är beredd att göra något radikalt
            åt kapitalets dominans i vad gäller makten över forsknings- och
            utvecklingsarbetet framgår tydligt av den nyligen gjorda överenskommelsen
            om affärsbankernas s. k. forskningsfonder, där kontrol- len kommer
            att ligga kvar hos bankerna.
          </p>
          <p xml:id="i-SA9vgkGUhEp4zRztBQ1cbE">
            Kapitalets kontroll
          </p>
          <p xml:id="i-G56wP2MgHCMLhYE7fz2AiM">
            Regeringen inser inte den politiska betydelsen på lång sikt av
            denna utveckling. I ett avsnitt i propositionen (s. 29 ff.) diskuteras
            förhållandet mellan grundforskning och företagen. Där betonas
            att forskningens integri- tet på sikt kan vara avgörande för industrins
            internationella konkurrenskraft. Den enda konkreta åtgärden som
            redovisas i detta avsnitt är just denna överenskommelse med affärsbankerna,
            som snarare stärker kapitalets
          </p>
          <p xml:id="i-DXv1T4NPS84i8mvGMQnpRh">
            Mot. 1986/87 Ub2
          </p>
          <p xml:id="i-KKczLtkyqi9kx2VPyiRebG">
            13
          </p>
          <pb facs="riksdagen-motions-pdf/data/198687/mot_198687_ub_2/mot_198687_ub_2-004.pdf"/>
          <p xml:id="i-5teSu7Bmih2VTHMKda1uCB">
            inflytande över grundforskningen. Denna motsägelse belyser på
            ett tydligt sätt regeringens brist på förmåga och vilja att ta
            sig an maktfrågorna inom svensk forskning. Det är vidare märkligt
            att en arbetarregering finner det självklart att kapitalet har
            en nästan total kontroll över tekniskt utvecklingsarbete i vårt
            land. S-regeringen ser det som en ”naturlig rollfördelning”. Utvecklingen
            av nya produkter och nya organisationsformer är ett samhälleligt
            mycket strategiskt område som har effekter för såväl miljön som
            människan och produktionsförhållandena. För arbetarrörelsen bör
            det vara en viktig kampfråga att öka det demokratiska inflytandet
            över detta område. Det är dock i mycket en fråga om de klassmässiga
            styrkeförhållandena såväl nationellt som ute på arbetsplatserna.
            Ett tydligt exempel på såväl forskningens samhälleliga betydelse
            som kapitalets makt är de regionalpolitiska effekter vi i dag
            kan se av industrins ökande forskningsberoende. Frånvaron av politiska
            åtgärder och demokra- tiskt inflytande gör att ett fåtal stora
            universitetsstäder expanderar kraftigt medan glesbygden utarmas
            alltmer. Polariseringen är om möjligt starkare nu än på 1960-talet,
            då det för närvarande endast är ett fåtal kommuner som expanderar
            kraftigt. Detta är effekten av att det är kapitalets behov av
            marknad och kommunikationer som fått styra utvecklingen. En av
            många nödvändiga motåtgärder är att stärka de regionala högskolor-
            nas forskningskompetens, men propositionen föreslår mycket litet
            på det området. Den alltmer forskningsberoende produktionen och
            forskningens ökade betydelse i samhället kräver en genomgripande
            analys av var makten över forskningen såväl ekonomiskt som ideologiskt
            ligger.
          </p>
          <p xml:id="i-16MftiWvjBoMt3uPP7ixeQ">
            Forskningens samhälleliga betydelse
          </p>
          <p xml:id="i-VaeVmkVZCuNUerkaZm9nG">
            Forskningen har en stor betydelse som produktionsfaktor. Detta
            lyser igenom i samtliga forskningspropositioner liksom i den allmänna
            debatten. I den aktuella forskningspropositionen handlar det såväl
            på kort som på lång sikt om den svenska industrins internationella
            konkurrensförmåga. När forskningens främsta uppgift är att utveckla
            nya tekniker, nya organisatoris- ka former, nya metoder och nya
            produkter, kort sagt vara en produktionsfak- tor, då kan det vara
            en fördel med specialisering och profilering. Denna inriktning
            av forskningen premieras mer och mer. För kapitalet är det nödvändigt
            i dess jakt på nya produkter, nya marknader och högre profiter.
            Under 1900-talet har också denna specialisering och avskärmning
            drivits mycket långt. Vetenskapens roll som produktionsfaktor
            präglar särskilt teknik och naturvetenskap. Det är också denna
            typ av vetenskaper som resursmässigt prioriteras. Men all vetenskap
            har en annan sida. Det är att forskningen skapar sammanhang och
            förståelse. Forskningen sätter företeelser under kritisk granskning
            och ställer nya frågor. Den är nödvändig för att ta språng i den
            vetenskapliga utvecklingen liksom för människans förståelse av
            sig själv, naturen och samhället. De vetenskaper som har en sådan
            inriktning, bl. a. humaniora, tenderar att vara resursmässigt
            lågpriori- terade. När regeringen nu äntligen satsar på kulturvetenskaperna,
            så är det
          </p>
          <p xml:id="i-RQo4rK2SvPa3iAgprm44g6">
            Mot. 1986/87 Ub2
          </p>
          <p xml:id="i-SU33UEBWPqKiZHUTmxVaX1">
            14
          </p>
          <pb facs="riksdagen-motions-pdf/data/198687/mot_198687_ub_2/mot_198687_ub_2-005.pdf"/>
          <p xml:id="i-FJNzjNWcsf7idDRjy2phXM">
            välkommet, men motiven som anförs är grumliga. Propositionen
            talar om vikten av en levande kultur och människans behov av att
            vara nyfiken. Detta gör att kulturvetenskaperna ses märkligt frikopplade
            och som något vi bara konsumerar. Deras karaktär av lyxartikel
            förstärks av att satsningen i stor utsträckning kan sägas betalas
            av våra elever i ungdomsskolan. Om man inte förstår kulturvetenskapernas
            och humanioras samhälleliga betydelse så hamnar de lätt i andra
            hand när resurserna inte räcker till. Det räcker med att studera
            jordbruksforskningen, energiforskningen och den militära forskningen
            och deras historia för att se vad en ensidig betoning av forskningen
            som produktionsfaktor kan ha för betydelse. Men det räcker inte
            med att skapa en bättre balans mellan de olika vetenskapsområdena.
            Det gäller också att stärka sambandet mellan de två sidor av forskningen
            vi visat på här, inom varje vetenskap, framför allt de vetenskaper
            som är inriktade på teknik och produktion. Detta återkommer vi
            till under avsnittet forskarnas ansvar.
          </p>
          <p xml:id="i-5tbtaPDVyFDNWsenSyfmac">
            Forskningen som en vara
          </p>
          <p xml:id="i-L5tESumDrVSpP5vDQisP85">
            Den tekniska utvecklingen men också de politiska förändringarna
            har medfört att forskningen i flera sammanhang börjar betraktas
            som en vara på en marknad. Högskolorna skall konkurrera med varandra
            och med indu- strin. Från borgerligt håll väcks förslag som leder
            i denna riktning. Resultaten av det tekniska utvecklingsarbetet
            inom industrin har länge betraktats som varor, men det uppstår
            problem när forskning och tillverk- ning inom många områden alltmer
            närmar sig varandra. I USA förekommer det att man söker patent
            på nya livsformer framtagna genom genmanipula- tion. En vara kan
            säljas och köpas på en marknad, och den är ägarens egendom. Forskningsresultat
            skall däremot vara samhällets egendom. Ägande och ekonomisk makt
            skall inte vara avgörande för vilka forskningsresultat som kommer
            ut i samhället för användning. Eftersom forskningsresultaten många
            gånger är nära förknippade med forskares kunskaper, så ligger
            det obehag- ligt nära till hands att också betrakta forskaren
            som en vara. På en marknad skall man i idealfallet konkurrera
            med andra, och för att vinna fördelar bör man hemlighålla vissa
            ting för andra. Forskning mår inte bra av att resultatet hemlighålls.
            I forskningspropositionen sägs bara att högskolan inte bör engagera
            sig i examensarbeten där sekretess krävs. Enligt vår mening bör
            det råda ett förbud mot sådant hemlighållande. I vad gäller forskningsresultat
            skall total öppenhet råda. Om forskningen är en vara kan den säljas
            och köpas utifrån ett privat vinstintresse. För forskningen kan
            en sådan bindning vara skadlig då det kan innebära att resultat
            som står i motsats till ägarens/forskarens vinstintresse hemlighålls
            eller snedvrids. Om forskningen är en vara blir den konjunktur-
            beroende, vilket står i motsättning till dess behov av långsiktighet.
            Forskning som är en vara på en marknad blir känslig för den rådande
            efterfrågan/opinionen, vilket kan vara till skada för dess kritiska
            och framåtblickande funktion. Forskningen måste stå fri från en
            sådan press. Tendenserna till en marknadisering av forskningen
            måste därför motverkas på alla plan.
          </p>
          <p xml:id="i-8WUHumxdidoAoZTddaqG3d">
            Mot. 1986/87 Ub2
          </p>
          <p xml:id="i-WDovxitfqcLgdFadJRLGWS">
            15
          </p>
          <pb facs="riksdagen-motions-pdf/data/198687/mot_198687_ub_2/mot_198687_ub_2-006.pdf"/>
          <p xml:id="i-6u1Ag9UascZ5NgkSZ9teht">
            Forskningens integritet
          </p>
          <p xml:id="i-4FnLaXyse4S7j6c8KjpjRK">
            Ytterst begränsas forskningen och forskarens frihet av dem som
            har makten att styra de ekonomiska resurserna till forskningen.
            Det är en grundläggande brist i såväl den aktuella propositionen
            som den allmänna debatten att maktfrågan knappast alls berörs.
            Delvis kan det bero på att maktfrågan går vida utanför vad som
            är möjligt att påverka med hjälp av forskningspolitiken. För forskningspolitiken
            är det dock en viktig uppgift att hävda forskningens integritet
            gentemot dem som har makten. Med integritet avser vi, förutom
            det som klassiskt brukar anges som forskningens frihet att fritt
            välja teori, metod, och att fritt presentera resultat, också att
            forskningen måste tillåtas hålla en distans till aktuella skeenden
            i samhället för att kritiskt kunna granska dem. Forskningen måste
            ges rätten att formulera ett problem till ett vetenskap- ligt
            problem som är forskningsbart. Forskaren skall ges utrymme att
            säga nej till ett projekt och kunna göra sin stämma hörd i debatten
            om hur resurserna skall användas. I den aktuella propositionen
            finns uttalanden som pekar på att regeringen förstått detta behov
            av integritet. Den relativt stora satsningen på grund- forskningen
            visar att man menar allvar med dessa uttalanden. Problemet är
            att uttalandena är alltför allmänna, och regeringen går inte heller
            in på vilka hot mot integriteten som i dag finns och från vilka
            håll i samhället den hotas. Vi tar här upp de två viktigaste hoten.
            Den kraftiga tillväxten av sektorsforskningen har inneburit att
            gränsen mellan statsapparat och forskning riskerar att suddas
            ut. Många forsknings- institutioner har blivit alltför beroende
            av kortsiktiga statliga projektanslag, där forskningen mer liknar
            utredningsverksamhet. Många har reagerat mot detta hot, och regeringen
            riktar maningar till sektorsorganen att satsa mer på långsiktiga
            program. Frågan är om det räcker. Det finns en mängd små sektorsorgan
            som knappast har den storleken att de har möjlighet att finansiera
            fasta tjänster. Detta kräver en särskild granskning. Det andra
            området är högskolans förhållande till näringslivet. Samarbets-
            organ och samarbetsformer har vuxit fram i snabb takt. En lagändring
            gör det möjligt för forskare att vara både forskare och företagare.
            Institutioner blir alltmer beroende av privata anslag och donationer
            till utrustning. I teknikby- ar och innovationscentra sker en
            sammansmältning av forskningsintresse och företagsintresse. Propositionens
            insatser på grundforskningsområdet kan vara en välkommen motvikt
            till detta allt intimare samarbete, men frågan är om det räcker,
            och om det dessutom inte behövs vissa restriktioner och tydligare
            gränser för hur denna samverkan får ske. På ett annat område är
            avstånden till forskningen däremot för stora. Det gäller forskningens
            kontakt med vanliga människor och folkliga rörelser, samt dessas
            möjligheter att använda sig av den samlade forskningskompeten-
            sen. Den dåliga kontakten beror framför allt på att dessa intressenter
            inte har pengar. I ett i verklig mening demokratiskt samhälle
            borde det vara möjligt för ideella organisationer att ställa sina
            frågor och få hjälp med problem av forskarsamhället. Den forskningspolitiska
            uppgiften är här att skapa sådana
          </p>
          <p xml:id="i-WtAcR4siaqJDbAjqHcSx9o">
            Mot. 1986/87 Ub2
          </p>
          <p xml:id="i-6xteHBfZrP82i9vA5FEn1x">
            16
          </p>
          <pb facs="riksdagen-motions-pdf/data/198687/mot_198687_ub_2/mot_198687_ub_2-007.pdf"/>
          <p xml:id="i-9rq3moVGUzPVe92wWZKkZP">
            möjligheter, naturligtvis med beaktande av forskningens integritetsbehov.
            En av de svagaste punkterna i forskningspropositionen är att kvinnoforsk-
            ningen och jämställdhetsproblematiken endast berörs i förbigående
            och på ett mycket ytligt sätt. Högskolan är alltjämt i hög grad
            ett patriarkalt system. Kvinnorna utgör en liten minoritet av
            de forskarstuderande. En nyligen genomförd undersökning vid Stockholms
            universitet visar att många av de kvinnliga forskarstudenterna
            anser att det faktum att de är kvinnor försvårar deras situation
            som forskare. De anser sig vara systematiskt diskriminerade i
            vad gäller tjänster, arbetsrum, tillgång till datorer —jat. o.
            m. skrivmaskiner. Ett radikalt program för att befrämja kvinnornas
            ställning inom forskarsam- hället är mot denna bakgrund nödvändigt.
            För att bryta det patriarkala systemet måste också stödet till
            den fria och obundna kvinnoforskningen kraftigt öka.
          </p>
          <p xml:id="i-DrziWtVjviRoAxiNcwBoix">
            Forskarens ansvar
          </p>
          <p xml:id="i-GFWHSqkCz6781eCEMHTjVP">
            Om forskningen och forskare ges ett utrymme, en viss integritet,
            medför det också ett ansvar. Forskarens ansvar för de resultat
            som tas fram och vad de används till är en mycket diskuterad fråga.
            Samtidigt måste det politiska ansvaret betonas. Forskare kan inte
            beskyllas för förhållanden som beror på politiska beslut, även
            om dessa grundas på resultat av forskningen. Det finns inget enkelt
            svar på detta problem. Det är emellertid viktigt att forskaren
            når en ökad medvetenhet om forskningens betydelse i samhället.
            Det räcker inte med att som vi tidigare talat om se forskningen
            som en produktion av nytt vetande. Det är också nödvändigt att
            söka nå en förståelse av i vilka sammanhang forskningsresultat
            kan användas. Den allt starkare specialise- ringen kräver en starkare
            betoning av helheten, och det måste ske framför allt genom förändringar
            i forskarutbildningens innehåll, där man lyfter fram det kritiska
            tänkandet, den etiska debatten och det samhälleliga samman- hang
            vari forskningen finns. En ökad medvetenhet kan också skapas om
            forskarsamhället ökar sina kontakter med vanliga människor, som
            är de som tar de direkta stötarna av politiska beslut och ekonomiska
            förändringar. I dag har forskarsamhället sin dialog alltför mycket
            riktad uppåt, mot etablissemanget, medan vanliga människor på
            sin höjd är intressanta som forskningsobjekt. Det är hög tid att
            ändra på det förhållandet.
          </p>
          <p xml:id="i-JVFDKqdocJRoaufZCmvLRK">
            Våra förslag:
          </p>
          <p xml:id="i-392Wcd5WmYREw5yGCEq4u3">
            I en rad andra vpk-motioner med anledning av forskningspropositionen
            framlägger vi förslag inom olika forskningsområden. De berör bl.
            a. miljöfrå- gorna, hälso- och sjukvården, industripolitiken och
            den tekniska forskning- en, trafik- och jordbrukspolitiken. Här
            begränsar vi oss nu till förslag i vissa övergripande frågor samt
            frågor som ligger inom utbildningsdepartementets verksamhetsområde.
          </p>
          <p xml:id="i-35huy5C6E74bDuyZvNAKoW">
            Mot. 1986/87 Ub2
          </p>
          <p xml:id="i-5BgqWXvNTQcNMiUFxwJZfb">
            17
          </p>
          <pb facs="riksdagen-motions-pdf/data/198687/mot_198687_ub_2/mot_198687_ub_2-008.pdf"/>
          <p xml:id="i-HnqpWhB9RtfY2r4u8Cwhtq">
            Bankerna och forskningen, beskattning i stället för donation!
          </p>
          <p xml:id="i-RfKbhBxjBdsqVtRyv2UYxg">
            I propositionen flaggar regeringen med en utlovad stordonation
            från bankerna, vilken rejält skall förbättra den materiella situationen
            för svensk forskning. På tre år förväntas bankerna skjuta till
            600 milj. kr. Bakgrunden till donationen är minst sagt oklar.
            Misstanken ligger nära till hands att bankerna försöker köpa sig
            fria från en rimlig beskattning av de enorma vinster som de gjort
            under de senaste åren. Oklarhet råder också om donationen verkligen
            kommer att uppgå till det utlovade beloppet. Vi känner inte heller
            i dag till något om formerna för donationen. Men uppenbarligen
            kommer bankerna att via olika stiftelser få ett betydande inflytande
            över forskningen. Ett nytt allvarligt hot mot forskningens integritet
            kan uppstå. En del av bankernas övervinster bör användas för finansiering
            av forskningen. Så långt är vi överens med regeringen. Men detta
            skall ske genom en beskattning av bankerna och utan att dessa
            ges något inflytande över medlens användande. Riksdagen bör därför
            av regeringen begära förslag om skärpt beskattning av bankkapitalet,
            varvid minst 600 milj. kr. bör tillkomma forskningen under den
            närmaste treårsperioden. En av flera möjliga former för beskattningen
            är naturligtvis en realränteskatt.
          </p>
          <p xml:id="i-29PtCUp5pt7ATUYFoCrPcq">
            Öka stödet till kvinnliga forskare!
          </p>
          <p xml:id="i-GmkrWaf1kRJoEq6dFNjumA">
            Det behövs ett kraftigt ökat stöd till kvinnoforskningen. De
            Forum- organisationer som finns är mycket betydelsefulla för kvinnoforskningen.
            Om det finns en vilja att stödja kvinnoforskningen måste mer pengar
            och tjänster avsättas till Forum-organisationerna. Den ökning
            med 500 000 kr. som regeringen föreslår till Forum för kvinnliga
            forskare är otillräcklig. Vi förordar att riksdagen anvisar 1
            500 000 kr. utöver regeringens förslag. Det skulle också garantera
            att Kvinnovetenskaplig Tidskrift får stöd samt att pengar finns
            för en ny professur i kvinnoforskning. Några av de av regeringen
            föreslagna forskarassistenttjänsterna bör styras direkt till Forum
            för kvinnliga forskare. Även en del av de nya doktorand- tjänsterna
            bör få någon form av anknytning till Forum för kvinnliga forskare,
            och för att verkligen ge kvinnoforskningen en ordentlig möjlighet
            till kvalificerat arbete föreslår vi att en professur i kvinnoforskning
            inrättas. Denna professur bör ha en nära anknytning till Forum
            för kvinnliga forskare. Likaså bör inriktningen på arbetet vägledas
            av Forum för kvinnliga forskare. Rekryteringen av kvinnliga forskarstuderande
            måste förbättras. Ett villkor för en ökad rekrytering är att arbetssituationen
            förbättras för de kvinnliga forskarna. För de kvinnliga doktoranderna
            är handledningen ett stort problem. Det råder en oerhört stor
            brist på handledare, och det finns mycket få som har förståelse
            för kvinnliga forskares speciella situation. Ännu färre förstår
            något om kvinnoforskning. Bl.a. därför är det viktigt att ta hänsyn
            till könsfördelningen vid tillsättandet av forskarassistenttjänster
            och doktorandtjänster.
          </p>
          <p xml:id="i-XrmA311ZhNPPNRr645m3Bi">
            Mot. 1986/87 Ub2
          </p>
          <p xml:id="i-2L5m7ipMVmGy6GtzvZiB9t">
            18
          </p>
          <pb facs="riksdagen-motions-pdf/data/198687/mot_198687_ub_2/mot_198687_ub_2-009.pdf"/>
          <p xml:id="i-LLs5NQp7kUh8hSWNFTptbY">
            Forskning vid mindre högskolor i regionalpolitikens tjänst!
          </p>
          <p xml:id="i-8xp6vRnhJY6XBCWqoMx4vi">
            Nationella resurser brukar i bästa fall fördelas efter behov
            i landet. Man kan dock konstatera att när det gäller den forskningspolitiska
            resursfördelningen kommer de små och medelstora högskolorna i
            kläm. Denna situation har sitt ursprung i en snedvriden och gammal
            uppfattning om förutsättningarna för en kvalitativt avancerad
            forskning. Utvecklingen inom informationsteknologin innebär att
            de lokalmässiga villkoren för forskningsverksamhet förändrats
            på ett radikalt sätt. Denna teknik utnyttjas redan i dag för forskning
            utanför de traditionella forskningsorterna. Det vore felaktigt
            att inte ta till vara de ambitioner och den verksamhet kring forskning
            som finns vid de regionala högskolorna. Risken är att dessa högskolor
            i sin forskningsverksamhet blir helt beroende av utomstående finansiärer,
            banker, företag etc. En sådan utveckling skulle innebära att vi
            får en kraftig segregation i vad gäller forskningsvillkor. De
            små högskolorna skulle alltmer likna regionala yrkeshögskolor.
            I ett sådant läge kan man verkligen tala om vetenskaplig utarmning
            och akademisk förstockning. Därmed skulle högskolornas regio-
            nalpolitiska betydelse komma att kraftigt beskäras. Det kraftiga
            beroendet av utomstående finansiärer beskär möjligheterna för
            det kritiska tänkandet att utvecklas. De som motsätter sig forskning
            vid de mindre högskolorna anför ibland som skäl att det saknas
            vetenskapligt kreativ miljö vid dessa högskolor. Om man t. ex.
            vill bedriva ett forskningsarbete kring Gustaf Frödings, Selma
            Lagerlöfs eller Pär Lagerkvists författarskap, borde högskolorna
            i Karlstad och Växjö vara vetenskapligt kreativa miljöer. Riksdagen
            bör ta fasta på den utveckling som sker i fråga om forskningsini-
            tiativ vid de regionala högskolorna. Det är nödvändigt att ge
            denna verksamhet en fastare grund att stå på än vad som är fallet
            i dag. Vi menar därför att riksdagen bör besluta om ett särskilt
            anslag för forskning vid de mindre högskolorna. Anslaget, som
            bör uppgå till 25 milj. kr. per år under de tre kommande budgetåren,
            kan lämpligen administreras av Forskningsråds- nämnden eller annat
            organ eller myndighet som regeringen finner lämpligt.
          </p>
          <p xml:id="i-W48g2PQ6h36GPLUhspLTNU">
            Sektorsforskningen, en översyn behövs!
          </p>
          <p xml:id="i-2DTsuTq3wr1No5c5KA3qUA">
            Den sektoriellt finansierade forskningen har under de senaste
            årtiondena kraftigt ökat i betydelse och har inom många områden
            spelat en viktig och positiv roll. Vi instämmer således inte i
            det allmänna utdömandet och nedvärderandet av sektorsforskningen
            som förekommer på en del håll. Å andra sidan finns det obestridligen
            exempel på att en del sektorsforskning är mycket kortsiktig och
            inte alltid uppfyller vetenskapliga krav. Regeringen understryker
            själv sektorsorganens ansvar för att stödja den
          </p>
          <p xml:id="i-TxKzy7R46Paa8sAYwk72xH">
            långsiktiga forskningen inom högskolan. Själva anser vi att man
            bör.
          </p>
          <p xml:id="i-89cRZsHRPBAEZX12ixDQfC">
            genomföra en försiktig överföring framöver av medel från sektorsforskning-
            en till högskolan liksom en översyn av den vildvuxna floran av
            sektorsorgan. Det bör ankomma på UHÄ att göra en ordentlig genomlysning
            av den här problematiken. Regeringen bör senast i samband med
            nästa forskningspoli- tiska proposition återkomma med förslag
            i fråga om sektorsforskningen.
          </p>
          <p xml:id="i-D26qRP6HbYpnSRujLFzE7q">
            Mot. 1986/87 Ub2
          </p>
          <p xml:id="i-8y6KV5rfSv2MEpdui7f3EW">
            19
          </p>
          <pb facs="riksdagen-motions-pdf/data/198687/mot_198687_ub_2/mot_198687_ub_2-010.pdf"/>
          <p xml:id="i-BRWWuvjq2RA6fbxTLdfMgy">
            Försöksverksamhet med ”vetenskapsbutiker””, öppna forskningen
            mot folket!
          </p>
          <p xml:id="i-UF3gWRR4LJCAWadHJq86Sq">
            Som vi tidigare framhållit har näringslivet och andra kapitalstarka
            samman- slutningar stora möjligheter att inleda samarbete med
            forskare på högskolan och få olika typer av forskningsuppgifter
            utförda. Även statsmakterna kan på olika sätt beställa och få
            forskning utförd. Däremot saknas det möjligheter för resurssvaga
            grupper att få forskning utförd av kvalificerade forskare på högskolan.
            Fackföreningar, miljögrupper, kvinnogrupper, fredsorganisa- tioner
            och andra icke-kommersiella organisationer hör till dem som är
            utestängda. Det saknas, för att uttrycka det kort, fungerande
            kanaler mellan dessa organisationer och högskolan. Lösningen kan
            heta vetenskapsbutiker. Vetenskapsbutiker finns sedan tio år tillbaka
            på flera universitet i Nederländerna. Syftet med dessa vetenskaps-
            butiker är just att bereda finansiellt svaga, icke-kommersiella
            organisationer möjlighet att initiera och få forskning utförd
            på högskolan. Verksamheten finansieras helt med statliga medel.
            Från att ha startat med mycket små resurser har verksamheten successivt
            expanderat. 1986 togs närmare 15 96 av Amsterdams universitets
            resurser i anspråk för forskningsprojekt initierade genom vetenskapsbutiker.
            Veten- skapsbutiker finns numera även vid universitet i Västtyskland
            sedan 1979, i Belgien sedan 1980 och i Frankrike och Storbritannien
            sedan 1982. Organisationsstrukturen varierar något, men syftet
            är gemensamt: att ge finansiellt svaga, små, icke-kommersiella
            grupper möjlighet att få forsk- ningsprojekt utförda inom universitetens
            ram. Vanligen utarbetas forskningsprojekten i s. k. projektcentra
            där forskare tillsammans med idégivarna-beställarna utvecklar
            idéerna till genomförbara forskningsuppgifter. Vetenskapsbutikernas
            primära uppgift är att förmedla kontakten från beställarna-idégivarna
            till någon intresserad forskare eller forskarstuderande, dvs.
            som en typ av kontaktsekreteriat. Från vetenskapsbutikerna ställs
            i regel följande krav för att man skall ta sig an en forskningsuppgift:
            1. Beställaren kan inte själv bära kostnaden. 2. Beställaren har
            inga kommersiella mål. 3. Beställaren kan använda resultaten för
            att uppnå sina mål. Det skall också handla om generella frågeställningar,
            relevanta för andra grupper eller för forskningens eller utbildningens
            framåtskridande. I nästa steg handlar det sedan om huruvida det
            finns någon intresserad forskare som kan åta sig forskningsuppgiften.
            Erfarenheter från bl.a. Amsterdams universitet visar att ca 20
            20 av idéerna ger upphov till någon form av forskningsprojekt.
            Till de flitigaste beställarna hör fackföreningar, miljögrupper,
            kvinno- grupper och olika typer av alternativgrupper. Därav följer
            att de vanligaste forskningsprojekten behandlar områden som arbetsmiljö,
            arbetarskydd, sysselsättning och arbetsmiljö, boende, transporter,
            miljöfrågor samt frågor om jämställdhet och kvinnors rättigheter.
            Erfarenheterna är nu som helhet mycket positiva, varför det rimligen
            nu borde vara dags för Sverige att inleda försöksverksamhet enligt
            samma mönster. Vi föreslår att 15 milj. kr. anvisas för denna
            verksamhet.
          </p>
          <p xml:id="i-NpU7tf4fncJ4GF8xmBKPJi">
            Mot. 1986/87 Ub2
          </p>
          <p xml:id="i-NWAQSabSDmzpnkWZfvY4Qh">
            20
          </p>
          <pb facs="riksdagen-motions-pdf/data/198687/mot_198687_ub_2/mot_198687_ub_2-011.pdf"/>
          <p xml:id="i-2yRKpD2t8WNgB6cwtmue7w">
            Satsa mer på humanistisk-samhällsvetenskaplig forskning!
          </p>
          <p xml:id="i-KRMv47tyGXsuwcCWaLENi3">
            Stora satsningar föreslås på den tekniskt inriktade forskningen.
            Samtidigt understryks kulturvetenskapernas stora betydelse, och
            de blir inte heller lottlösa. Men i en tid av snabb teknisk utveckling
            och samhällsförändring är det emellertid mycket angeläget att
            ytterligare satsningar sker på humanis- tisk-samhällsvetenskaplig
            forskning. Den uppräkning av anslaget till HSFR (humanistisk-samhällsvetenskapliga
            forskningsrådet) som föreslås finner vi otillräcklig. Vi föreslår
            att HSFR får disponera ytterligare 10 milj. kr. per år under den
            kommande treårsperioden.
          </p>
          <p xml:id="i-LJbwk34unGYZZGEY2Y8F9r">
            Hemställan
          </p>
          <p xml:id="i-H5rqx6WyNJBfKVifhyTdgG">
            Med hänvisning till det i motionen anförda föreslås 1. att riksdagen
            som sin mening ger regeringen till känna vad som i motionen anförs
            om forskningspolitikens inriktning, 2. att riksdagen som sin mening
            ger regeringen till känna vad i motionen anförts om skärpt beskattning
            av bankkapitalet för att tillföra forskningen ytterligare 600
            000 kr. under den närmaste treårsperioden, 3. att riksdagen som
            sin mening ger regeringen till känna att en professur i kvinnoforskning
            inrättas, 4. att riksdagen som sin mening ger regeringen till
            känna vad som i motionen anförs om arbetsvillkoren för kvinnliga
            forskare, 5. att riksdagen beslutar att under bil. 6 utbildningsdepartementet
            anvisa 2 000 000 kr., för kvinnoforskning, 6. att riksdagen beslutar
            att under bil. 6 utbildningsdepartementet anvisa 25 000 000 kr.
            per år under de tre kommande budgetåren för forskning vid de mindre
            högskolorna, 7. att riksdagen som sin mening ger regeringen till
            känna vad som i motionen anförs om sektorsforskning, 8. att riksdagen
            beslutar att under bil. 6 utbildningsdepartementet anvisa 15 000
            000 kr. för en försöksverksamhet med vetenskapsbu- tiker, 9. att
            riksdagen beslutar att under bil. 6 utbildningsdepartementet anvisa
            10 000 000 kr. per år utöver regeringens förslag under den kommande
            treårsperioden till Humanistisk-samhällsvetenskapliga forskningsrådet.
          </p>
          <p xml:id="i-WVPLx8UWWabvh24MLfvrDa">
            Stockholm den 11 mars 1987
          </p>
          <p xml:id="i-XPB2xQH3PRcC6ff4UY5zw2">
            Lars Werner (vpk)
          </p>
          <p xml:id="i-DAyV7zBoVUHcAMSWp521Qe">
            Bertil Måbrink (vpk) Nils Berndtson (vpk) Jörn Svensson (vpk)
            Inga Lantz (vpk) Bo Hammar (vpk) Björn Samuelson (vpk)
          </p>
          <p xml:id="i-PZCUEcNy7jP4SadPdaMNS8">
            Mot. 1986/87 Ub2
          </p>
          <p xml:id="i-H8CgTq9TQqxuj9JnsA9Z8m">
            21
          </p>
          <pb facs="riksdagen-motions-pdf/data/198687/mot_198687_ub_2/mot_198687_ub_2-012-001.pdf"/>
          <pb facs="riksdagen-motions-pdf/data/198687/mot_198687_ub_2/mot_198687_ub_2-012.pdf"/>
          <pb facs="riksdagen-motions-pdf/data/198687/mot_198687_ub_2/mot_198687_ub_2-013.pdf"/>
          <pb facs="riksdagen-motions-pdf/data/198687/mot_198687_ub_2/mot_198687_ub_2-014.pdf"/>
          <p xml:id="i-T7cEYrePuaD8L4pgFcrVcj">
            gotab Stockholm 1987 12586
          </p>
        </div>
      </div>
    </body>
  </text>
</TEI>
