<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00324">
  <teiHeader>
    <fileDesc>
      <titleStmt>
        <title>Domares specialkompetens i sexualbrott mot barn</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Domares specialkompetens i sexualbrott mot barn</title>
          <idno type="rdwebb">GV02Ju324</idno>
          <rs type="number">Ju324</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju324/text</ref>
          <ref type="dokument_url_html">http://data.riksdagen.se/dokument/GV02Ju324</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju324</ref>
          <ref type="doc">http://data.riksdagen.se/fil/E38D95F3-94BF-4911-943A-EFA24AE1BF2E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QpejhfjBtusrphhCTkA6SX" type="signed"/>
        <correspContext corresp="i-QpejhfjBtusrphhCTkA6SX">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-6iJMWg6xgCeV8fBfXSQ8N6" type="referral">
          <date when="2007-10-16"/>
        </correspAction>
        <correspAction xml:id="i-Pwn6bnRyD53JoUPUkeDW1F" type="dismissal">
          <date when="2007-10-16"/>
        </correspAction>
        <correspAction xml:id="i-TwxHY1NHpwJeNsqhCFbrnY" type="numbering">
          <date when="2007-10-05"/>
        </correspAction>
        <correspAction xml:id="i-KkjNMGvsbxdjRmHZBn9ehz" type="submission">
          <date when="2007-10-04"/>
        </correspAction>
        <correspAction xml:id="i-8H2LWfPrAVySsAj3TWczXu" type="transfer">
          <date when="2007-10-03"/>
        </correspAction>
        <correspAction xml:id="i-5YBNwiCE1Xm2tz7sthk3oQ" type="assigned"/>
        <correspContext corresp="i-5YBNwiCE1Xm2tz7sthk3oQ">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-r3rKrsMLKLAszWn5Yr72B">
            Förslag till riksdagsbeslut
          </head>
          <p xml:id="i-AYQeyayaH1VtUMhESKurCH">
            Riksdagen tillkännager för regeringen som sin mening vad som
            anförs i motionen om nödvändigheten av specialkompetens hos domare
            och nämndemän när mål om sexualbrott mot barn och mål om barnpornografi
            ska avgöras.
          </p>
        </div>
        <div type="motContent">
          <head xml:id="i-9zv3dmkstJvpTwRNcxt4wx" type="h1">
            Motivering
          </head>
          <p xml:id="i-2QXCbehnRyMHfzn7y8EyCh">
            Barn som offer för sexuella övergrepp uppmärksammas ofta i medier,
            lagstiftningen blir allt bättre samt polis och åklagare specialutbildas.
            Men problem uppstår när ett fall går till rättegång. I domstolarna
            runtom i Sverige finns domare och nämndemän som inte har specialkompetens
            när det gäller sexuella övergrepp på barn och hur de påverkar
            barnet. Gång på gång frias misstänkta förövare därför att barnet
            inte anses vara tillförlitligt. Detta sker därför att barnet ändrat
            sin berättelse eller väntat länge med att berätta för någon, någon
            i omgivningen borde ha upptäckt det osv. Och om förövaren blir
            dömd, blir det ofta till straff i den lägre delen av straffskalan.
            Detta tyder på att det finns en stor kunskapsbrist hos våra dömande
            instanser om vad sexuella övergrepp innebär för ett barn.
          </p>
          <p xml:id="i-YEBmE3jmrop9K3nQX7Aeqi">
            Bland forskare och andra experter inom området är det nu väl
            dokumenterat att barn utsatta för sexuella övergrepp spontant
            är mycket ovilliga att berätta om dessa. Detta har man sett i
            ett flertal stora barnpornografihärvor där övergreppen finns dokumenterade
            på stillbilder eller videofilmer. Inga barn i dessa härvor har
            berättat något. Vissa barn berättade inte ens vad de blivit utsatta
            för trots att polisen till slut visade barnen filmerna och bilderna
            de var med i.
          </p>
          <p xml:id="i-GEQMMKSjhFDupbtvUDMhiJ">
            Det är också väl dokumenterat att barn berättar först när de
            känner sig trygga, har förtroende för den vuxne och känner att
            den vuxne orkar lyssna på vad barnet har att berätta. Att då avfärda
            barnet som icke tillförlitligt när det berättar mer under andra
            och tredje förhöret än under det första tyder på bristande kunskap
            hos domstolen.
          </p>
          <p xml:id="i-U3KyVb6wjGQDnZpEyPNRJq">
            Innehav av barnpornografi är en kriminell handling sedan den
            1 januari 1999. Enligt förarbetena till denna lag skall innehav
            av barnpornografi, utan kombination av spridning eller annat,
            kunna bedömas som grovt barnpornografibrott, med hänsyn till mängden
            bilder, hur grova övergrepp som visas m.m.
          </p>
          <p xml:id="i-FVUF7ktHuy1hj9Fb1tFhiP">
            Men lagen har visat sig kraftlös. För att dömas för grovt barnpornografibrott
            för innehav krävs ett oerhört stort innehav, oavsett hur grova
            övergreppen än är. Dessutom används inte straffskalan fullt ut.
          </p>
          <p xml:id="i-7ro3NdYunGH11ivV5Yt9SQ">
            En anledning till detta är att domare i dag inte ser innehav
            av barnpornografi för vad det faktiskt är, nämligen ett nytt övergrepp
            på barnet. Många av barnen som blivit sexuellt utnyttjade och
            samtidigt utnyttjade i barnpornografi berättar om att det fysiska
            övergreppet kan rehabiliteras, det kan man lära sig leva med.
            Det som dock är väldigt svårt att komma över är att övergreppet
            finns dokumenterat och ofta har spridits via Internet, varifrån
            det aldrig kan försvinna. Detta andra övergrepp kan leda till
            att barnet, när det kommer upp i tonåren, isolerar sig och inte
            vågar gå utanför dörren av rädsla för att möta någon som sett
            det på Internet. Det kan även leda till att barnet försöker ta
            sitt liv. Att titta på barnpornografi leder även till att efterfrågan
            ökar och därmed även risken för att fler barn utsätts för sexuella
            övergrepp när förövarna märker att de även kan tjäna pengar på
            att fotografera eller videofilma övergreppen. Dessa aspekter kommer
            sällan eller aldrig upp i rättegångar om innehav av barnpornografi,
            varför domstolarna inte ser brottet som så allvarligt som det
            faktiskt är. Därför blir straffen så låga som i dag.
          </p>
          <p xml:id="i-KdpW2ATab1u5ia4jvnUiH4">
            Längre fängelsestraff är inte bara ett sätt att avskräcka förövare
            och visa allmänheten vilket avskyvärt brott detta är, utan även
            en chans att hindra förövarna från att begå nya brott efter avtjänat
            straff. Det är bevisat att sexualbrottslingar har den högsta återfallsfrekvensen
            av alla brottslingar. Ett sätt att ändra denna trend är att se
            till att förövarna får rehabilitering i fängelserna. Detta sker
            t.ex. på Skogomeanstalten utanför Göteborg. Men för att rehabiliteringen
            skall ha effekt, måste förövarna vara kvar på anstalten en längre
            tid än ett par månader.
          </p>
          <p xml:id="i-F2mX88wbyDobrSPjYb1iZ8">
            En specialkompetens bland våra domare inom området skulle även
            leda till att handläggningstiderna för dessa brott förkortas.
            I dagsläget kan barnpornografibrott ta flera år att utreda. Att
            få en snabb dom och ett snabbt avslut på processen är oerhört
            viktigt för barnets möjligheter till rehabilitering för att kunna
            gå vidare i sitt liv.
          </p>
          <p xml:id="i-TcoD755jhhBdipB6Aq5tLH">
            När mål om sexuella övergrepp på barn skall avgöras är det därför
            ytterst angeläget att tjänstgörande domare och åklagare och även
            nämndemän har specialkompetens på området. Till domstolarna torde
            även specialiserade terapeuter, psykologer och andra sakkunniga
            knytas för att på bästa sätt kunna hjälpa barnet genom rättsprocessen.
            Barnets vittnesmål skall alltid videofilmas och förhöret skall
            skötas av en person med specialkompetens, som inte nödvändigtvis
            behöver vara polis.
          </p>
        </div>
        <div type="motSignatures">
          <list>
            <item xml:id="i-4eJSEtpRth9xWiLf48Py9f" who="i-SmQxY46smWu5awEQ2oGr4n">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
