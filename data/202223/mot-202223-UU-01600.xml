<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UU-01600">
  <teiHeader>
    <fileDesc>
      <titleStmt>
        <title>Sanningskommission för Sveriges agerande kring Dag Hammarskjölds död</title>
        <author corresp="i-JLXuQC8Bjt8suyRFj6kC3h">av Gudrun Brunegård (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1600 av Gudrun Brunegård (KD)</title>
          <idno type="rdwebb">HA021600</idno>
          <rs type="number">1600</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HA021600/text</ref>
          <ref type="dokument_url_html">https://data.riksdagen.se/dokument/HA021600</ref>
          <ref type="dokumentstatus_url_xml">https://data.riksdagen.se/dokumentstatus/HA021600</ref>
          <ref type="pdf">https://data.riksdagen.se/fil/92293CF8-E60F-4BCE-A1DF-AFA184366A59</ref>
          <ref type="docx">https://data.riksdagen.se/fil/62234FFC-14C4-4CCB-987D-0A9C60C87114</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PzNLi3nDE99t3NZRmeuQNZ" type="signed"/>
        <correspContext corresp="i-PzNLi3nDE99t3NZRmeuQNZ">
          <note type="signatory" corresp="i-JLXuQC8Bjt8suyRFj6kC3h"/>
        </correspContext>
        <correspAction type="submitted" xml:id="i-QevXoYzRR81FbwAyMHuLfx">
          <date when="2022-11-23"/>
          <time when="09:45:33"/>
        </correspAction>
        <correspAction type="reviewed" xml:id="i-D9vxKdnkJy22TDrdN71kFi">
          <date when="2022-11-23"/>
          <time when="17:41:40"/>
        </correspAction>
        <correspAction type="referred" xml:id="i-7sf8NMR7EgRtBSb817rqPe">
          <date when="2022-12-01"/>
        </correspAction>
        <correspAction type="assigned" xml:id="i-JbjCKftLpkK7AtyH327yuR">
          <date when="2023-09-20"/>
          <time when="14:10:20"/>
        </correspAction>
        <correspContext corresp="i-JbjCKftLpkK7AtyH327yuR">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-Pqg66rBDXMJJu6BYiRSCpa"/>
        <correspContext corresp="i-Pqg66rBDXMJJu6BYiRSCpa">
          <ref type="uppgift">2022/23:UU7</ref>
          <ref type="ref_dok_id">HA01UU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU7</ref>
          <ref type="ref_dok_titel">Internationella relationer m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1600 av Gudrun Brunegård (KD) Sanningskommission för Sveriges agerande kring Dag Hammarskjölds död</div>
      </div>
      <div type="motBody">
        <div type="motProposal" subtype="förslag">
          <head xml:id="i-JRMV8y62hWdTcvV8Tr5tV">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-PgdWWf4wGMY4rD69cEsZ2t">
              Riksdagen ställer sig bakom det som anförs i motionen om att
              tillsätta en sanningskommission, med historisk, juridisk och senior
              diplomatisk kompetens, i syfte att klargöra vilka avvägningar
              Sveriges regering gjorde i samband med utredningarna 1961–62 och
              tillkännager detta för regeringen.
            </item>
          </list>
          <list>
            <item sortKey="Yrkande 2" xml:id="i-36gKi5SmBzGHmhKkt1Zo2e">
              Riksdagen ställer sig bakom det som anförs i motionen om att
              allt relevant tillgängligt material inklusive ännu sekretessbelagda
              dokument bör ställas till sanningskommissionens förfogande och
              sammanställas för allmän tillgång och tillkännager detta för regeringen.
            </item>
          </list>
          <list>
            <item sortKey="Yrkande 3" xml:id="i-AiszBM3zq9xGaVYmqUzuQE">
              Riksdagen ställer sig bakom det som anförs i motionen om att
              regeringen ska framföra en ursäkt till de förolyckade svenskarnas
              familjer gällande tidigare regeringars inställning, och detta
              tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-KszjZpzFsALrBVZaHSP1AK">
            Motivering
          </head>
          <p xml:id="i-GDuUrptfXL9GcKrc8RbEyY">
            Det har nu gått 61 år sedan det svenska flygplanet SE-BDY Albertina
            störtade natten den 17–18 september 1961 utanför Ndola i den dåvarande
            brittiska kolonin Nordrhodesia. Ombord fanns Förenta Nationernas
            generalsekreterare Dag Hammarskjöld som var på väg för att förhandla
            med Moïse Tshombe, ledaren för utbrytarrepubliken Katanga, och
            femton andra; besättning och FN-personal, sammantaget åtta svenska
            medborgare. Samtliga omkom i anslutning till kraschen, bortsett
            från sergeant Julian som avled några dagar senare.
          </p>
          <p xml:id="i-JTnybQzXKVJWUUWDnHmyd3">
            Redan vid de första officiella kontakterna den 18–19 september
            1961 mellan myndigheterna i USA, Nordrhodesia och Sverige fanns
            påståenden om att anledningen till haveriet sannolikt var förarfel.
            Den 23 september antyddes möjligheten till störning från katangesiskt
            jaktflygplan för representanten för Statspolisen, kriminalkommissarie
            Danielsson, nyss ankommen till Ndola. Han blev också informerad
            om trafikkontrolledaren på Ndola flygplats misstag att inte omedelbart
            sätta i gång med efterforskningar efter det försvunna FN-planet
            sedan förbindelsen brutits under inflygningen omkring midnatt
            lokal tid. Efterforskningarna startades först under förmiddagen
            den 18 september. Först på måndagseftermiddagen strax efter klockan
            15 påträffades vraket av rhodesiskt militärflyg.
          </p>
          <p xml:id="i-XTEqW6pGcMjM5Ujbuf6c9S">
            Flera utredningar genomfördes i syfte att klarlägga orsaken till
            flygkraschen: två nordrhodesiska och även en FN-utredning, vilken
            dock i huvudsak grundade sig på uppgifter från de nordrhodesiska
            utredningarna. En svensk expertgrupp av observatörer från Utrikesdepartementet,
            Luftfartsverket, Transair och SAS var snabbt på plats för att
            följa det rhodesiska utredningsarbetet för att göra sitt yttersta
            för att skapa klarhet om alla tänkbara anledningar till katastrofen.
            Den nordrhodesiska undersökningskommissionen bedömde att det av
            olika skäl var svårt att med säkerhet slå fast vad som föranlett
            haveriet. Minst osannolik bedömde man den mänskliga faktorn vara,
            det vill säga misstag av besättningen.
          </p>
          <p xml:id="i-5jMDsYMzvMSpKFrsp6x6NE">
            De svenska observatörerna rapporterade sina iakttagelser till
            Sverige. På flera punkter var de starkt kritiska till hur nordrhodesierna
            bedrev utredningen, med en förutfattad mening om att det var misstag
            av piloten som orsakat kraschen. Nordrhodesierna vägrade att smälta
            ned delar av flygplansvraket för att undersöka förekomst av ammunition
            eller sprängämne, i händelse av någon form av sabotage. De afrikanska
            ögonvittnenas vittnes­mål om olika sorters ljusfenomen och fler
            än ett flygplan i luften förringades och bortförklarades.
          </p>
          <p xml:id="i-CfgGuA4w9mY1S6RWh5bLqF">
            Kungl. Maj:t, det vill säga Sveriges regering, tillsatte den
            16 november 1961 en särskild arbetsgrupp, ledd av dåvarande justitiekanslern
            Rudholm, med uppgift att ”granska och värdera det material som
            förelåg och sedemera kunde inkomma”. Arbetsgruppen skulle också
            ”sovra ut vad som var sannolikt och rimligt”.
          </p>
          <p xml:id="i-NToiMccAunRnQGWAdayoST">
            I februari 1962 medverkade Förste sekreterare Axel Edelstam,
            UD-tjänsteman och sekreterare i den särskilda arbetsgruppen, i
            en FN-konferens i Genève. Han framförde då att temat om pilotfel
            inte hängde ihop.
          </p>
          <p xml:id="i-5azqh34mRFbgERXrHGH2V3">
            Med i Genève i februari 1962 fanns även den brittiska regeringsadvokaten
            Stuart Bevan. Han gjorde bland annat försök att påverka den FN-ledda
            granskningskommis­sionen att inte tro att yttre påverkan av det
            svenska flygplanet SE-BDY Albertina var anledningen till haveriet.
            Radiomeddelandet till Ndolas kontrolltorn, att SE-BDY för­väntades
            vara ”abeam Ndola” klockan ”21.47Z” (Z står för UTM/GMT i internationell
            radiotjänst) togs bort av den brittiska regeringsadvokaten
            <ref target="i-28Z7cqgR4GboQYSPKfDMiP">
              [1]
            </ref>
          </p>
          <p xml:id="i-Pnf6MyfAjZzgxrGbQbqMps">
            När den särskilda arbetsgruppen lade fram sin slutrapport i maj
            månad låg, trots Edelstams påpekande i februari, slutsatsen mycket
            nära den nordrhodesiska; hypotesen om pilotfel var minst osannolik.
            Det blev därmed Sveriges officiella uppfattning. Att SE-BDY förväntades
            vara ”abeam Ndola” klockan ”21.47Z” fanns inte heller med i den
            särskilda arbetsgruppens slutrapport.
          </p>
          <p xml:id="i-78nPRknFaW242HLCEaLPmi">
            Vad hände mellan februari och maj 1962? Varför svängde Sveriges
            regering i sin hållning? Detta trots att FN-utredningen, där svenska
            observatörer ingått, nästan samtidigt gav ett öppet domslut; ingen
            av de hypoteser man arbetat efter kunde varken bekräftas eller
            vederläggas – varken tekniskt fel, yttre påverkan, inre påverkan
            eller den mänskliga faktorn. FN:s generalförsamling beslutade
            att lägga ned utredningen och återuppta den om det kom fram nya
            uppgifter som skulle kunna bidra till en förklaring.
          </p>
          <p xml:id="i-RkVaLYJLrGdpiKpvXEDyab">
            Den FN-utredning som återupptogs 2015, efter att nya vittnesuppgifter
            framkommit, konstaterade redan i sin rapport 2019 att någon form
            av yttre påverkan fått planet att krascha. Generalförsamlingen
            beslutade att förlänga utredningen. Alla länder med direkt eller
            indirekt koppling till ärendet har uppmanats att öppna sina arkiv
            och överlämna allt relevant material till den särskilde utredaren,
            den tanzaniske domaren Mohamed Chande Othman. Hans slutrapport
            överlämnades till generalsekreteraren i juli 2022.
          </p>
          <p xml:id="i-VfJmA1haLPWzJVZRPypxHX">
            Förenta Nationernas utredning fokuserar på själva flygkraschen
            som föranledde generalsekreterarens och flera FN-anställdas och
            svenska medborgares död. Den svenska regeringens särskilda arbetsgrupp,
            och en förklaring till varför uppfattningen om vad som hänt svängde
            från februari till maj, är snarare en intern svensk angelägenhet.
            Den svenske utredaren Mathias Mossberg konstaterar att Sveriges
            svängning borde vara föremål för en egen utredning.
          </p>
          <p xml:id="i-CND5jPsQRxuFdbbLvrXRDH">
            Varför valde Sveriges regering att lägga sig i linje med den
            nordrhodesiska förklaringsmodellen? Varför valde Sveriges regering
            att bortse från att minister Bratts tidigare rapportering till
            regeringen, om att SE-BDY via kortvågsradio hade aviserat beräknad
            tid över Ndola till kl. 24.47 GMT, utelämnades i den särskilda
            arbetsgruppens slutrapport? Varför valde Sveriges regering att
            bortse från de sinsemellan sammanhäng­ande vittnesmålen från europeiska
            och afrikanska ögonvittnen om olika ljusfenomen och mer än ett
            flygplan i luften samtidigt? Varför valde Sveriges regering att
            ställa sig bakom den skamliga nedvärderingen av de afrikanska
            ögonvittnenas trovärdighet? Varför valde Sveriges regering att
            lägga skulden på den svenska flygplansbesättningen, något som
            plågat och förföljt deras efterlevande familjer i över sextio
            år?
          </p>
          <p xml:id="i-3sFHEbC9L5r37kYucfGeRh">
            I en replik vid en interpellationsdebatt i riksdagen hösten 2020
            medgav utrikes­minister Ann Linde att det inte gick att utesluta
            att det kunde finnas diplomatiska, kommersiella eller realpolitiska
            skäl till regeringens agerande våren 1962.
          </p>
          <p xml:id="i-LvSyKQ4vRPkA4y84sSPJJF">
            Dag Hammarskjölds och de övrigas tragiska död i flygkraschen
            i Ndola är ett svenskt nationellt trauma, med många bottnar. Efter
            dryga sextio år är det hög tid att söka sanningen utan att väja
            för eventuella obekväma fakta. Mossberg skriver i sin svenska
            rapport: ”Det är inte mycket i svenska arkiv som fortfarande är
            hemligstämplat i denna fråga. Med tanke på den tid som förflutit
            sedan händelserna i Ndola 1961 finns inte längre rimliga motiv
            för att behålla sekretess för material som är relevant för frågan.”
          </p>
        </div>
        <div type="motSignatures">
          <list>
            <item xml:id="i-PnCwPxtwTLBfuZxfPfCdZT" who="i-JLXuQC8Bjt8suyRFj6kC3h">
              Gudrun Brunegård (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-28Z7cqgR4GboQYSPKfDMiP">
              [1] Eminent Person Othman, A/76/892 p. 83, 2022.
            </note>
          </noteGrp>
        </div>
      </div>
    </body>
  </text>
</TEI>
