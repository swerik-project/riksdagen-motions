<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__ak__105/mot_1930__ak__105-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 105. 1
          </p>
          <p>
            Nr 105.
          </p>
          <p>
            Av herr Sandberg m. fl., om viss ändring i grunderna för statens
            bidrag till byggandet av landsvägar m. m.
          </p>
          <p>
            Med anledning av motionerna nr 31, 147 och 156 i andra kammaren
            beslöt riksdagen 1928, att statsbidrag finge på vissa grunder
            utgå till mark- lösen såväl vid byggandet av landsvägar och vanliga
            bygdevägar som vid förbättring av för automobiltrafiken viktiga
            vägar å landsbygden. Riksdagen beslöt nämligen: »medgiva, att,
            då så av allmänna samfärdsel- hänsyn kan befinnas särskilt önskligt,
            statsbidrag må, efter Kungl. Maj:ts närmare beprövande, från ifrågavarande
            anslag utgå jämväl för lösen av mark, vars förvärvande skulle
            för vederbörande ort ställa sig i sär- skilt hög grad betungande,
            såsom exempelvis åker, äng eller trädgård, så ock lösen av byggnad,
            som befinnes hinderlig för vägs breddning eller omläggning eller
            vars undanskaffande kan vara angeläget för tillgodo seendet av
            trafiksäkerheten.» Beslutet kom tyvärr att innehålla alltför många
            begränsningar i av- seende på de förhållanden, under vilka statsbidrag
            till marklösen finge utgå, och de verkställande myndigheterna
            hava sedan givit detsamma en snäv tolkning. Särskilt är det bestämmelsen
            att statsbidrag utgår endast för lösen av mark, vars förvärvande
            skulle för vederbörande ort ställa sig i särskilt hög grad betungande,
            som har medfört, att endast i ett fåtal fall statsbidrag tillstyrkts
            att utgå till ifrågavarande ändamål med anledning av beslutet
            1928. Ett hänsynstagande till ett vägdistrikts bättre eller sämre
            ekonomiska ställning vid avgörandet av frågan, huru- vida statsbidrag
            till marklösen skall utgå eller icke, synes emellertid knap- past
            motiverat, då detta bidrag bör kunna anses vara lika befogat och
            riktigt som statsbidrag överhuvud till vägväsendet. Då riksdagen
            1914 beslöt indraga statsbidraget till marklösen vid väg- anläggningar,
            förutsättes bland annat, att mark skulle komma att ställas till
            förfogande av landsting eller kommuner, vilket emellertid sällan
            torde hava förekommit. Där fri markupplåtelse skett, har det varit
            enskilda, som fått släppa till marken. Och fastän man visserligen
            kan, som skedde 1914, förutsätta, att intresset för en vägs tillkomst
            bör i viss mån möjlig- göra fri markupplåtelse, är det dock ingalunda
            säkert, att den enskildes intresse av vägen står i proportion
            till den uppoffring han får göra ge- nom att avstå mark, särskilt
            om det är mera värdefull sådan. Vanligast torde väl just på denna
            grund hava varit, att vägdistrikten fått till i orten gällande
            pris inlösa för vägen behövlig mark, åtminstone den
          </p>
          <p>
            Bihang till riksdagens protokoll 1930. 4 saml. 20 häft. (Nr 105—111.)
            1
          </p>
          <pb facs="riksdagen-motions-pdf/data/1930/mot_1930__ak__105/mot_1930__ak__105-002.pdf"/>
          <p>
            2 Motioner i Andra kammaren, Nr 105.
          </p>
          <p>
            odlade jorden. Detta leder naturligen vägdistrikten till att
            söka gå fram med vägen, där billigaste mark kan erhållas, vilket
            emellertid kan med- föra, att vägen icke får den lämpligaste sträckningen
            och att byggnads- kostnaderna ändock stegras på grund av markens
            mera oländiga be- skaffenhet. Önskvärdheten av att statsbidrag
            utgår även till marklösen framträder med särskild styrka, då det
            gäller förbättringar genom rätning eller om- läggning av för automobiltrafiken
            viktiga vägar å landsbygden, som nu huvudsakligen utföras med
            bidrag av automobilskattemedel. Det intresse hos den enskilde
            för en vägs tillkomst, som kan med visst fog åberopas, då det
            gäller nybyggnad av väg, förefinnes icke i ovan nämnda fall, och
            någon fri markupplåtelse kan man icke räkna med. Vägdistriktet
            får därför betala fullt pris för marken och för skada och intrång.
            Detta kan ofta innebära avsevärda belopp, då vägen går fram över
            åker eller om- läggningen kommer att inkräkta på tomter, planteringar
            och trädgårdar. Exempel finnas på att kostnaden för marklösen
            överstigit kostnaden för själva vägomläggningen. De äldre vägar,
            som bliva föremål för dessa omläggningar och breddningar, genomskära
            också vanligen i stor ut- sträckning just odlade och tätt bebyggda
            trakter. Som bekant utgör den del av kostnaden för här nämnda
            arbeten, som vägdistrikten påläggas för automobiltrafikens skull
            en mycket betydande belastning, som ytterligare starkt ökas genom
            kostnaderna för markför- värv. Automobilskattemedlen synas gott
            kunna förslå även till bidrag för denna kostnad. Det gäller ju
            här vägförbättringar direkt i automobil- trafikens intresse, och
            det synes därför vara en ganska självklar sak, att också med från
            denna trafik härflytande medel bidrag lämnas till den förutsättning
            för förbättringen som markförvärvet utgör. Kostnaden för marklösen
            drabbar särskilt hårt de trakter av landet vilka efter 1914 haft
            och ännu ha mycket ogjort i avseende på vägbygg- nader och förbättringar.
            Ett starkt och i och för sig avgörande skäl för att statsbidrag
            verkligen bör utgå även till marklösen är, att det nuvarande förhållandet
            utgör ett icke oväsentligt bidrag till den ojämnhet med vilken
            vägtungan för när- varande är fördelad. Den här ifrågavarande
            kostnaden drabbar enbart landsbygdens skattedragare. Allmänt erkännes
            numera att på grund av trafikens starka utveckling och helt förändrade
            karaktär vägarnas byg- gande och underhåll är ett i högsta grad
            allmänt intresse. Vägväsendets bördor böra därför bäras av alla
            i mån av förmåga. Den här ifrågasatta åtgärden kan i viss grad
            bidraga till en utjämning av vägtungan, utan att förhindra kommande
            mera genomgripande åtgärder för utjämning av denna och andra skattebördor.
            Faran för att vägarbetena, genom att statsbidrag erhålles även
            till marklösen, skola fördyras, i det orimliga priser begäras
            och erhållas för
          </p>
          <pb facs="riksdagen-motions-pdf/data/1930/mot_1930__ak__105/mot_1930__ak__105-003.pdf"/>
          <p>
            Motioner i Andra kammaren, Nr 105. 3
          </p>
          <p>
            jorden, torde icke vara stor. Vägstyrelserna hava både möjlighet
            till och böra hava allt intresse av att förhindra osunda tendenser
            i nämnd rikt- ning, och hos länsstyrelserna kan en betryggande
            kontroll och prövning ske av att icke oskäliga priser tillämpas.
            Det har väckt betydlig missräkning att, som förut nämnts, beslutet
            1928 och tillämpningen av detsamma icke kommit att leda till önskvärt
            resultat beträffande här ifrågavarande sak. Vid Svenska vägstyrelsernas
            förbunds årsstämma i somras diskuterades också frågan rörande
            statsbidrag till marklösen vid förbättringar av för automobiltrafiken
            viktiga vägar. Svenska vägföreningens sekreterare ingenjör Alex
            Södergren framhöll därvid efter att hava redogjort för frågans
            nuvarande läge bland annat enligt referat följande: »Det bör anmärkas,
            att de nuvarande bestämmelserna beträffande mark- lösenbidraget
            ha medfört mycket betänkliga konsekvenser. Det kan faktiskt påvisas
            fall, då staten på omvägar åsamkats en större utgift än om en
            annan politik i marklösenfrågan hade följts. Vägdistrikten anse
            sig givetvis ur sin synpunkt sett skyldiga att hålla sina egna
            kostnader så låga som möjligt. Ett exempel: Man har att välja
            mellan två alterna- tiva förslag till en vägomläggning, varav
            det ena är bra med god och lämplig sträckning och en hög marklösenkostnad,
            som distriktet själv måste bekosta och det andra är sämre med
            otillfredsställande kurvor m. m., hög anläggningskostnad men billig
            marklösen. Det kan påvisas dylika fall, då distriktet har valt
            det senare alternativet. Staten har fått satsa mera pengar för
            den sämre sträckningen än som erfordrats för den bättre — på grund
            av hög anläggningskostnad hos det sämre alternativet — och resultatet
            har blivit en ur allmän synpunkt sett otillfredsställande lösning
            av ett vägproblem. Det är givet, att varken staten eller vägväsen-
            det kan vara betjänt av en bestämmelse, som leder till dylika
            konse- kvenser.» Enighet rådde mellan de nämnda organisationerna
            om nödvändigheten att få den nuvarande ordningen i förevarande
            avseende ändrad, och stäm- man beslöt gå i författning om åtgärder
            i den riktningen. Det synes vara en trängande angelägenhet att
            få beslutet av 1928 ändrat, så att verkligen något vinnes med
            detsamma för lättande av vägdistrik- tens kostnader. Därvid bör
            ändringen sträcka sig till att omfatta bevil- jandet av statsbidrag
            till marklösen även vid byggande av enkla bygde- vägar. Då denna
            vägform 1913 beslöts, bestämdes, att fri mark skulle till- handahållas
            för vägföretaget. Detta togs bland annat till motiv 1914 för borttagandet
            av marklösenbidraget beträffande andra allmänna vägar. Det synes
            därför, och även med hänsyn till den ökade omfattning, vari enkla
            bygdevägar kommit och synas komma att anläggas, icke vara be-
            fogat att sätta dessa i en klass för sig, utan torde statsbidrag
            till mark- lösen även böra utgå vid dessa vägars byggande.
          </p>
          <pb facs="riksdagen-motions-pdf/data/1930/mot_1930__ak__105/mot_1930__ak__105-004.pdf"/>
          <p>
            4 Motioner i Andra kammaren, Nr 105.
          </p>
          <p>
            På grund av vad
          </p>
          <p>
            ovan anförts få vi härmed yrka,
          </p>
          <p>
            att riksdagen måtte besluta sådan ändring i nu gäl- lande bestämmelser
            beträffande statsbidrag till mark- lösen, att vid byggandet av
            landsvägar, vanliga bygde- vägar och enkla bygdevägar och vid
            förbättring av för automobiltrafiken viktiga vägar å landsbygden,
            statsbidrag må utgå efter samma grunder som till kostnaderna för
            vägföretaget i övrigt jämväl för lö- sen av mark så ock lösen
            av byggnad, som befinnes hinderlig för vägs anläggning, breddning
            eller om- läggning eller vars undanskaffande kan vara ange- läget
            för tillgodoseendet av trafiksäkerheten.
          </p>
          <p>
            Stockholm den 18 januari 1930.
          </p>
          <p>
            O. E. Sandberg.
          </p>
          <p>
            Reinhold Selberg.
          </p>
          <p>
            Ola Jeppsson. Ewald Lindmark.
          </p>
          <p>
            P. Bergström i Bäckland.
          </p>
        </div>
      </div>
    </body>
  </text>
</TEI>
