<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__663/mot_1965__fk__663-001.pdf"/>
      <div type="motHeader" xml:id="i-KTpCTBaXzj6FPnTNHm7iQR">
        <div type="motTitle" xml:id="i-8o6uSpWTLQmHubn2N5QQjM"/>
        <div type="motSubmissionInfo" xml:id="i-7zig3pSQDhvtszjTc8rfRA"/>
      </div>
      <div type="motBody" xml:id="i-WU9TEntVRL5RwGj7eCx5iM">
        <div xml:id="i-BoCKRMRhwVBHcByNt6U3bK">
          <p xml:id="i-QKm1M69i8yn2g6XwejEuhP">
            4 Motioner i Första kammaren, nr 663 år 1965
          </p>
          <p xml:id="i-6LZ5DU85bX35QtQj8KR1o7">
            Nr 663
          </p>
          <p xml:id="i-5aWyqyq1KZhtfvjhkrP5U2">
            Av herr Edström, i anledning av Kungl. Maj:ts proposition nr
            59, angående karolinska sjukhusets fortsatta utbyggande m.m.
          </p>
          <p xml:id="i-FXASiDC2mR1wKyhytnEhqf">
            (Lika lydande med motion nr 783 i Andra kammaren)
          </p>
          <p xml:id="i-CzNKfwZUPUHV7dDN7cPYzR">
            Enligt överenskommelse mellan staten och Stockholms stad har
            en för stockholmsregionen avsedd njurmedicinsk klinik med apparatur
            för extra- corporal dialys provisoriskt anordnats vid S:t Eriks
            sjukhus. Det har emellertid klart utsagts, att den definitiva
            placeringen av denna klinik bör bli vid sjukhus, där en urologisk
            klinik finnes eller planeras. I avtalet om S:t Görans sjukhus
            som undervisningssjukhus har angivits, att frågan om inrättande
            av en klinik i njurmedicin skall övervägas och förhandlingar härom
            upptagas i ett senare sammanhang. Detta är allt vad i dagens situation
            åtgjorts beträffande den ur prak- tisk sjukvårdssynpunkt så viktiga
            specialiteten njurmedicin inom landets största sjukvårdsregion,
            stockholmsregionen — som bekant har man ju kommit betydligt längre
            i ett flertal av övriga sjukvårdsregioner inom lan- det med redan
            sedan länge där effektivt arbetande sådana specialkliniker — med
            resultat att ett mycket stort antal människor inom stockholmsre-
            gionen årligen avlider i njurinsufficiens i onödan — icke på grund
            av bris- tande medicinska behandlingsmöjligheter utan på grund
            av bristande or- ganisation. Huvudansvaret för detta bäres av
            staten såsom huvudman för stockholmsregionens centrala regionsjukhus,
            karolinska sjukhuset. Enligt generalplanedelegationen för karolinska
            sjukhusets utbyggande bör man i framtiden räkna med ett behov
            av två njurmedicinska special- kliniker inom stockholmsregionen,
            varvid den ena bör förläggas till de norra och den andra till
            de södra delarna. Därvid talar starka skäl för att den ena förlägges
            till karolinska sjukhuset, varest den därvarande urolo- giska
            kliniken kräver sådan klinik som komplement. I sjukvårdshänseende
            föreligger vid karolinska sjukhuset — understryker delegationen
            vidare — ett mycket starkt behov av att kunna effektivt behandla
            grava fall av njurinsufficiens. Delegationen räknar med ett behövligt
            vårdplatsantal vid denna klinik av 30. De under senaste tiden
            mycket snabba framstegen inom diagnostik och terapi vid njursjukdomar
            samt de å sistone yppade möjligheterna att före- taga njurtransplantationer
            har ytterligare aktualiserat inrättande — och nu snarast möjligt
            — vid karolinska sjukhuset av en enhet för njurmedi- cinsk och
            medicinsk urologisk diagnostik och terapi — en njurcentral.
          </p>
          <pb facs="riksdagen-motions-pdf/data/1965/mot_1965__fk__663/mot_1965__fk__663-002.pdf"/>
          <p xml:id="i-Av6ScYmE2PGHm4jvaKYHqY">
            Motioner i Första kanunaren, nr 663 år 1965 5
          </p>
          <p xml:id="i-A2VgQGx2XBZT1eVW1dN9EJ">
            Karolinska sjukhusets direktion har även såväl i sitt ordinarie
            petitum av den 17 juni 1964 som i senare petitum av den 18 september
            1964 starkt understrukit vikten av att denna klinik snarast möjligt
            inrättas samt före- slagit att ett belopp av 690 000 kr. måtte
            anvisas för budgetåret 1965/66 för projekteringsarbete samt byggnadsåtgärder
            för kliniken. Denna av direktionen föreslagna klinik avses även
            den att bli ett provi- sorium, vars varaktighet dock kan beräknas
            uppgå till minst tio år. Bygg- nadstekniska skäl omöjliggör nämligen
            för närvarande lämplig definitiv lösning. Det för närvarande enda
            disponibla utrymmet för den ifrågasatta enheten förefinnes på
            våningen en trappa upp i huvudbyggnaden. Frågan har ytterligare
            aktualiserats av en skrivelse från överläkarna vid de medicinska
            och urologiska klinikerna vid karolinska sjukhuset, vil- ka hemställt
            att en njurmedicinsk central snarast möjligt måtte inrättas vid
            sjukhuset samt understrukit den mycket stora angelägenheten därav,
            icke blott på grund av de behandlingsmöjligheter och möjligheter
            att rädda liv som därigenom vinnes, utan även på grund av den
            förstärkning av hela sjukhusets diagnostiska kapacitet samt de
            ökade personalutbildningsmöj- ligheter som därigenom åstadkommes.
            Den allra senaste tidens ytterligare framsteg såväl inom njurtransplan-
            tationens område som inom den praktiska extracorporala dialysens
            tek- nik bidrar till att göra frågan än mer aktuell under våren
            1965 än den var hösten 1964. Under sådana förhållanden synes ett
            bifall till direktionens petitum att för budgetåret 1965/66 anvisa
            ett belopp av 690 000 kr. för erforderliga byggnadsåtgärder inklusive
            projekteringsarbete för en njur- medicinsk klinik inom karolinska
            sjukhusets huvudbyggnad vara högeli- gen motiverad. Vid ett bifall
            till en sådan framställning kommer kostna- derna för utrustning
            samt erforderlig personalorganisation att av direktio- nen redovisas
            i samband med anslagsberäkningarna för budgetåret 1966/ 67. Vårt
            förslag innbär en uppräkning av Kungl. Maj:ts förslag från 7,5
            milj. kr. med 690 000 kr. till 8,19 milj. kr. På grundval av vad
            sålunda anförts hemställes, att riksdagen vid sin behandling av
            Kungl. Maj:ts pro- position nr 59 angående karolinska sjukhusets
            utbyggnad måtte besluta att för erforderlig projektering samt
            bygg- nadsarbeten för åstadkommande av en njurmedicinsk klinik
            inom karolinska sjukhusets huvudbyggnad för budgetåret 1965/66
            på kapitalbudgeten under statens allmänna fastig- hetsfond, socialdepartementet,
            anvisa ett i jämförelse med propositionen med 690 000 kr. förhöjt
            investeringsanslag av 8 190 000 kr. till Utbyggande av karolinska
            sjukhuset.
          </p>
          <p xml:id="i-LugkY5hbFzNTmr8FBRWBqC">
            Stockholm den 30 mars 1965 Gunnar Edström
          </p>
        </div>
      </div>
    </body>
  </text>
</TEI>
