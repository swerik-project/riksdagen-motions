<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00385">
  <teiHeader>
    <fileDesc>
      <titleStmt>
        <title>De lokala ekonomierna och miljön</title>
        <author corresp="i-YLCb84oKoGK1m8cPa9cw3z">av Karla López (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>De lokala ekonomierna och miljön</title>
          <idno type="rdwebb">GV02N385</idno>
          <rs type="number">N385</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N385/text</ref>
          <ref type="dokument_url_html">http://data.riksdagen.se/dokument/GV02N385</ref>
          <ref type="dokumentstatus_url_xml">http://data.riksdagen.se/dokumentstatus/GV02N385</ref>
          <ref type="doc">http://data.riksdagen.se/fil/5B08FDC1-31D5-4CA9-8E89-91FF3AE4D09F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MRKq57ys31dEqDsp6Ld3Dj" type="signed"/>
        <correspContext corresp="i-MRKq57ys31dEqDsp6Ld3Dj">
          <note type="signatory" corresp="i-YLCb84oKoGK1m8cPa9cw3z"/>
        </correspContext>
        <correspAction type="referral" xml:id="i-3pCButJ53jSPS15M4Wfi9h">
          <date when="2007-10-16"/>
        </correspAction>
        <correspAction type="dismissal" xml:id="i-2o2ftxgDhtnzFfSHWuxfxY">
          <date when="2007-10-16"/>
        </correspAction>
        <correspAction type="numbering" xml:id="i-HgFZMQjPNuvPG4dqfmczvr">
          <date when="2007-10-09"/>
        </correspAction>
        <correspAction type="submission" xml:id="i-MbxLXeE9w34ZrjQK32Rtms">
          <date when="2007-10-05"/>
        </correspAction>
        <correspAction type="transfer" xml:id="i-EjhV6ey2iwwbwVrN4pnkBB">
          <date when="2007-10-05"/>
        </correspAction>
        <correspAction type="assigned" xml:id="i-3YxnAD8s3dYTwqbDSJ2th7"/>
        <correspContext corresp="i-3YxnAD8s3dYTwqbDSJ2th7">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-4HJL2GT5sRyYDwGWVdAYak">
            Förslag till riksdagsbeslut
          </head>
          <list style="ol">
            <item xml:id="i-LLuihuqejy9Lr3yHPjJGp4">
              Riksdagen tillkännager för regeringen som sin mening vad som
              anförs i motionen om utredning kring ett ramverk som förmår skydda
              och främja lokala självorganiserade ekonomier i Sverige.
            </item>
            <item xml:id="i-KyDKZu8eb7Qu6zyZM21EsW">
              Riksdagen tillkännager för regeringen som sin mening vad som
              anförs i motionen om att Sveriges regering tillsammans med andra
              regeringar samverkar för att främja lokala självorganiserade ekonomier.
            </item>
            <item xml:id="i-3pbQnixshJrrX76mAyYacr">
              Riksdagen tillkännager för regeringen som sin mening vad som
              anförs i motionen om att verka för att införa Tobinskatten. 1
            </item>
            <item xml:id="i-5uXmyUk3aTn7VUFpaWyneN">
              Riksdagen tillkännager för regeringen som sin mening vad som
              anförs i motionen om att verka för att införa ett internationellt
              ramverk som begränsar valutaspekulationen. 1
            </item>
            <item xml:id="i-XmLjyKxxAecuuHNzpCWqCg">
              Riksdagen tillkännager för regeringen som sin mening vad som
              anförs i motionen om att verka internationellt för att förbjuda
              skatteparadis. 2
            </item>
            <item xml:id="i-WNPNMD6c11qpPGUUkBygPp">
              Riksdagen tillkännager för regeringen som sin mening vad som
              anförs i motionen om vikten av kraftfullare miljöskatter. 2
            </item>
            <item xml:id="i-Uc6vFSKz18HQabbKufcN9F">
              Riksdagen tillkännager för regeringen som sin mening vad som
              anförs i motionen om att verka för åtgärder som gynnar självhushållning.
            </item>
            <item xml:id="i-4Cjv5aZoQDPvvxGg4bdv4B">
              Riksdagen tillkännager för regeringen som sin mening vad som
              anförs i motionen om att stödja lokala utvecklingsprojekt såsom
              lokala valutor. 1
            </item>
          </list>
          <p xml:id="i-Mm9xMZ6xrJWhiTRXq42S5P">
            1 Yrkandena 3, 4 och 8 hänvisade till FiU.
          </p>
          <p xml:id="i-33cHYCvFpfwVAB1BrXQMVr">
            2 Yrkandena 5 och 6 hänvisade till SkU.
          </p>
        </div>
        <div type="motContent">
          <head type="h1" xml:id="i-Xqw41XMeaJBU8sTmSwggGj">
            Inledning
          </head>
          <p xml:id="i-YcFLL45QJv5Qyf81j98dRu">
            De miljöproblem som vi står inför är uppenbara. Vi lever klart
            över våra resurser. Mycket av det beror på det sätt vi producerar
            våra varor och även hur vi konsumerar dem. För att få bukt med
            de stora miljöproblem som vi står inför måste vi ändra vår livsstil,
            våra produktions- och konsumtionsmönster.
          </p>
          <p xml:id="i-H9qhm9uQf1VpkCqjj5bjhh">
            Om man tittar på våra produktionsmönster så ser man tydligt att
            den globaliserade värld vi lever i uppmuntrar transporter av varor
            över långa sträckor. På så sätt byggs den grundläggande problematiken
            kring våra klimatproblem samt ett gigantiskt resursslöseri in
            i systemet. För att få bukt med problematiken kommer vi förr eller
            senare att tvingas ändra våra produktionsmönster till att vara
            mera lokala. Denna process har kommit att betecknas som lokalisering
            av många forskare som menar att det är nödvändigt att i dagens
            globaliserade värld diskriminera de globala processerna till fördel
            för de lokala. Man menar att det är viktigt att varje lokalsamhälle
            måste hitta sina egna lösningar, anpassade till sina speciella
            sammanhang och förutsättningar. Men det är också avgörande att
            man på nationell och internationell nivå skapar en övergripande
            arkitektur, ett makropolitiskt ramverk, inom vilket det lokala
            kan blomstra. Endast genom att skapa en sådan övergripande politik
            kommer vi att nå målet att återlokalisera världens ekonomier.
          </p>
          <head type="h1" xml:id="i-Strvjrdf2o7LZz9mkK5ViB">
            Internationella ramverk
          </head>
          <p xml:id="i-HtuEJv5731KD8bWR8fDx1k">
            Lokalisering skall dock inte ses som något som enbart skall påbörjas
            på en nivå vare sig det är globalt, nationellt eller lokalt utan
            som något som växer fram på många nivåer samtidigt i en ömsesidigt
            stärkande process. Det centrala i en politik för lokalisering
            är just att låta lokalsamhällena återta kontrollen över sina egna
            lokala ekonomier, så att dessa kan bli så rika, blomstrande och
            mångfaldiga som möjligt. Lokalisering innebär inte att vi skall
            återgå till någon form av enväldig statskontroll, utan bara att
            regeringar samverkar för att skapa det ramverk som förmår skydda
            och främja de lokala självorganiserade ekonomierna.
          </p>
          <p xml:id="i-4b8SkmvQTBBLUkx6Ncbq7J">
            Ett steg kan vara att göra pengaflödena mer lokala. Detta kräver
            att vi tar kontroll över de världsomspännande kapitalflödena genom
            att exempelvis förbjuda skatte­paradisen och på olika sätt begränsa
            den kortsiktiga valuta­handelns spekulation. Det skall inom lokaliseringens
            ramverk bli lättare för länders regeringar att gynna lokala investerare
            och diskriminera inhemska investerare utifrån sociala och miljömässiga
            kriterier.
          </p>
          <head type="h1" xml:id="i-UyozAB4N5qWHFR7ABh3Vbv">
            Gynna det lokala
          </head>
          <p xml:id="i-Wsfcr6fBMWUbkNrtCGGMsp">
            Den så kallade Tobinskatten kan också ses som ett sätt att begränsa
            de enorma lättrörliga valutaflödena och därmed minska påverkan
            från världsmarknaden. Inkomsterna från denna skatt skulle kunna
            användas till att stödja hållbar lokal utveckling i de fattigaste
            länderna. Dessa olika sätt att förhindra det globala kapitalets
            härjningar bör också kompletteras med en aktiv politik för att
            stödja olika former av lokala utvecklingsprojekt t.ex. LETS-system
            (LETS är ett lokalt och räntefritt system för att utbyta varor
            och tjänster), lokala, räntefria banker och bygdekonton, osv.
            Karaktäristiskt för dessa lokala initiativ är att de främjar direkta
            länkar mellan producenter och konsumenter och att de s kapar långsiktiga
            åtaganden gentemot de lokalsamhällen de verkar i.
          </p>
          <head type="h1" xml:id="i-ECLozDCN6nh5RWe68GkywR">
            Lokala tullar och kvoter
          </head>
          <p xml:id="i-PkDmAqujGGWBr1Zz5enx9r">
            Ett annat steg för att främja lokalisering är att olika länder
            och regioner antar en politik som gynnar lokal produktion med
            hjälp av olika tullar och kvoter. En sådan politik inkluderar
            en inventering inom en region av vilka varor som för närvarande
            importeras och en analys av vilka av dessa importvaror som på
            ett fullgott sätt istället skulle kunna produceras inom regionen.
            När detta är gjort kan regionen/landet gå ut med tydliga påbud
            att import av dessa produkter kommer att bli allt dyrare med hjälp
            av olika tullar och kvoter. Parallellt med att dessa tullar gör
            importvarorna dyrare uppmuntras på olika sätt lokal produktion
            av dessa produkter.
          </p>
          <p xml:id="i-MiGZZi582petTQkVPgf9ri">
            Troligtvis efter en övergångsperiod på kanske fem till tio år
            kommer såda na lokalproducerade varor vara i stort sett de enda
            som finns på marknaden i någon större omfattning. Givetvis kommer
            det ändå alltid att vara möjligt att importera varan från ett
            annat land om man av någon anledning föredrar det, men den kommer
            då att vara dyrare. En sådan här politik skulle hindra stor­företag
            från att omlokalisera sina industrier och flytta dem utomlands,
            eftersom de då förlorar tillgång till den marknad de kommer flytta
            ifrån. Det mest gynnsamma kommer alltid att vara att sälja sina
            produkter i det land man producerar dem, vilket gör handel över
            gränser olönsam.
          </p>
          <head type="h1" xml:id="i-7xc8dZf3aksYCay4ivyp1p">
            Skärpa reglerna för konkurrens inom regionen
          </head>
          <p xml:id="i-BwDbabd1LK5R3HBcEyQGNw">
            De transnationella företagens aktiviteter kommer därför under
            ökad kontroll av medborgarna och deras regeringar. Förbättringar
            i arbetsmiljö, konsumenträttigheter och miljöskydd underlättas.
            Det är dock viktigt att skärpa reglerna för konkurrens inom regionen
            för att förhindra monopol och kartellbildning samt att se till
            att det finns ett fritt flöde för information, idéer och teknologi
            på en global nivå som kan användas för att förbättra den inhemska
            produktionen. Det är här centralt att skapa en marknad byggd på
            fri information genom att minimera förekomsten av företagshemligheter.
            För att försäkra att inte ett företag blir så stort att det helt
            dominerar den regionala marknaden och därmed kommer i monopolställning
            är det viktigt med regler som gynnar småskalighet i företagandet.
            Ibland kan det till och med vara nödvändigt att bryta upp stora
            företag i mindre enheter.
          </p>
          <head type="h1" xml:id="i-FXVHMu25dWsSmiXnkWTXAZ">
            Miljöskatter
          </head>
          <p xml:id="i-RJz2rBtrWYLjVZKAyLdX7M">
            En viktig del i detta arbete är att använda sig av miljöskatter
            som internaliserar de fulla kostnaderna i produktions- och transportsystemen.
            Detta innebär helt enkelt att sätta pris på miljön. Detta kommer
            förutom att synliggöra miljökostnader också att vara en väg till
            lokalisering.
          </p>
          <head type="h1" xml:id="i-5SvUXzm8m8ULB9ve1CP1w5">
            Självhushållning
          </head>
          <p xml:id="i-LqMov6xNEcx2Q2M26srgL9">
            Sist men inte minst bör åtgärder tas för att öka människors möjlighet
            till självhushållning. Detta sätt av produktion är oftast det
            mest effektiva sett ur utsläppsminskning och även miljöpåverkan.
          </p>
        </div>
        <div type="motSignatures">
          <list>
            <item xml:id="i-HAGz1JxpuAD9JZWeud5nbe">
              Karla López (mp)
            </item>
          </list>
        </div>
      </div>
    </body>
  </text>
</TEI>
