<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-02574">
  <teiHeader>
    <fileDesc>
      <titleStmt>
        <title>Internationellt stöd till utsatta kristna</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2574 av Markus Wiechel m.fl. (SD)</title>
          <idno type="rdwebb">H9022574</idno>
          <rs type="number">2574</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9022574/text</ref>
          <ref type="dokument_url_html">http://data.riksdagen.se/dokument/H9022574</ref>
          <ref type="dokumentstatus_url_xml">http://data.riksdagen.se/dokumentstatus/H9022574</ref>
          <ref type="docx">http://data.riksdagen.se/fil/08D73C93-D9AE-4635-9F7C-C697348801C2</ref>
          <ref type="pdf">http://data.riksdagen.se/fil/EFCA00F3-73BC-4405-803F-66F2CF92A15D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4FAfydcL9vyuH6BfQ6wPB5" type="signed"/>
        <correspContext corresp="i-4FAfydcL9vyuH6BfQ6wPB5">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-F7vbU8uBtnAFzToUYYRRzd" type="submitted">
          <date when="2021-10-01"/>
          <time when="18:56:41"/>
        </correspAction>
        <correspAction xml:id="i-XiBXb1QW53GwMFfoRiZSrZ" type="reviewed">
          <date when="2021-10-04"/>
          <time when="12:04:49"/>
        </correspAction>
        <correspAction xml:id="i-J7TrpQUivH8EgAcV3gL6Lk" type="referred">
          <date when="2021-10-14"/>
        </correspAction>
        <correspAction xml:id="i-BHxdu9DgZ3L9gLeqmjux64" type="assigned">
          <date when="2022-10-05"/>
          <time when="11:48:19"/>
        </correspAction>
        <correspContext corresp="i-BHxdu9DgZ3L9gLeqmjux64">
          <ref type="assignedTo">Utrikesutskottet</ref>
        </correspContext>
        <correspAction xml:id="i-VPqjysUTR32xnKjz7Ho2qM" type="behandlas_i"/>
        <correspContext corresp="i-VPqjysUTR32xnKjz7Ho2qM">
          <ref type="uppgift">2021/22:UU7</ref>
          <ref type="ref_dok_id">H901UU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU7</ref>
          <ref type="ref_dok_titel">Mänskliga rättigheter ur ett tematiskt perspektiv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YSerX7f84Qjb4wPCrDjSz5" type="behandlas_i"/>
        <correspContext corresp="i-YSerX7f84Qjb4wPCrDjSz5">
          <ref type="uppgift">2021/22:UU15</ref>
          <ref type="ref_dok_id">H901UU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i länder och regioner m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MrQY7BW1YNbbcgkSPL4bJi" type="behandlas_i"/>
        <correspContext corresp="i-MrQY7BW1YNbbcgkSPL4bJi">
          <ref type="uppgift">2021/22:UU6</ref>
          <ref type="ref_dok_id">H901UU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU6</ref>
          <ref type="ref_dok_titel">Internationellt utvecklingsbistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7sHd1ndA6Lhf7r9yPmSUDo" type="behandlas_i"/>
        <correspContext corresp="i-7sHd1ndA6Lhf7r9yPmSUDo">
          <ref type="uppgift">2021/22:UU12</ref>
          <ref type="ref_dok_id">H901UU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU12</ref>
          <ref type="ref_dok_titel">Organisationen för säkerhet och samarbete i Europa under 2021</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2574 av Markus Wiechel m.fl. (SD)
          Internationellt stöd till utsatta kristna
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-NoRDyw17vJqbnFFdZZjCBv">
            Förslag till riksdagsbeslut
          </head>
          <list style="ol">
            <item xml:id="i-L9aT85Us1uALxzNjeK3WQm">
              Riksdagen ställer sig bakom det som anförs i motionen om att
              Sverige bör visa sitt tydliga stöd för kristna kopter i Egypten
              och tillkännager detta för regeringen.
            </item>
            <item xml:id="i-FBJEGN9xm7oD3L4na3B1UN">
              Riksdagen ställer sig bakom det som anförs i motionen om att
              verka för att FN och EU ställer tydliga krav på Egyptens regering
              att garantera kristnas säkerhet och rättigheter och tillkännager
              detta för regeringen.
            </item>
            <item xml:id="i-Vx3yLE9SeYzT5cFAVVepXW">
              Riksdagen ställer sig bakom det som anförs i motionen om att
              Sverige tydligt bör visa sitt stöd för kristna i Pakistan och
              tillkännager detta för regeringen.
            </item>
            <item xml:id="i-LyeuhvGbMKo38nRQ8cvXGg">
              Riksdagen ställer sig bakom det som anförs i motionen om att
              Sverige tydligt bör visa sitt stöd för utsatta kristna i Nigeria
              och tillkännager detta för regeringen.
            </item>
            <item xml:id="i-HdgTq2U5v9bJQHJP7iYnG8">
              Riksdagen ställer sig bakom det som anförs i motionen om att
              stoppa de uppmaningar till våldsanvändning gentemot kristna som
              förekommer runt om i Nordkorea och tillkännager detta för regeringen.
            </item>
            <item xml:id="i-HkiSB5qugDjfrpn9C76XFS">
              Riksdagen ställer sig bakom det som anförs i motionen om att
              inom ramen för FN och EU verka för fortsatt skarp kritik mot Nordkoreas
              hårda hädelselagar samt våldet mot kristna och tillkännager detta
              för regeringen.
            </item>
            <item xml:id="i-C1m7BXjoocSR5ZGZhwLQBW">
              Riksdagen ställer sig bakom det som anförs i motionen om att
              inom ramen för FN och EU verka för att de kristnas säkerhet i
              Nordkorea garanteras och våldsamheterna upphör och tillkännager
              detta för regeringen.
            </item>
            <item xml:id="i-KcwBJ76JuH5hJ1JKQVpf1i">
              Riksdagen ställer sig bakom det som anförs i motionen om att
              Sverige ska verka för att uppmärksamma situationen för kristna
              och andra religionsutövare i Nordkorea och därmed bidra till att
              sätta religionsfrihet i landet på det internationella samfundets
              agenda och tillkännager detta för regeringen.
            </item>
            <item xml:id="i-63CvEasek6qb3KzRvcDLyy">
              Riksdagen ställer sig bakom det som anförs i motionen om att
              Sverige tydligt bör visa sitt stöd för utsatta kristna i Indonesien
              och tillkännager detta för regeringen.
            </item>
            <item xml:id="i-UyQT49yZ6qdLQ2Q5kwfjz">
              Riksdagen ställer sig bakom det som anförs i motionen om att
              inom ramen för FN och EU verka för att grundläggande mänskliga
              fri- och rättigheter garanteras för kristna och andra minoriteter
              i Indonesien och tillkännager detta för regeringen.
            </item>
            <item xml:id="i-2VRsCAdm8a75mDQ2df5j26">
              Riksdagen ställer sig bakom det som anförs i motionen om att
              regeringen i ett internationellt sammanhang bör intensifiera sina
              insatser och verka för att uppmärksamma de humanitära och kulturella
              värden som håller på att gå förlorade som en följd av konflikterna
              i Syrien och Irak, och detta tillkännager riksdagen för regeringen.
            </item>
            <item xml:id="i-KVxEfS7YvMRFNUZt6ypYbG">
              Riksdagen ställer sig bakom det som anförs i motionen om att
              visa sitt tydliga stöd för de kristna minoriteterna i Irak och
              Syrien och tillkännager detta för regeringen.
            </item>
            <item xml:id="i-T64Qf3riFMgKJyGG54P4x7">
              Riksdagen ställer sig bakom det som anförs i motionen om att
              vidta åtgärder för att arbeta för en säker zon för kristna minoriteter
              i Irak och Syrien och tillkännager detta för regeringen.
            </item>
            <item xml:id="i-TWmXiR44cUJEd4ih6Q57h8">
              Riksdagen ställer sig bakom det som anförs i motionen om att
              öka de humanitära insatserna för kristna i Irak och Syrien och
              tillkännager detta för regeringen.
            </item>
            <item xml:id="i-GBoVn8z2gRYLH1wMSmhmvq">
              Riksdagen ställer sig bakom det som anförs i motionen om att
              regeringen aktivt bör verka inom OSSE:s tredje dimension för att
              särskilt sätta fokus på att bekämpa den ökande diskrimineringen
              av kristna och andra religiösa minoritetstrosuppfattningar inom
              OSSE:s deltagande stater och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-TzQ4vvMS5phrV3mmN4BNYz" type="h1">
            Motivering
          </head>
          <p xml:id="i-3obcgM52cBnZsoiJy3wZvq">
            Situationen för kristna runt om i världen är på många håll mycket
            svår och på flera håll har det under senare tid förvärrats, vilket
            gjort dem till världens mest förföljda grupp. Det är enligt vår
            mening värt att särskilt uppmärksamma det förtryck som kristna
            är utsatta för i olika delar av världen, inte minst för att deras
            perspektiv ofta tenderar att glömmas bort.
          </p>
          <head xml:id="i-G2L4CeAeBLYhN66pnkGAvK" type="h2">
            Egypten
          </head>
          <p xml:id="i-VwTEKH4USvwR8jvK96BX2s">
            Efter den så kallade arabiska våren valde många svenska medier
            tillsammans med flera debattörer och politiker att hylla revolutionärerna
            i norra Afrika och Mellanöstern. I Egypten, som till stor del
            skonades från ett regelrätt inbördeskrig, hölls det till slut
            demokratiska val och det tidigare förbjudna Muslimska Brödraskapet
            tog med ytterst liten marginal över makten i landet. Brödraskapets
            vinst skulle komma att innebära stora förändringar för Egyptens
            folk. Idag vet vi att det resulterade i att Brödraskapets ledare
            Mohammed Mursi likt sin företrädare tvingades bort från presidentposten.
          </p>
          <p xml:id="i-Q6c1EPt42yNVyCEKQTdUxq">
            Vad få är medvetna om är vad som hänt minoritetsfolk som de kristna
            kopterna under tiden. Spänningen mellan muslimer och kopter har
            under en längre tid funnits och i samband med att instabiliteten
            blivit allt starkare. Läget har blivit alltmer osäkert för ursprungsbefolkningen
            kopterna, som idag endast utgör ungefär tio procent av befolk­ningen.
            Kopterna är en kristen minoritet, som länge varit utsatt för förtryck
            och attacker, vilket blivit extra påtagligt efter att de utryckt
            sitt stöd till militären som avsatte islamistregimen. Förutom
            att kopterna har utsatts för våld och till och med mord har ett
            stort antal kyrkor och affärer attackerats, plundrats eller satts
            i brand.
          </p>
          <p xml:id="i-YHHKv1tbRN1yamj4MVZw5D">
            Vi kunde i samband med arabiska våren höra talas om Mursi-anhängare
            som med knivar och påkar stormade kyrkor, vilket skapade en massflykt
            av kopter till andra länder. Brödraskapets företrädare skyllde
            snabbt attackerna mot kopter på den tidigare regimen under Hosni
            Mubarak och polisen, snarare än sina anhängare, samtidigt som
            omvärlden tyst såg på. Med tanke på vad som tidigare hänt den
            judiska minoriteten i landet bör det vara lätt att förstå allvaret
            för ursprungsbefolkningen. Det fanns nämligen bara för ungefär
            hundra år sedan över 55 000 judar i Egypten och idag återstår
            bara ett fåtal.
          </p>
          <p xml:id="i-JjioZKsCKEWVmaQjEgndYo">
            Att den egna ursprungsbefolkningen tvingas fly från sitt eget
            land är minst sagt skamligt. När Brödraskapet till slut tvingades
            från makten var det därför inte konstigt att många kände hopp
            om en rejäl förändring, men tyvärr är gruppen fortsatt hårt utsatt.
          </p>
          <p xml:id="i-BhE1MTZjJFmfGDqS2tyaXi">
            Efter Muslimska Brödraskapets president Mohammed Mursis fall
            har Egyptens kopter på nytt blivit utsedda till syndabockar. Det
            har även förekommit att islamister öppet uppmanat till våld mot
            kristna.
          </p>
          <p xml:id="i-A6ce4KiMM14zWNP7CELPtS">
            Den 30 juni 2016 blev en präst skjuten till döds i norra Sinai,
            varefter Islamiska staten tog på sig ansvaret för attacken med
            motiveringen att prästen bekämpade islam. Värst utsatt är dock
            provinsen Minya, vilken antagligen också har störst andel kristna
            procentuellt räknat. Ungefär samtidigt som prästen i Sinai mördades,
            brände en folk­massa ner en byggarbetsplats och ytterligare fyra
            hus tillhörande en kristen familj på grund av misstankar om att
            de höll på att bygga en kyrka.
          </p>
          <p xml:id="i-EhvSbKEhbE39dMaNpfhUxZ">
            I och med Islamiska statens framgångar i Egyptens grannländer
            har även säkerheten för landets migrantarbetare förvärrats avsevärt.
            Den 12 februari 2015 släppte Islamiska staten chockerande bilder
            på en masshalshuggning av 21 egyptiska kopter i Libyen.
          </p>
          <p xml:id="i-G6yte4TbkadC8VFbq8iTui">
            I december 2016 dödades 29 kopter i ett sprängdåd utfört av jihadistiska
            självmords­bombare nära den koptiska Markuskatedralen i Kairo
            och i april 2017 dödades 45 kopter vid ett attentat som Islamiska
            staten tog på sig mot två kyrkor på palmsöndagen i Tanta och Alexandria.
            Så sent som i maj 2017 dödades minst 28 kopter efter en skottlossning
            mot en buss i Minyaprovinsen.
          </p>
          <p xml:id="i-JacPokRbApPgDF9bjNuCey">
            De grova attackerna sker inte bara på eller nära Sinaihalvön,
            där den Islamiska staten har varit starkt närvarande, utan sker
            runt om i hela Egypten och exemplen är många. Regeringen kan inte
            i detta läge vara passiv utan bör visa sitt tydliga stöd för kristna
            kopter i Egypten och verka för att FN och EU ställer tydliga krav
            på Egyptens regering att garantera kristnas säkerhet och rättigheter
            samt stoppa de uppmaningar till våldsanvändning gentemot kristna
            som finns runt om i landet.
          </p>
          <head xml:id="i-Fnv474jwrFminbJuBpWaNM" type="h2">
            Pakistan
          </head>
          <p xml:id="i-BfxByXkDZ545ThZxY7531R">
            Pakistans strikta hädelselagar slår särskilt hårt mot kristna.
            I augusti 2012 kom rapporter om att en elvaårig kristen flicka,
            Rifta Masih, i Pakistan fängslats och anklagats för hädelse. Flickan,
            som har Downs syndrom, påstods ha bränt upp sidor ur Koranen.
            Detta orsakade stor uppståndelse och ledde till att hundratals
            kristna fick fly från byn där flickan bodde. Fallet ledde till
            att FN kritiserade landets hårda hädelselagar, vilket i sin tur
            kan ha påverkat att personen som antagligen fabricerat brända
            sidor ur Koranen blev gripen. Han blev dock inte fälld och fallet
            är nu nerlagt. I mars 2015 utsattes två kyrkor i Youhanabad, Lahore
            för bombattacker vilket resulterade i 14 döda och 75 skadade.
            Mot denna bakgrund anser Sverigedemokraterna att det är av vikt
            att Sverige visar sitt tydliga stöd för utsatta kristna i Pakistan
            samt inom ramen för FN och EU verkar för en fortsatt skarp kritik
            mot landets hädelselagar samt våldet emot kristna.
          </p>
          <head xml:id="i-KsA9icwxB5pNCewcqXUNwY" type="h2">
            Nigeria
          </head>
          <p xml:id="i-DtibvRcktdfZZmApoSyLW9">
            I Nigeria har ett antal attacker mot kristna och mot muslimer,
            som inte vill acceptera sharia, utförts av den islamistiska gruppen
            Boko Haram, som numera är en del av Islamiska staten. Enligt uppgifter
            från Open Doors har dessa attacker krävt åtskilliga dödsoffer
            i Nigeria. I vissa delstater har det fattats beslut som lett till
            att kristna blivit utsatta för begränsningar i skolorna, hotade
            att kidnappas, blivit utsatta för tvångs­äktenskap, nekade anställning,
            rent vatten och hälsovård. Det är förenat med risker att konvertera
            till kristendom och farligt för kyrkor att ta emot nyomvända.
            Den 5 januari 2012 samlades ca 45 kristna till veckomöte. Några
            ögonblick senare var kyrkan fylld av döda och sårade. Den 26 februari
            2012 styrde två självmordsbombare sin bil rakt in i Kristi kyrka
            i Jos mitt under pågående gudstjänst. Minst fyra personer dödades
            och över 40 skadades. Kidnappning av små flickor har också ägt
            rum och unga kvinnor har bland annat utnyttjats i strider. År
            2014 dödades över 2 400 kristna på grund av sin religion i Nigeria,
            fler än i något annat afrikanskt land. Mellan den 3 och 7 januari
            2015 utsatte Boko Haram staden Bango med omnejd för en synnerligen
            brutal attack med ett stort antal döda och hela 16 förstörda byar
            som följd. Totalt sett har under åren 2006 till 2014 mellan 9
            000 och 11 000 kristna mördats och mer än en halv miljon människor
            drabbats på andra sätt. Många har drivits från sina hem och runt
            13 000 kyrkor har förstörts eller övergivits.
          </p>
          <p xml:id="i-Y1oPrX4R9ufdzLuHZBkzMS">
            Dessa grymheter måste få ett slut. Sverige bör tydligare visa
            sitt stöd för dessa utsatta kristna och andra som utsatts för
            terroristgruppens förtryck i Nigeria och fördöma Boko Harams våldsamma
            attacker. Inom ramen för FN och EU bör Sverige verka för att befolkningens
            säkerhet kan garanteras samt att våldsamheterna och förtrycket
            upphör.
          </p>
          <head xml:id="i-4ANCzhe4ieq5AcG9TVpJeo" type="h2">
            Nordkorea
          </head>
          <p xml:id="i-8ecZYXVc21fkCX41kZTwKe">
            Nordkorea räknas konsekvent som världens farligaste land för
            kristna och är samtidigt världens mest tragiska exempel på en
            misslyckad socialistisk utopi. Landets invånare lever under ett
            konstant förtryck från en utfattig, repressiv regim, som saknar
            tolerans för den minsta tendens till oliktänkande från sina medborgare.
            Förtrycket har inte bara kväst all form av politisk opposition
            utan har även riktats mot religiösa uttryck som inte passat in
            i regimens självbild som sekulär, socialistisk statsbildning.
            Resultatet har varit att all privat religionsutövning i Nordkorea
            kommit att betraktas som fientligt mot staten. I landet riskerar
            man inte bara att fängslas och sättas i koncentrationsläger för
            religionsutövning, utan också att avrättas.
          </p>
          <p xml:id="i-MYN3HiHQo1cVqtu8qF4q1G">
            Detta kan kontrasteras mot grannen Sydkorea, som tvärtom bär
            på en mycket rik och obruten religiös tradition med så många som
            15 miljoner utövande kristna och 11 miljo­ner utövande buddhister.
            Exakt hur många som fortfarande utövar religion i Nordkorea går
            inte att säga på grund av dess slutna natur, samt att sådan utövning
            troligtvis sker i det fördolda för att inte upptäckas. Klart är
            däremot att sådan religionsutövning ändå överlevt, eftersom det
            på senare år kommit rapporter om att människor i Nordkorea avrättats
            för att ha ägt eller distribuerat kristna biblar – vilka för övrigt
            är helt förbjudna i landet.
          </p>
          <p xml:id="i-EiV8anx7oLrN8dRsvoTLbQ">
            Sverigedemokraterna anser att privat religionsutövning i många
            fall kan vara det sista fröet av hopp och tröst för människor
            i svåra och utsatta situationer. Att man därför förbjudit detta
            just i Nordkorea, där förtrycket är enormt, där hotet om en stundande
            svältkatastrof ständigt är närvarande och där behovet av privat
            religionsutövning därför borde vara särskilt stort, anser vi vara
            extra grymt. Vi vill därför att Sverige verkar för att uppmärksamma
            situationen för kristna och andra religionsutövare i Nordkorea
            och därmed bidra till att sätta religionsfrihet i landet på det
            internationella samfundets agenda.
          </p>
          <head xml:id="i-VvYA1uXWMbJHfbfaWpbvMm" type="h2">
            Indonesien
          </head>
          <p xml:id="i-Vx3xCSapU6cCw3MdGBsr3w">
            Indonesien är världens största muslimska land, men av 250 miljoner
            invånare finns trots allt en stor kristen minoritet på cirka 25
            miljoner. Indonesien har märkt ut sig i jäm­förelse med många
            andra muslimska länder eftersom landets invånare har ett lite
            större mått av frihet. Landet är dock inte helt befriat från förtryck.
          </p>
          <p xml:id="i-HFL7C3nPt4JZZbSq1TrgVh">
            Som en symbol för samexistens mellan muslimer och kristna valdes
            Basuki Tjahaja Purnama, även kallad Ahok, till guvernör i Jakarta.
            Ahok var känd som effektiv och relativt okorrumperad, men tiden
            som guvernör fick en plötslig vändning den 27 september 2016,
            då han efter ett tal anklagades för att ha hädat koranen. Någonstans
            mellan 100 000 och 150 000 människor gav sig strax därefter ut
            på Jakartas gator för att kräva att Ahok skulle straffas för hädelse
            genom fängelse eller hängning. Den 9 maj 2017 dömdes han senare
            till två års fängelse för hädelse och för att ha uppmanat till
            våld.
          </p>
          <p xml:id="i-VHGGkGPeSGfCQ8FmAPEGdw">
            I Indonesien finns det dessutom en provins, Aceh, som de facto
            är helt självstyrande. Acehs guvernör var tydlig med att sharialagar
            gradvis skulle införas efter att man in­rättat en shariadomstol,
            vilket också har skett. Domstolens uppgifter har i ett inledning­sskede
            varit att handha fall som handlar om muslimer som inte går till
            fredagsbönen eller personer som säljer mat och cigaretter under
            fastemånaden Ramadan. Successivt har det varit tänkt att domstolen
            även väntas ta hand om allvarligare brott som mord, stölder och
            äktenskapsbrott, liksom ekonomisk brottslighet. Det har sedan
            införandet av denna domstol öppet visat sig att personer dömts
            till piskning.
          </p>
          <p xml:id="i-Mb4Z8avWmG2LdzZrUhCjyT">
            Riksdagen bör tydligt visa sitt stöd för utsatta kristna i Indonesien
            och inom ramen för FN och EU verka för att de kristnas säkerhet
            garanteras samt kritisera förekomsten av sharialagar i Indonesien.
          </p>
          <head xml:id="i-LorqNQSQ5P5TvbovBobdXx" type="h2">
            Syrien och Irak
          </head>
          <p xml:id="i-VDCSNP6QsNoTsC3SWEYwLR">
            De fruktansvärda inbördeskrigen i Syrien och angränsande Irak,
            som smält samman till ett och samma krig och där den ena grymheten
            avlöser den andra, har efter Islamiska statens fall gått in i
            en mindre intensiv fas. Situationen är fortfarande svår för alla
            drabbade civila i området, men det finns anledning att lyfta just
            etniska och religiösa minoriteters situation som särskilt problematisk.
          </p>
          <p xml:id="i-TZcKUPhzeSzh3EMD3y8vg5">
            Redan från konfliktens början har de kristna haft det särskilt
            svårt som utsatt religiös grupp eftersom de, till skillnad från
            exempelvis sunnitiska, shia och kurdiska parter, varit färre till
            antalet och varken haft några grannstater eller större organisationer
            som stödjer och försvarar dem.
          </p>
          <p xml:id="i-DS5CoudGsQ3QsBbVmQbHzz">
            När Islamiska staten intog Iraks näst största stad Mosul kunde
            vi läsa i världspressen om hemska övergrepp mot de uppskattat
            35 000 kristna invånarna. Enligt vittnesupp­gifter märktes deras
            hem upp med speciella symboler, varpå IS gav dem tre alternativ,
            konvertera till islam, bli avrättade, eller betala en särskild
            muslimsk skatt för att få tillfällig betänketid. Resultatet blev
            förödande: Mosul tömdes på sin kristna befolkning som fick fly
            för sina liv. I samband med övertagandet inledde även Islamiska
            staten sin kamp för att förbjuda och förinta alla former av kulturyttringar
            som inte stämde överens med deras egen stränga tolkning av islam.
            Bland annat jämnade man den bibliske profeten Jonas helgedom och
            andra heliga byggnader med marken.
          </p>
          <p xml:id="i-XkVBTcvdV4LoiWRbPLvMaP">
            Exemplet Mosul är talande för de kristnas utsatta situation i
            Syrien och Irak, som inte kan betecknas som något annat än ett
            religiöst och kulturellt folkmord. Från att det år 2003 ska ha
            funnits ca 1, 2 miljoner kristna bara i Irak är det nu svårt att
            uppskatta hur många som finns kvar, kanske så få som 150 000,
            kanske ännu färre. Sverigedemo­kraterna ser med stor oro på utvecklingen
            för kristna och andra minoriteter i Syrien och Irak. Av respekt
            för såväl de enskilda människornas liv, som för de uråldriga och
            skyddsvärda kulturerna, är vi angelägna om att framtiden för dem
            snarast möjligt säkras. Vi önskar därför att regeringen i ett
            internationellt sammanhang intensifierar sina insatser och verkar
            för att uppmärksamma de humanitära och kulturella värden som håller
            på att gå förlorade eller redan har gått förlorade i inbördeskrigens
            Syrien och Irak.
          </p>
          <p xml:id="i-DdTXZpkd2x6YCEuYwqNn8w">
            Vi önskar också att regeringen visar sitt tydliga stöd för de
            kristna minoriteterna. Sist men inte minst önskar vi att regeringen
            vidtar åtgärder för att arbeta för en säker zon för kristna minoriteter,
            där så behövs samt öka de humanitära insatserna i konfliktområdet.
            Inte minst den syriska kyrkan har visat på goda exempel där de
            stöttat kristna och andra utsatta människor i krigszonen som flytt
            undan krig eller islamistisk terror.
          </p>
          <head xml:id="i-MqKECCUA4j8eXZkLhzu4DZ" type="h2">
            Bekämpa den ökande diskrimineringen av kristna och andra religiösa
            minoritetstrosuppfattningar inom OSSE:s deltagande stater
          </head>
          <p xml:id="i-QrsydppDVqmtSY8MFTdEbH">
            De politiskt bindande åtagandena i OSSE:s tredje dimension syftar
            till att säkerställa att de mänskliga rättigheterna respekteras
            fullt ut, att upprätthålla rättsstatens principer, att bygga upp
            och bevara demokratiska institutioner samt att motverka intolerans
            och diskriminering.
          </p>
          <p xml:id="i-HgnNyGcYrbrouFVoheaiV3">
            På flera håll i OSSE:s 57 deltagande stater vittnar man om den
            allt mer ökande diskrimineringen av och intoleransen för kristna
            och andra religiösa minoriteter. Diskriminering ökar i takt med
            att skolor och moskéer etableras som är sponsrade av Saudiarabien.
            Många upplever hotet komma från den snabbt växande wahhabistiska
            trosriktningen inom islam med epicentrum i Saudiarabien. Trots
            att många av länderna har religionsfrihet instiftat i grundlagen
            oroas allt fler över att våga visa annan religiös övertygelse.
            Inte sällan är det kristna minoriteter som far mest illa.
          </p>
          <p xml:id="i-MCxjjbiy9hh2zoBdv1uVDQ">
            Vid OSSE:s parlamentariska församlings sommarmöte i Luxemburg
            i juli 2019 föreslog Sverigedemokraternas företrädare i en resolution
            att man borde uppmärk­samma, fördöma och åtgärda den diskriminering
            av kristna och andra religiösa minoriteter som för närvarande
            sprider sig i flera av organisationens deltagande stater. Resolutionen
            antogs av församlingen och blev en del av slutdokumentet från
            Luxemburgmötet.
          </p>
          <p xml:id="i-7ypybHS7PZK3j56sJin7gY">
            Den parlamentariska församlingen inom OSSE uttrycker i slutdokumentet
            stor oro över att diskrimineringen och förtrycket av minoritetsreligioner
            i vissa av OSSE:s deltagande stater verkar ha ökat i omfattning
            under senare tid. Detta inkluderar även institutionellt förtryck
            genom förtryckande rättsakter mot olika kristna trosinriktningar
            som kan leda till att man underlättar och uppmuntrar till hatbrott
            mot medlemmar av dessa trosinriktningar. Man noterar med oro att
            denna diskriminering inkluderar:
          </p>
          <list style="ul">
            <item xml:id="i-7hdG2uWbjkty3qvo6Uz7VS">
              Vag eller tvetydig lagstiftning när det gäller religionsfrihet,
              vilket tillåter myndigheter att vidta godtyckliga åtgärder mot
              vissa kyrkor, inklusive tillslag och nedläggningar, bland annat
              mot ”huskyrkor” i landsbygdsregioner som saknar officiellt registrerade
              kyrkobyggnader.
            </item>
            <item xml:id="i-W4JupwXdiHmzRBoM3gLcRr">
              Förtryck av och godtyckliga handlingar mot vissa trosinriktningar
              och deras prästerskap i ockuperade territorier.
            </item>
            <item xml:id="i-8X76iis2QpdxWPT6tjs6bo">
              Förbud för vissa trosinriktningar att få eller förnya registrering
              av sina samfund, eller tjänster, eller utföra missionsarbete,
              eller bygga nya kyrkobyggnader på grund av ogenomskinliga eller
              partiska ”zonstandarder”.
            </item>
            <item xml:id="i-VMA8mhTLRk6uW1Gf9nSEMf">
              Officiell stigmatisering av dem som konverterar till kristendomen,
              inklusive påtryckningar för att de ska avstå från sin tro, förverkande
              av biblar och annan religiös litteratur, eller begränsningar för
              utnämningen av kyrkoansvariga.
            </item>
          </list>
          <p xml:id="i-EG13bMUNdCefPMh9kKfxjF">
            I slutdokumentet uppmanar man OSSE:s deltagande stater att ta
            hänsyn till ökad diskriminering mot kristna och anhängare av andra
            trosuppfattningar i minoritet. Man erkänner den fulla suveräniteten
            i alla kristna trosinriktningar och deras kyrkliga organ, deras
            oberoende från politiska påtryckningar och deras rättigheter att
            fatta sina egna beslut oavsett politiska konflikter. OSSE:s parlamentariska
            församling rekommenderar därför OSSE att vidta åtgärder mot diskriminering.
          </p>
          <p xml:id="i-NY9V9UsTUZMB6DD6opj7c2">
            Mot ovan beskrivna bakgrund bör regeringen inom OSSE:s tredje
            dimension aktivt verka för att särskilt sätta fokus på att bekämpa
            den ökande diskrimineringen av kristna och andra religiösa trosuppfattningar
            i minoritet inom OSSE:s deltagande stater.
          </p>
        </div>
        <div type="motSignatures">
          <list>
            <item xml:id="i-3h9zuU89j2ZK2ktypZaLjM">
              Markus Wiechel (SD)
            </item>
            <item xml:id="i-TQB5ngB8rmFkDAQcuxSTG6">
              Björn Söder (SD)
            </item>
            <item xml:id="i-NHrsNAmoKxEmPNnUwQiStk">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
