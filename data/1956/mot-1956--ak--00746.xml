<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__746/mot_1956__ak__746-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 746 år 1956 11
          </p>
          <p>
            Nr 746
          </p>
          <p>
            Av herr Fröding, i anledning av Kungl. Maj:ts proposition, nr
            142, med förslag till lag om ändring i rättegångsbalken.
          </p>
          <p>
            I proposition nr 142 med förslag till lag om ändring i rättegångsbalken
            föreslås vissa ändringar i rättegångsförfarandet i syfte att underlätta
            hand- läggningen av vidlyftiga rättegångsmål. Bl. a. föreslås
            den uppmjukningen av gällande bestämmelser, att avbrott i handläggningen
            av målet må, så länge sammanträdet pågår, äga rum under högst
            två söckendagar i veckan, utan att sådant avbrott inräknas i den
            uppskovstid som är avgörande för frågan om fortsatt eller ny huvudförhandling
            skall hållas. Förutsättningen för att dylikt avbrott skall få
            ske är dock, att handläggningen av målet kan beräknas taga mera
            än två dagar i anspråk och att avbrott kan ske utan olägenhet.
            Det föreslagna stadgandet motiveras med att det icke är att räkna
            med att en huvudförhandling som kräver flera veckor skall kunna
            pågå varje söckendag, då en så intensiv handläggning blir alltför
            pressande såväl för domstolsledamöter som för parter och ombud.
            Vidare framhålles, att deltagarna i en rättegång som spänner över
            en längre tidrymd måste beredas tillfälle att i någon omfattning
            sköta andra uppdrag och ombe- sörja löpande ärenden, vilket ej
            minst gäller deltagande nämndemän. Erfarenheterna från rättegångsbalkens
            tillämpning å de mycket vid- lyftiga målen ha utan tvivel givit
            vid handen, att de bestämmelser som givits i syfte att tillgodose
            kraven på muntlighet och omedelbarhet äro så- vitt avser sådana
            mål i vissa hänseenden alltför rigorösa. Den bättre an- passning
            efter de praktiska kraven som i förevarande proposition föreslås
            är därför angelägen. Bl. a. torde härvidlag en regel om möjligheter
            till avbrott i huvudförhandlingen vara värdefull. Ett sådant stadgande
            kan — såsom i propositionen framhålles — på visst sätt även sägas
            främja rätte- gångens omedelbarhet och koncentration, då domstolen
            i avbrotten får möjlighet att med korta intervaller överlägga
            särskilt om varje behandlat avsnitt i ett mål och därvid kan samla
            och ordna intrycken. Det kan emel- lertid ifrågasättas, huruvida
            förslaget innebär ett tillräckligt långt steg i den önskade riktningen.
            Mest praktiskt vore måhända att helt överlåta åt domstolarna att
            avgöra i vilken utsträckning avbrott i huvudförhand- lingen skulle
            äga rum. Något missbruk härav torde ej behöva befaras så mycket
            mindre som det kan antas att en domstol, upptagen av ett vidlyftigt
            mål, är synnerligen angelägen om att snarast slutföra detta för
            att kunna övergå till löpande arbetsuppgifter. Det torde emellertid
            bäst överensstäm- ma med rättegångsbalkens ingående reglering
            av rättegångsförfarandet
          </p>
          <pb facs="riksdagen-motions-pdf/data/1956/mot_1956__ak__746/mot_1956__ak__746-002.pdf"/>
          <p>
            12 Motioner i Andra kammaren, nr 746 år 1956
          </p>
          <p>
            att ge en i dagar bestämd regel om hur långt avbrott som må tagas.
            Att emellertid medge avbrott endast under två söckendagar i veckan
            synes alltför snävt. En domstol, som vecka efter vecka är upptagen
            med huvud- förhandling i ett vidlyftigt mål, kan knappast varje
            vecka anslå så mycket som fyra dagar för huvudförhandlingen i
            detta mål. Icke minst torde det stöta på synnerligen stora svårigheter
            att få deltagande nämndemän att av- sätta så mycket tid för sin
            tjänstgöring i nämnden. Med hänsyn härtill synes böra förefinnas
            möjlighet till avbrott under tre i stället för två söckendagar
            i veckan. Enligt den föreslagna promuilgationsbestämmelsen till
            det framlagda lagförslaget skall detta träda i kraft den 1 januari
            1957. Det synes emel- lertid önskvärt att de nya bestämmelserna
            kunna så snart som möjligt vinna tillämpning å för närvarande
            förekommande mål av den beskaffenhet varom här är fråga. Lagändringarna
            torde därför böra träda i kraft den 1 juli 1956. Under hänvisning
            till vad sålunda anförts hemställes, att riksdagen måtte för sin
            del antaga det framlagda för- slaget till lag om ändring i rättegångsbalken
            med de än- dringar 1) att till nu gällande lydelse av 1 kap. 15
            $ första stycket rättegångsbalken fogas följande mening: »Kan
            handlägg- ningen av visst mål beräknas taga i anspråk mera än
            två dagar, må, om det kan ske utan olägenhet, avbrott i hand-
            läggningen, så länge sammanträdet pågår, äga rum under högst tre
            söckendagar i veckan&gt;; 2) att promulgationsbestämmelsen erhåller
            följande ly- delse:&gt; Denna lag träder i kraft den 1 juli 1956.»
          </p>
          <p>
            Stockholm den 17 april 1956
          </p>
          <p>
            Nils G. Fröding
          </p>
        </div>
      </div>
    </body>
  </text>
</TEI>
