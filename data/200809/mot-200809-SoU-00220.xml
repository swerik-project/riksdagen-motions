<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00220">
  <teiHeader>
    <fileDesc>
      <titleStmt>
        <title>Självbestämmande i livets slutskede</title>
        <author corresp="i-L3xspgThUxUN1YtSDqcmk8">av Barbro Westerholm m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Självbestämmande i livets slutskede</title>
          <idno type="rdwebb">GW02So220</idno>
          <rs type="number">So220</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So220/text</ref>
          <ref type="dokument_url_html">http://data.riksdagen.se/dokument/GW02So220</ref>
          <ref type="dokumentstatus_url_xml">http://data.riksdagen.se/dokumentstatus/GW02So220</ref>
          <ref type="doc">http://data.riksdagen.se/fil/AD2EE7BF-0C9D-4557-A15E-CD3995DF0C02</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VBPuzkUzittNDdrcV9rPJE" type="signed"/>
        <correspContext corresp="i-VBPuzkUzittNDdrcV9rPJE">
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-Nywj47pd422wBAiv8K2vPV"/>
          <note type="signatory" corresp="i-AvtuWmW4WHMDrctQKwDQuR"/>
        </correspContext>
        <correspAction xml:id="i-5oU7Yd8DpnzwLggQEgTs8C" type="numbering">
          <date when="2008-10-02"/>
        </correspAction>
        <correspAction xml:id="i-KWqFjfoq4GSsG3NMrMTFps" type="submission">
          <date when="2008-09-26"/>
        </correspAction>
        <correspAction xml:id="i-2NB2GtFTq8CBom5SKKencH" type="transfer">
          <date when="2008-09-26"/>
        </correspAction>
        <correspAction xml:id="i-Kzn4ccvLzFnQugXjxooakK" type="assigned"/>
        <correspContext corresp="i-Kzn4ccvLzFnQugXjxooakK">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5wDFNKZenCqchPeQtb9fob">
            Förslag till riksdagsbeslut
          </head>
          <list style="ol">
            <item xml:id="i-THji13QynRW6on5hHNJ7sg">
              Riksdagen tillkännager för regeringen som sin mening vad som
              anförs i motionen om livstestamenten.
            </item>
            <item xml:id="i-L2koHvYLrfiKyPjibqHRZ2">
              Riksdagen tillkännager för regeringen som sin mening vad som
              anförs i motionen om människors självbestämmande vid livets slut.
            </item>
          </list>
        </div>
        <div type="motContent">
          <head xml:id="i-RVKd8jnTZ7dtmYZppA28py" type="h1">
            Bakgrund
          </head>
          <p xml:id="i-CX3A64PxDFLthi21KLLkx9">
            Hur mycket vi än älskar livet, hur mycket vi än vill leva, kan
            det hända att vi en dag ändå råkar ut för en svår olycka eller
            blir obotligt sjuka. Vi kan då snabbt förvandlas till ett vårdpaket,
            som endast hålls vid liv tack vare (eller på grund av) den avancerade
            tekniska utrustning som i dag finns inom vården.
          </p>
          <p xml:id="i-9hbM6STDEwNKYZ1KKuvCbE">
            Många av oss känner i dag en stark oro inför att hamna i en sådan
            situation. Att veta att vi kan få leva som kollin i veckor, månader
            eller år utan hopp om bättring är både obehagligt och skrämmande.
            Vår önskan är att om vi skulle hamna i en sådan situation, där
            döden är ofrånkomlig, också ska ha rätt att avsäga oss all livsuppehållande
            vård eller behandling. Men när den dagen kommer kanske vi inte
            är i stånd att själva fatta detta livsviktiga beslut.
          </p>
          <head xml:id="i-G6t5uUkABmFFbGREVAxhpn" type="h1">
            Livstestamenten
          </head>
          <p xml:id="i-FtMwxz3zxZRu8Bq5HiPLxt">
            Vi vill därför att vi här i Sverige snarast inför möjligheten
            att upprätta så kallade livstestamenten eller livsslutsdirektiv,
            som ska vara juridiskt bindan de. Låt oss som så vill, medan vår
            beslutsförmåga är helt intakt, själva ta ställning till hur vi
            vill bli behandlade om vi skulle hamna i en situation där döden
            är oundviklig eller där vi befinner oss i ett permanent medvetslöst
            tillstånd.
          </p>
          <p xml:id="i-MF6aEy5bx5bftLegYs3PA5">
            I Danmark har man sedan ett antal år tillbaka infört möjligheten
            att skriva så kallade livstestamenten. Därigenom kan man, medan
            man är helt frisk och har sin beslutsförmåga i behåll, försäkra
            sig om att ens egen önskan blir re spekterad, om man mot förmodan
            skulle hamna i en situation som denna.
          </p>
          <p xml:id="i-TqXYEutkv1bDiPJxeuBcBh">
            Det finns flera skäl att i dag införa livstestamenten även i
            Sverige. Dels skapar de trygghet för den enskilde individen, dels
            underlättar livstestamentet för såväl närstående som vårdpersonal
            att ta ställning till vilka insatser som är de bästa för patienten.
          </p>
          <p xml:id="i-DjxkdivhQvgtvbLWjxDzY6">
            Livstestamentet kan utformas på liknande sätt som de donationskort
            där man i dag talar om ifall man vill donera sina organ i en situation
            där livet inte längre går att rädda. I Danmark registreras alla
            livstestamenten i ett särskilt register som finns på Rigshospitalet
            i Köpenhamn. Dit kan läkare på sjukhus, ålderdomshem etc vända
            sig, om det blir aktuellt att få veta om en patient har skrivit
            ett testamente eller inte.
          </p>
          <p xml:id="i-Xbw9MB4jo168fudFJnHyVZ">
            Självfallet ska det vara möjligt att ångra sig och upphäva livstestamentet
            om man så önskar. Men vi tror inte att människor i dag fattar
            så allvarliga beslut utan att först ha tänkt igenom konsekvenserna
            väldigt noga.
          </p>
          <p xml:id="i-LB8TrKxUQhn8qECyt5A1X4">
            Möjligheten att upprätta livstestamenten eller livsslutsdirektiv
            fanns med som en punkt i Utredningen om förmyndare, gode män och
            förvaltare, som överlämnades till den socialdemokratiska regeringen
            i november 2004 (SOU 2004:112). Men ännu har ingenting hänt, utan
            frågan bereds fortfarande inom Justitiedepartementet. Vi anser
            att regeringen bör ta fram förslag om livstestamenten, som gör
            att vi och många med oss kan känna en större trygghet inför att
            bli obotligt sjuka eller drabbas av långt framskriden svaghet
            på ål derns höst.
          </p>
          <head xml:id="i-UGY2GquK2MVrvYo8QF4dUE" type="h1">
            Vård och omsorg under sista levnadsåret
          </head>
          <p xml:id="i-W9QsUUf2GsMaZNwKRAtRLS">
            Inom medicinen har man alltid strävat efter att bevara och förlänga
            liv. Inom den moderna medicinen har inte minst under 1900-talet
            utvecklats behandlingar som gör det möjligt för patienter som
            tidigare dog i sockersjuka, cancer, njursvikt, hjärtinfarkt m.m.
            att leva ett bra liv.
          </p>
          <p xml:id="i-LLSNkwfBQtE5znWkjbSWC6">
            Respiratorbehandling, dialys och sondmatning är exempel på behandlingsmetoder
            som räddat livet på människor. Samtidigt ser vi att behandlingen
            inte alltid gagnar patienten utan ibland tvärtom negativt påverkar
            personens livskvalitet.
          </p>
          <p xml:id="i-2VdEH3wRKCGbKtafBZ9n5k">
            Svenska Läkaresällskapet har formulerat riktlinjer för läkarnas
            agerande i livets slutskede. Statens medicinsk-etiska råd genomförde
            januari 2008 en seminariedag med likartad inriktning. Här lyftes
            vikten av människors självbestämmande i livets slutskede fram.
            Svenska Läkaresällskapets riktlinjer betonar att om en patient
            är beslutskapabel, välinformerad och införstådd med konsekvenserna
            av olika behandlingsalternativ ska läkaren respektera patientens
            önskan om att livsuppehållande behandling inte inleds och att
            redan inledd behandling avslutas. Detta gäller även i situationer
            då patienten inte befinner sig i livets slutskede och där behandling
            medicinskt sett skulle kunna gagna patienten. Läkaren ska alltid
            erbjuda adekvat palliativ behandling.
          </p>
          <p xml:id="i-MXJWtzePBikPZoo2xHKUpN">
            För icke beslutskapabla patienter ska tidigare uttryckt önskan
            om att avstå, påbörja eller avbryta livsuppehållande behandling
            respekteras. Finns ingen sådan önskan bör läkaren om möjligt samråda
            med närstående.
          </p>
          <p xml:id="i-V93Zyrnw8EKQN7as3XPRLC">
            Är läkaren oviss om en potentiellt livsuppehållande behandling
            kan gagna patienten är det angeläget att man så tidigt som möjligt
            samråder med patient och/eller närstående om att prognosen är
            oviss och att behandlingen kan komma att avbrytas om den visar
            sig inte gagna patienten.
          </p>
          <p xml:id="i-SemRMBdvzr1oAbygb6FRY2">
            Verkligheten visar att Svenska Läkaresällskapets riktlinjer inte
            alltid tillämpas. Det gäller särskilt äldre personer som närmar
            sig livets slut och där inte högteknologiska medicinska insatser
            är de lämpligaste. God omvårdnad och palliativ vård skulle i stället
            ge den äldre en bättre livskvalitet under livets sista dagar.
            Professor Ingalill Rahm Hallberg har i ett expertutlåtande till
            Äldreboendedelegationen skrivit om detta. Bakom förhållandet ligger
            bristande tillgång till läkare för äldre samt att läkare inte
            har tid eller är för oerfarna för att våga ta beslut om lämpliga
            insatser. Samtal med den äldre och dennes närstående om deras
            önskemål om sista levnadsperioden tycks inte vara en del av behandlingen
            i den ordinarie behandlarrelationen trots att det är väl känt
            att man inte lever länge till när man passerat 85 eller 90 års
            ålder.
          </p>
          <p xml:id="i-8TECnrgcLAAwiRK4Sgy7Y4">
            Forskning har visat att äldre föredrar att tala om hur de vill
            ha sin sista levnadsperiod medan behandlande läkare undviker ämnet.
            Sådana samtal skulle kunna underlätta möjligheterna till en död
            så fridfull som det går att åstadkomma. Det är något som sjukhusens
            akutmottagningar knappast kan tillhandahålla. Ingalill Rahm Hallberg
            understryker det angelägna i att samtal med den äldre om hur han
            eller hon ser på livets slut, eventuella källor till oro och särskilt
            önskemål för den sista fasen kommer till stånd. Helst ska det
            samtalet också öppnas upp mot närstående så att döden inte ses
            som ett misslyckande utan ett så bra avslut som möjligt på ett
            långt liv. Det behövs en ideologisk diskussion om innebörden av
            högkvalitativ vård och omsorg till äldre.
          </p>
          <p xml:id="i-3pPzvACvg3KrrnLPb1KhDp">
            Mot bakgrund av ovanstående anser vi att vården och omsorgen
            i livets slutskede och patientens självbestämmande måste bli föremål
            för utredning.
          </p>
        </div>
        <div type="motSignatures">
          <list>
            <item xml:id="i-8mRALNyqC1RJKyfJ13n3ag" who="i-L3xspgThUxUN1YtSDqcmk8">
              Barbro Westerholm (fp)
            </item>
            <item xml:id="i-KJj1M2SM7YZyLRV6R2aHgt" who="i-Nywj47pd422wBAiv8K2vPV">
              Jan Ertsborn (fp)
            </item>
            <item xml:id="i-XVZSnV8c2WP4qFQWookyb9" who="i-AvtuWmW4WHMDrctQKwDQuR">
              Eva Flyborg (fp)
            </item>
          </list>
        </div>
      </div>
    </body>
  </text>
</TEI>
