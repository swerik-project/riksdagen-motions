<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00405">
  <teiHeader>
    <fileDesc>
      <titleStmt>
        <title>om invandrarpolitiken</title>
        <author>av herr Fagerlund m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om invandrarpolitiken</title>
          <idno type="rdwebb">G002405</idno>
          <rs type="number">405</rs>
          <ref type="dokument_url_text">http://data.riksdagen.se/dokument/G002405/text</ref>
          <ref type="dokument_url_html">http://data.riksdagen.se/dokument/G002405</ref>
          <ref type="dokumentstatus_url_xml">http://data.riksdagen.se/dokumentstatus/G002405</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4NC6SCpcMDcUaUEf9Yhy7M</idno>
            <name>BENGT FAGERLUND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-PiA69Zron44x5fF1pHdUBo</idno>
            <name>INGEMUND BENGTSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-328U5PMXTxVANgAj6PLmnT</idno>
            <name>GÖRDIS HÖRNLUND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-68wSruW5yevgrvdRsBUbeH</idno>
            <name>ERIK V. JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-8bCQKT71VdBcHzz8yFjbEs</idno>
            <name>FRIDA BERGLUND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-RhK7jwyF7YTEXMoQMKuYsb</idno>
            <name>ARNE NYGREN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-BAQZQCwvaeCDiXjeD54AnV</idno>
            <name>IVAR NORDBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-SQty3xFzeq6gqZzUtKRbW9</idno>
            <name>SUNE JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-RHMCCV1jYLX6hbav8GE2vP</idno>
            <name>BIRGER NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-XFvxb4bptmZPzw7MdYbugi</idno>
            <name>INGRID LUDVIGSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-LVSrKT2aR65q25Ew8fu5dw</idno>
            <name>BERNT NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-FLEUnTue6oAgyDmZZjwLh8</idno>
            <name>ANNA-GRETA LEIJON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-Rb9LcfDrAi5Y6rVKoFXtAg</idno>
            <name>OWE ANDRÉASSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-DdtTLWnx7UACZsKE2ev6s</idno>
            <name>KARIN FLODSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-BDUhpvcffbkaomdPDBeK8T</idno>
            <name>LARS ULANDER</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BV2iZEnM7AMR6F8Z8quwEN" type="signed"/>
        <correspContext corresp="i-BV2iZEnM7AMR6F8Z8quwEN">
          <note type="signatory" corresp="i-4NC6SCpcMDcUaUEf9Yhy7M"/>
          <note type="signatory" corresp="i-PiA69Zron44x5fF1pHdUBo"/>
          <note type="signatory" corresp="i-328U5PMXTxVANgAj6PLmnT"/>
          <note type="signatory" corresp="i-68wSruW5yevgrvdRsBUbeH"/>
          <note type="signatory" corresp="i-8bCQKT71VdBcHzz8yFjbEs"/>
          <note type="signatory" corresp="i-RhK7jwyF7YTEXMoQMKuYsb"/>
          <note type="signatory" corresp="i-BAQZQCwvaeCDiXjeD54AnV"/>
          <note type="signatory" corresp="i-SQty3xFzeq6gqZzUtKRbW9"/>
          <note type="signatory" corresp="i-RHMCCV1jYLX6hbav8GE2vP"/>
          <note type="signatory" corresp="i-XFvxb4bptmZPzw7MdYbugi"/>
          <note type="signatory" corresp="i-LVSrKT2aR65q25Ew8fu5dw"/>
          <note type="signatory" corresp="i-FLEUnTue6oAgyDmZZjwLh8"/>
          <note type="signatory" corresp="i-Rb9LcfDrAi5Y6rVKoFXtAg"/>
          <note type="signatory" corresp="i-DdtTLWnx7UACZsKE2ev6s"/>
          <note type="signatory" corresp="i-BDUhpvcffbkaomdPDBeK8T"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__405/mot_197677__405-001.pdf"/>
      <fw xml:id="i-LdPq3bXLV21WWmppDEadAs">
        Motion 1976/77:405
      </fw>
      <div type="motHeader" xml:id="i-Dm9GCLr2vfttjFpyo75fuA">
        <div type="motTitle" xml:id="i-AAq72269Y5gFYdXPYMH1mb"/>
        <div type="motSubmissionInfo" xml:id="i-KVQnzVTCoHfLau2ZwtGu9L"/>
      </div>
      <div type="motBody" xml:id="i-W64u7Su5S28KMCtfp7USFh">
        <div xml:id="i-FAVqgLsLRLdpz8WqLqZZGM">
          <p xml:id="i-3D2koYHTG3DdKB2LMDL4tp">
            av herr Fagerlund m. fl. om invandrarpolitiken
          </p>
          <p xml:id="i-H1NMgy841wfXwsBMUuGmeR">
            ”Aldrig förr har flyktingkommissarien konfronterats med så många
            olika grupper av flyktingar och fördrivna i skilda delar av världen
            som samtidigt behöver bli omhändertagna i andra länder.” Detta
            uttalande som FN:s flyk- tingkommissarie gjorde i juni 1976 ger
            en del av förklaringen till de problem invandrarverket nu brottas
            med. Statens invandrarverk (SIV) har ända sedan det inrättades
            år 1969 haft svårt att hålla rimliga handläggningstider och att
            begränsa balansen av icke avgjorda ärenden. Under de senaste månaderna
            har emellertid utvecklingen varit särskilt ogynnsam. Balansen
            var i början av år 1976 8 000, i juni 11 000, i oktober 17 000
            och i december över 21000 ärenden. Den negativa ut- vecklingen
            beror i hög grad på den stora invandringen av personer som inte
            har tillstånds- och försörjningsfrågan löst före invandringen
            och som åberopar förföljelse som skäl för att de har kommit hit.
            Det gäller bl. a. assyrier från Turkiet och Libanon. En allt större
            andel av de ärenden verket behandlar är komplicerade. De höga
            krav på rättssäkerhet som självfallet måste ställas medför behov
            av noggranna utredningar. Detta bidrar till att handläggningstiden
            blir lång. Även de från årsskiftet 1975-1976 genomförda ändringarna
            i utlänningslagstiftningen har inneburit en ökad belastning på
            SIV. Vidare har verkets flyttning till Norrköping under våren
            1976 medfört en mycket stor personalomsättning. Trots att många
            av handläggarna varit nyanställda och orutinerade har betydande
            insatser gjorts och ärendepro- duktionen ökats. Men detta har
            alltså inte räckt. De handläggningstider och den ärendebalans
            som nu föreligger kan inte accepteras. Förutom de negativa konsekvenser
            det har för de enskilda invandrarna och för sam- hällsekonomin
            innebär det att invandrarverkets tjänstemän får ägna en stor del
            av sin tid till att svara på förfrågningar. Den stora balansen
            generar således i sig själv nya arbetsuppgifter. Invandrarverket
            arbetar nu med en rad kortsiktiga åtgärder. Genom till- fällig
            omplacering av personal, särskilt inrättade arbetsgrupper och
            andra tidsbegränsade åtgärder hoppas verket kunna förhindra ytterligare
            ökning av balansen och helst minska den. Inom ramen för nuvarande
            bestämmelser kan naturligtvis också andra åtgärder vidtas för
            att förkorta handläggnings- tiderna, så har t. ex. möjligheten
            att vid samma tillfälle fatta beslut om vägrat uppehållstillstånd
            och förpassning endast utnyttjats i ett fåtal fall. SIV har under
            flera år disponerat medel för tillfälliga tjänster för att arbeta
          </p>
          <pb facs="riksdagen-motions-pdf/data/197677/mot_197677__405/mot_197677__405-002.pdf"/>
          <fw xml:id="i-CX7cAdoiPhv5Tv7UVV53Ec">
            Mot. 1976/77:405 8
          </fw>
          <p xml:id="i-PKpGnhLDQFn6qSKaX2gm8U">
            av balanser. Varje år har emellertid inträffat händelser i andra
            länder som medfört en ökad flyktingström till Sverige. Genom att
            verket disponerat tillfälliga tjänster har den stora mängd ansökningar
            som strömmat in under i regel relativt korta tidsrymder kunnat
            mötas utan att ännu kraftigare ba- lanser uppstått. I budgetpropositionen
            (proposition 1976/77:100) anförs att medel beviljats också under
            innevarande budgetår för fyra tjänster vid vardera tillstånds-
            byrån och registerenheten som tillfällig förstärkning. I realiteten
            har detta inte inneburit något tillskott eftersom motsvarande
            förstärkning fanns redan tidigare. På grund av dels det förslag
            som väntas från utlänningslagkommittén, dels den omorganisation
            SIV ämnar göra av tillstånds- och medborgarskaps- byråernas sekretariat
            anser regeringen att det inte nu finns förutsättningar för en
            säker bedömning av det långsiktiga personalbehovet. Den situation
            verket nu befinner sig i är oacceptabel. De extraordinära insatser
            som nu görs kan inte fortgå utan allvarligt men för de övriga
            uppgifter beträffande invandrar- och minoritetspolitiken som verket
            har ålagts av riks- dagen. Nuvarande förhållanden innebär också
            en oacceptabel press på och förslitning av personalen med bl.
            a. övertidsarbete i stor omfattning. Härtill kommer att personalen
            i nuvarande situation inte har möjlighet att delta i internutbildning
            och frågor om medbestämmande i arbetslivet. På grund av allt detta
            måste man räkna med att de vinster som kan göras av nämnda omorganisation,
            ökad rutin och ny prövning av utlänningsärenden på sin höjd blir
            så stora att nytillkommande ärenden kan behandlas i någorlunda
            rimlig takt. Det är alltså inte möjligt att spekulera i att, efter
            att under våren 1977 ha klarat de allra mest akuta problemen,
            kunna släpa med en balans av ärenden i hopp om att den kan avarbetas
            senare. Mot denna bakgrund måste målsättningen vara att under
            innevarande och kommande budgetår tillföra verket sådana resurser
            att handläggnings- tiderna och balanserna kan nedbringas radikalt.
            De medel verket nu enligt budgetpropositionen erhåller räcker
            inte för detta. Inte heller har regeringen presenterat någon plan
            för hur man skall komma till rätta med problemen. Vi föreslår
            därför att verket i enlighet med sina äskanden tillförs medel
            motsvarande ytterligare fyra tjänster (i högst F 11) på tillståndsbyrån
            och fyra tjänster (i högst F 4) på registerenheten. Kostnaderna
            för detta beräknas till 600 000 kr. Det kan i sammanhanget nämnas
            att en minskning av handläggnings- tiderna, och därmed av antalet
            personer som vistas i Sverige utan möjlighet att legalt ta förvärvsarbete,
            innebär avsevärd minskning av samhällets ut- gifter för socialhjälp.
            Stockholms socialförvaltning torde varje månad betala ut ca 800
            000 kr. i s.k. paragraf 12-hjälp för sådana personer.
          </p>
          <pb facs="riksdagen-motions-pdf/data/197677/mot_197677__405/mot_197677__405-003.pdf"/>
          <fw xml:id="i-VE86UKuKY9xEnscmexQPa">
            Mot. 1976/77:405 9
          </fw>
          <p xml:id="i-G8VSGN4WhKSdqVMp86eNiG">
            Facklig information om svensk undervisning
          </p>
          <p xml:id="i-PbXiAenGNp1UxcgKWHtTw4">
            Vid 1972 års riksdag antogs lag om rätt till ledighet och lön
            vid deltagande i svenskundervisning för invandrare. Genom en ändring
            vid följande års riksdag gjordes lagen, med vissa avvikelser,
            tillämplig även på de invandrare som före den 1 januari 1973 tagit
            anställning här i landet. Denna del av lagen ändrades av vårriksdagen
            1976. Bakgrunden var att det från många håll, bl. a. Landsorganisationen,
            framförts farhågor om att alla ”gamla” in- vandrare inte skulle
            hinna få undervisning inom den föreskrivna tiden och att en särskild
            arbetsgrupp funnit att dessa farhågor inte var ogrundade. Lagändringen
            innebär i korthet att om arbetsgivaren försummat sina skyl- digheter
            att ge lön och ledighet före 1 juli 1978 så förlängs den skyldigheten
            till I augusti 1979. Vidare har fackliga organisationer s. k.
            tolkningsföreträde beträffande ledighet och ledighetens förläggning.
            I sitt remissyttrande över förslaget till ändring framhöll LO
            att en för- utsättning för att lagen skulle kunna uppfyllas var
            ett omfattande infor- mationsarbete ute på arbetsplatserna. Som
            en följd av detta beslöt också riksdagen efter förslag från regeringen
            att avdela en miljon kronor för in- formation genom uppsökande
            verksamhet av de lokala fackliga organisa- tionerna och för centrala
            fackliga organisationer för utbildning av kontakt- män. Statens
            invandrarverk har begärt ett belopp av samma storleksordning för
            samma ändamål även för nästa budgetår. Trots att den tidigare
            beviljade summan var avsedd som en engångsinsats finns starka
            skäl att nu tillstyrka invandrarverkets krav. En första grupp
            av uppsökare (kontaktmän) utbildades i oktober månad, en andra
            grupp nu i januari 1977. Det finns som invandrarverket påpekar
            starka skäl att utnyttja dessa informatörers kunskaper och erfarenheter
            även under 1977/78. Den undersökning som arbetsmarknadsdepartementet
            lät utföra och som låg till grund för lagändringen visade att
            risken för att invandrare inte skulle hinna få sin undervisning
            var störst vid de mindre företagen. Ungefär hälften av de pengar
            som innevarande budgetår finns disponibla har avdelats för fackliga
            förbund med många mindre företag — problemföretag i detta sam-
            manhang —t. ex. Handelsanställdas förbund, Hotell- och restauranganställ-
            das förbund, Fastighetsanställdas förbund. Vidare har vissa LO-distrikt
            med många småföretag t. ex. Jönköpings-Kronobergs distriktet fått
            relativt myck- et pengar. Erfarenheten av verksamheten är mycket
            positiv. Bl. a. visar det sig att företagen i de flesta fall villigt
            ställer upp och ordnar undervisningen när man fått ett konkret
            utarbetat förslag till hur den praktiskt skall genomföras. Samtidigt
            med dessa positiva erfarenheter kan uppsökarna emellertid rap-
            portera att verksamheten är mer omfattande och mer tidskrävande
            än man kunde förutse när de nuvarande medlen beviljades. Facklig
            verksamhet vid de små arbetsplatserna stöter i normala fall på
            en rad praktiska och
          </p>
          <pb facs="riksdagen-motions-pdf/data/197677/mot_197677__405/mot_197677__405-004.pdf"/>
          <fw xml:id="i-U5Zfgeekzs1DtobYhV1UZm">
            Mot. 1976/77:405 10
          </fw>
          <p xml:id="i-Pj9krWfZxToF9zhQxPHbxA">
            andra svårigheter. Dessa problem blir naturligtvis inte mindre
            av att det här gäller att komma i kontakt med invandrare med i
            de flesta fall sämre kunskaper om svensk arbetsmarknad än svenska
            arbetare. Till detta kommer att det i många fall rör sig om personer
            som arbetar i skift och på oregelbunden arbetstid. Det kan nu
            klart konstateras att om nya medel inte beviljas så kommer invandrare
            som är i behov av det inte att kunna nås av informationer om sin
            rätt till svenskundervisning. I hög grad kan den här frågan också
            ses som ett led i arbetet för jämställdhet mellan kvinnor och
            män. Invandrarkvinnornas bristande kunskaper i sven- ska språket
            är ett många gånger och i många sammanhang påtalat faktum. Det
            talas oftast om de hemarbetande invandrarkvinnorna. Men många
            av dessa torde i själva verket ha ett förvärvsarbete. Yrkesverksamhetsgraden
            bland dem är ju högre än bland svenska kvinnor. I många fall rör
            det sig om deltidsarbetande kvinnor inom just de förbund som nämnts
            ovan. Det är kvinnor som ofta har låga inkomster, oregelbundna
            arbetstider och liten kontakt med det svenska samhället. Även
            om 240 timmars undervisning i svenska naturligtvis inte ger några
            större färdigheter skulle ändå deltagandet i en sådan undervisning
            för många av dessa kvinnor kunna bli en första inkörsport till
            större kontaktyta med det svenska samhället, till fromma både
            för dem själva och deras barn. Om det är stora svårigheter för
            de fackliga uppsökarna att nå kontakt med de invandrade männen
            så är pro- blemen säkert flera gånger större när det gäller kvinnorna.
            Att satsa ytter- ligare informationsmedel för att därigenom kunna
            tillförsäkra de ”gamla” invandrarna deras lagliga rätt till svenskundervisning
            är således också ett sätt att medverka till större jämställdhet
            för invandrarkvinnorna. Med hänvisning till vad som anförts hemställs
            1. att riksdagen anvisar 600 000 kr. utöver regeringens förslag
            till statens invandrarverk för budgetåret 1977/78 för förstärkning
            av personalen vid tillståndsbyrån och registerenheten,
          </p>
          <pb facs="riksdagen-motions-pdf/data/197677/mot_197677__405/mot_197677__405-005.pdf"/>
          <fw xml:id="i-Bm4SWc2hGrKSFn3R9qatmk">
            Mot. 1976/77:405 1
          </fw>
          <p xml:id="i-BzKPX2tJQMSMNZHHeijExJ">
            2. att riksdagen anvisar I milj. kr. utöver regeringens förslag
            till åtgärder för invandrare för budgetåret 1977/78 för facklig
            in- formation om lagen om rätt till ledighet och lön vid deltagande
            i svenskundervisning.
          </p>
          <p xml:id="i-SQuCM7mnRd7ccMGJ7TCxji" type="date">
            Stockholm den 20 januari 1977
          </p>
          <p xml:id="i-6kaeGD1bGKxxsh4yrXqN9L">
            BENGT FAGERLUND (s) INGEMUND BENGTSSON (s) BIRGER NILSSON (s)
          </p>
          <p xml:id="i-4Dy1eocYCiHNbgN5wgTpdZ">
            i Varberg i Östersund GÖRDIS HÖRNLUND (s) INGRID LUDVIGSSON (s)
            ERIK V. JOHANSSON (s) BERNT NILSSON (s) i Simrishamn i Kalmar
            FRIDA BERGLUND (s) ANNA-GRETA LEIJON (s) ARNE NYGREN (s) OWE ANDRÉASSON
            (s) IVAR NORDBERG (s) KARIN FLODSTRÖM (s) SUNE JOHANSSON (s) LARS
            ULANDER (s)
          </p>
          <p xml:id="i-PZ33VuLd7Nj4MC9JDxDD1n">
            i Arvika
          </p>
        </div>
      </div>
    </body>
  </text>
</TEI>
