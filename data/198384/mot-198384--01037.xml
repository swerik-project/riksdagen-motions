<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01037">
  <teiHeader>
    <fileDesc>
      <titleStmt>
        <title>Vissa mineralpolitiska frågor inom Örebro län</title>
        <author>Per Israelsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa mineralpolitiska frågor inom Örebro län</title>
          <idno type="rdwebb">G7021037</idno>
          <rs type="number">1037</rs>
          <ref type="dokument_url_text">http://data.riksdagen.se/dokument/G7021037/text</ref>
          <ref type="dokument_url_html">http://data.riksdagen.se/dokument/G7021037</ref>
          <ref type="dokumentstatus_url_xml">http://data.riksdagen.se/dokumentstatus/G7021037</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9oT769WkGAroErQ4jCsVRs" type="signed"/>
        <correspContext corresp="i-9oT769WkGAroErQ4jCsVRs">
          <note type="signatory" corresp="i-BiXbgRR8YzdywCma6BzTez"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1037/mot_198384__1037-001.pdf"/>
      <fw xml:id="i-FNrXekxfcvJJ9ZQz5jvv7w">
        Motion 1983/84:1037
      </fw>
      <div type="motHeader" xml:id="i-GyAQy3Vs4Zxkw6axgVGoD4">
        <div type="motTitle" xml:id="i-HCx9xTGJVT512w98Ss9ef5"/>
        <div type="motSubmissionInfo" xml:id="i-MoYCABvjTAo1PYs1VwipKV"/>
      </div>
      <div type="motBody" xml:id="i-BU4sWZEV8g4GuTGWBrt4o6">
        <div xml:id="i-3c8jEn544kBPngwEMpk9p1">
          <p xml:id="i-R2yQHREVm1YozeDjJgR4Rc">
            Per Israelsson Vissa mineralpolitiska frågor inom Örebro län
          </p>
          <p xml:id="i-5wVVhcbeGSJsGK9B9Lnt7u">
            Utredning om anläggande av ett zinkverk inom Örebro län
          </p>
          <p xml:id="i-JnLiomLWzaXkTUZhdvJi6n">
            I maj 1979 avgav den dåvarande mineralpolitiska utredningen sitt
            betänkande Malmer och metaller. I betänkandet påpekas att det
            kan bli brist på vissa för stålindustrin viktiga legeringsmetaller.
            Men hushållningsaspek- ter för andra metaller tas också in. Med
            detta betänkande som bakgrund behandlade riksdagen näringsutskottets
            betänkande 1981/82:40 och godkände därvid följande principiellt
            viktiga skrivning: ”Utskottet delar regeringens uppfattning att
            forskning och utveckling bör intensifieras kring de ur försörjningssynpunkt
            särskilt känsliga mineralerna som t. ex. kobolt, vanadin, nickel,
            volfram och molybden.” Zink och bly finns inte med i denna uppräkning
            av känsliga metaller, men är känsliga från en annan försörjningssynpunkt,
            nämligen förädlingen. Dessa två metaller förekom- mer i regel
            tillsammans i de mineral ur vilka de utvinns. I vissa fyndigheter
            förekommer också silver samtidigt som de två andra metallerna.
            Inom Sverige bryts betydande mängder zinkmineral men all förädling
            till ren metall sker utomlands. Det inger betänkligheter ur beredskapssynpunkt.
            Den allmänna inriktningen måste vara att de mineral som bryts
            inom landet också förädlas här. Om ambitionen av olika skäl måste
            sättas lägre, bör en självförsörjning av de aktuella metallerna
            vara ett minimikrav. En av landets största zinkgruvor finns inom
            Askersunds kommun nära Åmmeberg i södra ändan av Örebro län och
            nära gränsen till Östergötland. Här påbörjades verksamhet redan
            år 1857 av den belgiska koncernen Vieille Montagne. Under de senaste
            tio åren har bolaget byggt ut kapaciteten vid zinkgruvan och flyttat
            anrikningsverket från Åmmeberg till själva gruvan. Före utbyggnaden
            var den uppfordrade malmmängden ca 30 000 ton/år vilket gav ca
            25 000-30 000 ton zink/år. Efter utbyggnaden beräknas uppfordringen
            av malm bli 600 000 ton/år och av denna kan utvinnas ca 40 000
            ton zink/år. I samband med utbyggnaden har radonhalten i gruvluften
            kunnat sänkas radikalt genom förbättrad ventilation. En positiv
            effekt av det uppmärksammade larmet från den yrkesmedicinska kliniken
            vid regionsjuk- huset i Örebro om radondöden vid zinkgruvan. Zinkhalten
            i malmen vid denna zinkgruva är bättre än vid många andra. I gruvan
            vid Stekenjokk bryts samma mängd mineral som efter utbyggnaden
            vid gruvan i Närke, men ur denna mängd får man bara ut ca 13000
            ton zink. Två gånger tidigare, i motion 1981/82:830 om zinksmältverk
            till Bergslagen och 1982/83:1020 om zinksmältverk i Örebro län,
            har frågan om förädling
          </p>
          <pb facs="riksdagen-motions-pdf/data/198384/mot_198384__1037/mot_198384__1037-002.pdf"/>
          <fw xml:id="i-L95dAxDpdqVHMjgj1j2HpA">
            Mot. 1983/84:1037 4
          </fw>
          <p xml:id="i-WgU6sfTCK3VTZJ9aQz9smF">
            inom landet av svensk zinkslig tagits upp i riksdagen. I båda
            fallen har motionerna avslagits med mycket kortfattade motiveringar.
            Första gången var motivet för avslag att det fanns överkapacitet
            i fråga om zinkframställning i Norden (Norge och Finland), och
            vid behandlingen av den andra motionen konstaterade man att denna
            överkapacitet nu förelåg inte bara i Norden utan i hela Europa,
            och därför var det inte motiverat med en utredning om möjligheterna
            att etablera ett zinkverk i Sverige. Den mineralpolitiska utredningen
            kom fram till att produktionen av zinkslig inom Sverige år 1985
            skulle ha ett zinkinnehåll av ca 154 000 ton/år. Denna nivå beräknas
            sedan bli i stort sett stabil fram till år 2000. Sverige har sålunda
            en betydande zinkkapacitet på mineralsidan men ingen förädling,
            under det att zinkverken i Västeuropa, vid tidpunkten för mineralpolitiska
            utredningens värdering, hade en självförsörjningsgrad av ca 50
            960. Den logiska slutsatsen, som näringsutskottet och riksdagen
            har dragit, av denna situation blev att något zinkverk inom Sverige
            för förädling av den svenska zinksligen inte var aktuellt. Med
            fullföljande av samma logik skulle man kunna utesluta nästan varje
            ny teknisk verksamhet i Sverige med den motiveringen att det redan
            finns en överkapacitet utomlands. Enligt min mening är det inte
            hållbart att i varje läge föra ett sådant resonemang. Man gör
            det tydligen inte heller i andra zinkproducerande länder. I den
            mineralpolitiska utredningens betänkande konstaterar man, liksom
            näringsutskottet, att det finns en betydande överkapacitet vad
            gäller zinkverk men säger samtidigt: ”Det finns anledning att
            anta att utrymmet för nyetableringar under lång tid framåt kommer
            att vara begränsat eftersom man i flera av de andra länder som
            nu exporterar zinkslig planerar att öka vidareförädlingen.” Om
            man i dessa länder driver en utveckling mot egen förädling borde
            också Sverige kunna göra det. Därför borde Sverige åtminstone
            utreda förutsättningarna för egen förädling och inte, som ett
            kolonialt land, exportera all zinkslig och importera all zinkmetall.
            Under senare år har också utvecklats nya tekniker som bör vägas
            in då man utreder förutsättningarna för ett svenskt zinkverk.
            En sådan teknik är den hydrometallurgiska som nämns i den mineralpolitiska
            utredningen som en framtidsmetod som skulle kunna byggas i mindre
            dimension och lokaliseras i direkt anslutning till gruva och anrikningsverk.
            Som här redan nämnts har Vieille Montagne redan anslutit sitt
            anrikningsverk direkt till gruvan. En logisk förutsättning vore
            en direkt anslutning av ett zinkverk för renframställning av zink
            eventuellt baserat på utvinning den ”våta vägen”. Om staten, via
            Statsföretag, inte skulle vara beredd att gå in i verksamhet på
            zinkområdet borde staten åtminstone ta upp frågan om ett zinkverk
            i anslutning till gruvan i södra Närke. Jag vill i detta sammanhang
            påminna om att vpk tidigare motionerat om att staten borde gå
            in och överta Vieille Montagnes hela verksamhet i Sverige. Ett
            sådant perspektiv borde ingå i ”hotbilden” när förhandlingar om
            ett svenskt zinkverk upptas med bolaget.
          </p>
          <pb facs="riksdagen-motions-pdf/data/198384/mot_198384__1037/mot_198384__1037-003.pdf"/>
          <fw xml:id="i-VjY1Coqas28RTuwbrqG4Rp">
            Mot. 1983/84:1037 5
          </fw>
          <p xml:id="i-Ej2atrhwe3kRoEWLTCCUcH">
            Slutlig prospektering av mineralfyndigheterna vid Håkansboda
          </p>
          <p xml:id="i-8A39rUN44SKRYNEfnRb5dD">
            Inom Lindesbergs kommun i Örebro län ligger Stråssa gruva och
            i anslutning till denna Håkansbodaområdet. Stråssa är en järnmalmsgruva
            som numera är nedlagd, utan att den sista delen av järnmalmen
            bröts ut, trots att alla förberedelser för slutlig utbrytning,
            som kanske gett arbete i åtta år till, fick fullföljas. När nedläggningsbeslutet
            var ett faktum stod hoppet om viss fortsatt sysselsättning till
            Håkansbodas icke-järnmetaller vars halter och omfattning inte
            var fullt kända. En ort drevs fram till området från Stråssagruvan
            och viss prospektering har utförts. Slutsatsen blev att malmen
            var för fattig och fyndigheten för liten för att ge lönsam brytning.
            Många i trakten är emellertid av den uppfattningen att prospekteringen
            i Håkansbodaområdet borde fullföljas bättre än som skett. Någon
            slutlig kännedom om mineraltillgångarna finns knappast. Inom området
            finns också ett minerallaboratorium med viss utrustning för försök
            i pilotskala. På en gruvort som hårt drabbats av nedläggning,
            som har lediga lokaler och transportservice genom järnväg till
            området samt dessutom bostäder för anställda, bör varje möjlighet
            tas till vara för att klara sysselsättningen på orten. En sådan
            möjlighet kan finnas i Håkansboda. Därför bör undersökningen om
            möjligheterna till gruvbrytning där slutföras på ett godtagbart
            sätt.
          </p>
          <p xml:id="i-GNbxukK44vyjZorxqi6goe">
            Hemställan
          </p>
          <p xml:id="i-LNcLYkqUkkrEbrHTYpBJM3">
            Mot bakgrund av det anförda yrkar jag 1. att riksdagen hos regeringen
            begär att överläggningar tas upp med Vieille Montagne om anläggande
            av ett zinkverk i anslutning till bolagets anläggning i södra
            Närke, 2.att riksdagen hos regeringen begär åtgärder för en slutlig
            prospektering av mineralförekomsterna i Håkansbodaområdet inom
            Lindesbergs kommun i enlighet med vad i motionen anförts.
          </p>
          <p xml:id="i-BDaYEnfyUcWoBS7WXUQHYw" type="date">
            Stockholm den 20 januari 1984
          </p>
          <p xml:id="i-TmpnMqiTyRAiZDJHX3Hw4p">
            PER ISRAELSSON (vpk)
          </p>
        </div>
      </div>
    </body>
  </text>
</TEI>
