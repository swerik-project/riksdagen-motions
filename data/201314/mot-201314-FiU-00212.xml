<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-FiU-00212">
  <teiHeader>
    <fileDesc>
      <titleStmt>
        <title>Välfärd utan vinstintresse</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Välfärd utan vinstintresse</title>
          <idno type="rdwebb">H102Fi212</idno>
          <rs type="number">Fi212</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H102Fi212/text</ref>
          <ref type="dokument_url_html">http://data.riksdagen.se/dokument/H102Fi212</ref>
          <ref type="dokumentstatus_url_xml">http://data.riksdagen.se/dokumentstatus/H102Fi212</ref>
          <ref type="doc">http://data.riksdagen.se/fil/B93C712A-0CCD-456B-8E95-C46E9786BD5D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HgyZ9CMPzpRpjkzHESme6r" type="signed"/>
        <correspContext corresp="i-HgyZ9CMPzpRpjkzHESme6r">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-M5o8cYSRJsbmZdvevomfQX"/>
        </correspContext>
        <correspAction xml:id="i-2ckjdUeibD2UV6wQoD8RSd" type="numbering">
          <date when="2013-09-30"/>
        </correspAction>
        <correspAction xml:id="i-6vdgRsLm27YJPsFFcA7Gj9" type="submission">
          <date when="2013-09-27"/>
        </correspAction>
        <correspAction xml:id="i-AeuJwu2QaAp4cyAENmhGQp" type="transfer">
          <date when="2013-09-27"/>
        </correspAction>
        <correspAction xml:id="i-Pc7xHvR7xEvzCNL2bemnnh" type="assigned"/>
        <correspContext corresp="i-Pc7xHvR7xEvzCNL2bemnnh">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div xml:id="i-A6xuinrQQiTosRN5PQBWyD" type="TOC">
          <head xml:id="i-WvbDUPhEtubUvuWXTXHVjV">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 2
            </item>
            <item>
              4 Avkommersialisering för ökad kvalitet 3
            </item>
            <item>
              5 Så skapar vi en välfärd fri från kommersiella intressen 5
            </item>
            <item>
              5.1 Inga skattemedel till vinstsyftande företag 6
            </item>
            <item>
              5.2 Vård skola och omsorg där den behövs 8
            </item>
          </list>
        </div>
        <div type="motProposal" subtype="förslag">
          <head xml:id="i-Gw3yVimjSJMxdusAhhCBV4">
            2 Förslag till riksdagsbeslut
          </head>
          <list style="ol">
            <item xml:id="i-Xh5FrZbGUM1e9z5GAGWaKk">
              Riksdagen tillkännager för regeringen som sin mening vad som
              anförs i motionen om att den grundläggande principen vid fördelning
              av skattemedel till vård, skola och omsorg ska vara att detta
              ska ske efter människors behov och inte efter företags möjligheter
              till lönsamhet.
            </item>
            <item xml:id="i-NQrBZWCPrWq4DbvqeKygUe">
              Riksdagen tillkännager för regeringen som sin mening vad som
              anförs i motionen om att det i kärnverksamheterna inom vård, skola
              och äldreomsorg inte ska vara möjligt för vinstsyftande företag
              att bedriva verksamhet med skattemedel.
            </item>
            <item xml:id="i-Mju9UbuN1GKrt3dcMJkje2">
              Riksdagen tillkännager för regeringen som sin mening vad som
              anförs i motionen om att en vinstbegränsning bör införas som innebär
              att eventuell icke-offentlig verksamhet som huvudregel ska bedrivas
              av aktiebolag med särskild vinstutdelningsbegränsning enligt 32
              kap. aktiebolagslagen, alternativt av ideella aktörer och/eller
              icke vinstdrivande kooperativ.
            </item>
            <item xml:id="i-FPiEdKdAu14GLPbixzakr3">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till ändring i 32 kap. aktiebolagslagen och konsekvensändringar
              i berörda delar av skollagen och hälso- och sjukvårdslagen.
            </item>
            <item xml:id="i-C9PiyRmUbFteJ5u2AWGHmJ">
              Riksdagen beslutar att upphäva lagen (2008:962) om valfrihetssystem
              samt berörda delar i skollagen och hälso- och sjukvårdslagen.
            </item>
            <item xml:id="i-Nh7pHXTNH6A11wSU6bPqLv">
              Riksdagen tillkännager för regeringen som sin mening vad som
              anförs i motionen om att det bör göras ändringar i skollagen samt
              hälso- och sjukvårdslagen så att huvudmannen för en välfärdsverksamhet
              ska besluta när och var icke-offentliga aktörer får etableras.
            </item>
            <item xml:id="i-Gda3ZZ5MpGhRwwEYQcALNS">
              Riksdagen tillkännager för regeringen som sin mening vad som
              anförs i motionen om vilka typer av icke-offentliga aktörer som
              får etablera sig.
            </item>
          </list>
        </div>
        <div type="motContent">
          <head xml:id="i-PgUEASjzNhC856NcVCQC2A" type="h1">
            3 Inledning
          </head>
          <p xml:id="i-TAuRYLs9eRtcQLQPit9BG9">
            Det har i den allmänna debatten hävdats att det inte går att
            lagstifta bort vinstintresset från vård, skola och omsorg. Detta
            stämmer inte. Det som krävs är den politiska viljan att sätta
            välfärdens kvalitet och likvärdighet före privata vinstintressen.
            I denna motion presenterar Vänsterpartiet förslag till lagändringar
            för hur en vinstbegränsning kan låta sig göras.
          </p>
          <p xml:id="i-SXSEnvLef6hoC6XSmYUzfp">
            En förutsättning för en riktigt bra skola, vård och omsorg är
            att ägarna och huvudmännen fokuserar på det viktigaste. Kvaliteten
            och behoven ska alltid komma i första rummet, inte möjligheten
            att berika sig på verksamheten. I skola och förskola ska det finnas
            utbildad personal så att varje barn får det stöd han eller hon
            behöver. När vi besöker vårdcentralen eller flyttar in på ett
            äldreboende ska vi kunna känna trygghet i att det är de behov
            vi har som avgör vilket stöd vi får. Ingen ska någonsin bemötas
            utifrån hur lönsam hon eller han anses vara.
          </p>
          <p xml:id="i-WesftvJBWv2FNeFmm1Bjoy">
            För att nå dit behöver välfärden avkommersialiseras. Både den
            offentligt och den privat drivna välfärden måste mer än i dag
            fokusera på behov, kvalitet och likvärdighet, och mindre på efterfrågan
            och kortsiktig lönsamhet.
          </p>
          <p xml:id="i-SPVugyucXEAJoKqKFPzBoJ">
            Den modell som föreslås i denna motion är utformad så att centrala
            delar av välfärden befrias från kommersiella intressen och verksamheterna
            kan fördelas dit de bäst behövs, samtidigt som alternativa utförare
            får goda möjligheter att driva sin verksamhet. De av dagens vinstsyftande
            företag som är intresserade av att vara med och utveckla välfärden
            även utan vinstsyfte, kan då välja att övergå till en särskild
            bolagsform där vinsten inte är styrande. Genom att använda denna
            bolagsform, som redan finns men som i dag sällan används, löser
            vi även problemet med att riskkapitalbolag via uppköp och försäljning
            av företag gör vinstuttag från skattemedel.
          </p>
          <p xml:id="i-EBasaaHaKrydQiTzZSViZi">
            Många gånger har vinstdriften försvarats med hänvisningar till
            valfriheten. Men vinster är ingen förutsättning för valfrihet.
            Vänsterpartiets modell tar effektivt bort vinstintresset, samtidigt
            som vår modell för vinstfri välfärd inte utesluter olika verksamheter
            att välja mellan. Det kan t.ex. vara personalkooperativ, ideella
            stiftelser, företag utan vinstintresse eller olika alternativ
            inom det offentliga.
          </p>
          <p xml:id="i-M6drt3wrbszM1cbDL8Tef7">
            För att få en likvärdig välfärd med hög kvalitet är det nödvändigt
            att avkommersialisera den. Men det betyder inte att det är det
            enda som behöver göras – välfärden måste också få kraftigt utökade
            resurser. Våra förslag för detta presenterar vi i vår budgetmotion.
            Frågorna hänger dock samman på så sätt att vi måste stoppa vinstuttagen
            för att se till att alla dessa resurser verkligen går till en
            bättre välfärd.
          </p>
          <head xml:id="i-VCAYXL4NkVGPU9kDXSLeRu" type="h1">
            4 Avkommersialisering för ökad kvalitet
          </head>
          <p xml:id="i-VE4EuBBD2HPwDTT8X7PYkG">
            Välfärdens syfte är att ge oss en bra vård när vi blir sjuka,
            en god omsorg när vi inte kan klara vardagen på egen hand, och
            i klassrummet ska varje elev ges möjlighet att växa och utvecklas.
            Det är de behov vi har i livets olika delar som ska styra välfärden.
            I dag har dock stora delar av välfärden tagits över av företag
            som i stället driver verksamheten med syftet att maximera sin
            vinst. Välfärden har kommersialiserats, vilket innebär att välfärden
            som helhet har påverkats, inte bara den enskilda vårdcentralen
            eller skolan. Till exempel har man i vissa verksamheter öppnat
            för gräddfiler och tilläggstjänster så att den som har råd kan
            köpa sig en bättre välfärd än andra. Det innebär att välfärden
            dras isär. På sikt leder det till sämre kvalitet på den välfärd
            som alla har rätt till, eftersom stora grupper tappar intresset
            av att upprätthålla en bra grundnivå när de ändå har råd att köpa
            sig något bättre. I takt med att vinstintresset har släppts in
            i välfärden har den anpassats allt mer efter företagen och det
            har införts allt mer av marknadsstyrning.
          </p>
          <p xml:id="i-KFDBeiis2Vk2nV9QUfnA6R">
            Kommersialiseringen påverkar också den offentliga verksamheten.
            I konkurrensen bedrivs en ständig press på kostnader nedåt, där
            såväl verksamhetens innehåll som kvalitet påverkas i en nedåtgående
            spiral. Även den kommunala organisationen påverkas då utförar-
            och beställarmodeller numera tillhör vardagen i det offentliga.
          </p>
          <p xml:id="i-HM1rBdWUirVTacAiZQBiDJ">
            Med vinst avses i det här sammanhanget överskott från näringsverksamhet.
            Vad som sker med vinsten kan variera. I vissa fall plockas den
            ut som vanlig vinstutdelning. I andra fall låter ägarna vinsten
            vara kvar i företaget för att sedan göra sin förtjänst när de
            efter några år säljer det vidare för ett högre pris. Dessutom
            används den vinst som gjorts på skattemedel till att bygga verksamheten
            större genom strategiska uppköp för att öka värdet på bolaget
            vid en försäljning. Skattemedel har då gått till att öka företagets
            värde, utan att välfärden behöver ha blivit bättre. Det senare
            är vanligt när ägaren är ett riskkapitalbolag och förklarar varför
            det kan se ut som att vissa välfärdsföretag inte delar ut någon
            vinst. Det är värt att påpeka att verksamheter naturligtvis kan
            gå med överskott även i system utan vinstsyftande aktörer. Men
            där stannar dessa resurser i välfärden och bidrar till högre kvalitet
            – ett av många skäl till att välfärden blir bättre om den avkommersialiseras.
          </p>
          <p xml:id="i-2t9pFmVXxkRCaYrsJmPidL">
            I en välfärd i offentlig regi kan varje skattekrona gå till att
            höja kvaliteten och allt överskott återinvesteras i verksamheten.
            Genom att inte skicka stora delar av resurserna till vinst åt
            ägarna finns större möjligheter att skapa bästa möjliga omsorg,
            skola och vård. Offentligt driven välfärd har i allmänhet högre
            personaltäthet än privat. Enligt Socialstyrelsens rapport Kommunal
            eller enskild regi, spelar det någon roll? har offentligt drivna
            äldreboenden mer än 10 procent fler anställda per äldre jämfört
            med de privat drivna.
          </p>
          <p xml:id="i-XE27K4dabMeaawTwsczKt4">
            Skolverkets utredning Pedagogisk personal i skola och vuxenutbildning
            läsåret 2012/13 visar att i grundskolan går det i snitt en elev
            mer per lärare i fristående skolor än vad det gör i kommunala
            – 13,1 respektive 12,0. I gymnasieskolor går det hela 14,2 elever
            per lärare i fristående skolor jämfört med 11,6 i kommunala gymnasieskolor.
          </p>
          <p xml:id="i-KxGEFvbpN8eaP1etP9FzAX">
            Ett annat sätt att pressa lönekostnaderna är att ha lägre andel
            utbildad personal. I samma utredning från skolverket framkommer
            det att i de kommunala grundskolorna har 88 procent pedagogisk
            högskoleexamen medan 77 procent har det i de fristående skolorna.
            På gymnasienivå är skillnaden ännu större. Där är siffrorna 80
            procent respektive 58 procent.
          </p>
          <p xml:id="i-3nVWaoAh5hye8Sx2UaHFnk">
            Att våra gemensamma resurser går till vinster åt företagsägarna
            blir än mer problematiskt då de flesta av de större aktörerna
            ägs av riskkapitalbolag. Dessa använder ofta avancerade upplägg
            för att undvika beskattning, t.ex. via skatteparadis. En av Skatteverkets
            studier visade att 23 av 25 bolag som köpts upp av riskkapitalbolag
            inte betalade skatt efter uppköpet. Samhället förlorar alltså
            i två steg – först när våra gemensamma resurser försvinner till
            vinst, därefter när riskkapitalbolagen genom kryphål i lagstiftningen
            undviker att betala skatt på denna vinst.
          </p>
          <p xml:id="i-CzSf9xhUu2gdgdz8rFHQEi">
            Att driva privata välfärdsföretag är mycket lönsamt. Den senaste
            statistiken från SCB gäller 2011 och visar att avkastningen på
            eget kapital för företag inom vård, skola och omsorg är 28,7 procent
            (SCB 2013). Detta ska jämföras med tjänstesektorn som helhet där
            motsvarande avkastning är 19,0 procent. Även om inte företagen
            inom vård, skola och omsorg får hela sin finansiering från det
            offentliga så kommer merparten därifrån och det område som har
            högst andel offentlig finansiering är också det mest lönsamma.
            Det gäller de privata företagen inom omsorgen vars finansiering
            till mer än nio tiondelar kommer från det offentliga. Dessa företag
            har en avkastning på eget kapital på hela 38,5 procent.
          </p>
          <p xml:id="i-PZnxt5L7XXSgMRWMJdS3U9">
            I en avkommersialiserad välfärdssektor undviks också vinstintressets
            press nedåt på arbetsvillkor och löner. Det är ingen slump att
            andelen personal som bara har timanställning är mer än dubbelt
            så stor i den privat drivna hemtjänsten som i den kommunala (Socialstyrelsen:
            Kommunal eller enskild regi, spelar det någon roll?).
          </p>
          <p xml:id="i-YcECPoF3HMzZ5WSy6spkAC">
            Förutom större möjlighet att direkt förbättra villkor och löner,
            skulle en avkommersialiserad välfärd innebära ökade möjligheter
            att anställa personal i stället för att låta pengar försvinna
            till vinster åt ägarna. Det skulle minska stressen, vilket både
            anställda och brukare tjänar på.
          </p>
          <p xml:id="i-QfihS8bCpYsCSHaY5ZeTM6">
            Frågan om välfärd utan vinstintresse är också en viktig jämställdhetsfråga.
            En stark välfärd av hög kvalitet är en förutsättning för att kvinnor
            ska ha samma möjligheter att delta på arbetsmarknaden som män,
            och därför också en förutsättning för ett jämställt samhälle.
            När kvaliteten offras för att skapa vinst innebär det att ansvar
            för vård och omsorg förflyttas från det gemensamma till enskilda
            kvinnor. Detta är viktigt att komma ihåg när vinsterna försvaras
            med hänvisning till kvinnors företagande och att kommersialiseringen
            skulle främja jämställdheten. En genomgång av välfärdens tio största
            företagskoncerner visar att tre av fyra styrelseledamöter är män
            (februari 2013). Går vi högre upp och ser till riskkapitalbolagen
            blir mansdominansen ännu större. Men även om det skulle vara så
            att bolagens ägande och ledning plötsligt vore jämställda, så
            kvarstår faktum att de överlägset flesta kvinnor som jobbar i
            välfärden alltid kommer att vara vanliga löntagare. Därmed blir
            frågan om de anställdas villkor alltid en viktigare jämställdhetsfråga
            än frågan om möjligheten för ägarna att plocka ut vinster ur verksamheten.
          </p>
          <p xml:id="i-AmJ5SZqCxsibAjHyeh7rmj">
            Genom att ta bort de kommersiella intressena skapas fokus på
            den behovsstyrda välfärdens kvalitet och jämlikhet. Det är detta
            som ska styra välfärden, inte vad som ger mest vinst till ägarna.
            Dagens vinstdrift innebär att välfärden varje år läcker pengar
            som bättre hade behövts i välfärden.
          </p>
          <head xml:id="i-VgegWsBbpF7P4XVt7ARBHs" type="h1">
            5 Så skapar vi en välfärd fri från kommersiella intressen
          </head>
          <p xml:id="i-AQMSXFUVXFTKKFPV8SMqnz">
            Endast genom en generell välfärd fri från kommersiella intressen
            kan hög kvalitet för alla garanteras. Resurserna till vård, skola
            och omsorg liksom till andra verksamheter är begränsade och ska
            fördelas så att de går till dem som behöver dem mest. Den som
            är i störst behov av vård ska prioriteras och de skolor där eleverna
            behöver mest stöd ska också ha resurser att kunna ge mer stöd.
            Kvaliteten ska vara hög och likvärdig oavsett var man bor. Sådana
            principer för hur vi använder skattemedlen beslutar vi om demokratiskt
            och välfärden ska organiseras så att det också blir de principerna
            som faktiskt styr verksamheten. Därför bör den grundläggande principen
            vid fördelning av skattemedel till vård, skola och omsorg vara
            att detta ska ske efter människors behov och inte efter företags
            möjligheter till lönsamhet. Detta bör riksdagen som sin mening
            ge regeringen till känna.
          </p>
          <p xml:id="i-JRZqANLwZXJTdvyKv1Nht">
            Det finns i svensk lagstiftning inte någon rätt för enskilda
            eller privata bolag att få fri tilldelning av offentliga medel.
            Varken i våra grundlagar, Europakonventionen eller inom EU-rätten
            finns några bestämmelser som hindrar begränsningar av vinstintressen
            inom den offentligt finansierade välfärden. Våra förslag beaktar
            regeringsformens bestämmelser om egendomsskydd och näringsfrihet
            såväl som EU-rättens krav på att lagstiftningen inte utformas
            på ett sätt som diskriminerar enskilda eller bolag i andra medlemsländer.
          </p>
          <p xml:id="i-Vqf5mUSwAERgJdrx5jSsKb">
            För att välfärdens kvalitet alltid ska komma i första rummet
            måste styrningen av såväl välfärdens enskilda delar som välfärden
            som helhet fokusera på att just stärka kvaliteten och möta de
            behov som finns. Detta ska gälla för alla, inte bara för de mest
            lönsamma medborgarna.
          </p>
          <p xml:id="i-6yvRerc8hNpzHDy6mdKmvB">
            Vänsterpartiet vill avkommersialisera välfärden genom att reglera
            under vilka förhållanden skattemedlen kan gå till icke-offentliga
            välfärdsutövare, dvs. sådana som inte drivs av kommuner, landsting
            eller staten. Förslagen i denna motion innebär inte övertaganden
            av privat verksamhet eller att fortsatt drift av redan befintlig
            verksamhet omöjliggörs. Modellen som föreslås innebär däremot
            att vissa förutsättningar för att bedriva verksamheten ändras
            genom lag. Förändringarna som föreslås gäller skattefinansierad
            välfärd. De fall där någon vill starta välfärdsverksamheter som
            finansieras privat i stället för med skattemedel berörs alltså
            inte. Förslagen gäller kärnverksamheten inom vård, skola och omsorg,
            vilket här avser sjukhus och vårdcentraler, skolor och förskolor
            samt äldreomsorg. Förslagen ska ses som en sammanhållen helhet.
          </p>
          <head xml:id="i-Le9GGkySDf7WhHo2FtUQrh" type="h2">
            5.1 Inga skattemedel till vinstsyftande företag
          </head>
          <p xml:id="i-BYxLAenPmyjYhSxVEySjvi">
            Vänsterpartiet vill lagstifta om att skattebetalarnas pengar
            inte ska kunna gå till vinstsyftande eller vinstutdelande företag
            verksamma i kärnverksamheterna inom vården, äldreomsorgen, skolan
            och förskolan.
          </p>
          <p xml:id="i-9WHL1i8gCbNzEEFjg7Q2ox">
            Icke vinstdrivande kooperativa företag och ideellt drivna utövare
            i övrigt ska fortsatt kunna ges offentliga medel för att bedriva
            sin verksamhet på dessa områden om de driver den utan vinst. Vi
            menar alltså att icke-offentliga aktörer som i dag är verksamma
            även i fortsättningen ska kunna beviljas skattefinansiering om
            de – utöver andra relevanta krav på sådana utförare – bedriver
            sin verksamhet utan vinstsyfte och vinstutdelning, och vid behov
            övergår till en ägarform som säkerställer detta. De som däremot
            endast är ute efter att göra en vinst på skattepengar förlorar
            i och med våra förslag intresset för att verka i dessa sektorer.
          </p>
          <p xml:id="i-JWwT22X7p2fkqDyeebNxDQ">
            Avgörande i lagstiftningen ska vara att alla skattemedel kommer
            välfärdens brukare till godo, dvs. eleverna, de äldre, patienterna
            eller motsvarande.
          </p>
          <p xml:id="i-P7iDJmsbhr4rRf3LGBk5Uy">
            För de verksamheter som tar emot skattemedel ska det inte vara
            tillåtet med vinstuttag i någon form, med undantag för visst överskott
            ungefärligen motsvarande en minskning av värdet på insatt kapital.
            Det ska inte vara möjligt för vinstsyftande företag att bedriva
            verksamhet med skattemedel i kärnverksamheterna inom vård, skola
            och omsorg. Detta bör riksdagen som sin mening ge regeringen till
            känna.
          </p>
          <p xml:id="i-8beg4VYrueR8pDi37qRHPN">
            Vidare menar vi att det inte ska vara tillåtet med dolda vinstuttag
            via oskäligt höga styrelsearvoden och chefslöner, vinster som
            döljs bokföringsmässigt genom intern prissättning, lån inom koncern
            och holdingbolag eller liknande. En helhetsbedömning ska göras
            av syftet med verksamheten. Här kan författningskommentarerna
            till proposition 2004/05:145 ge vägledning:
          </p>
          <p xml:id="i-CoZQzattHRPXBEXv1HmLKv">
            Landstingen bör därutöver göra en helhetsbedömning av de syften
            som verksamheten kan antas ha. Ger prövningen – grundad på arten
            av tidigare verksamhet m.m. – vid handen att ägarna, trots innehållet
            i alla relevanta handlingar, kan antas, direkt eller indirekt,
            komma att ta ut vinst ur verksamheten, får något överlämnande
            av driften av sjukhuset inte ske.
          </p>
          <p xml:id="i-ADuDmRD1YbkS9RuWDCUXmM">
            Det räcker alltså inte att, som somliga föreslagit i debatten,
            t.ex. enbart ställa krav på det formella syftet som anges i bolagsordningen.
            Det formella syftet ger ägarna vissa rättigheter gentemot bolaget
            men fungerar inte i de lägen ägarna själva saknar intresse av
            att syftet följs, vilket är fallet när det gäller konflikten mellan
            vinstutdelning och verksamhet. En bedömning av det verkliga syftet
            behöver därför göras.
          </p>
          <p xml:id="i-VEE3nX9qm1Xr5XwhkHaB9B">
            Redan i dag finns en bolagsform preciserad i 32 kap. aktiebolagslagen.
            Det handlar om s.k. aktiebolag med särskild vinstutdelningsbegränsning,
            en bolagsform som sällan är använd. Den mycket begränsade utdelning
            som denna bolagsform tillåter till ägarna är statslåneräntan plus
            en procentenhet, vilket på sin höjd motsvarar en vanlig bankränta.
            Med andra ord innebär den att vinstintresset avlägsnas som driftsmotiv
            för verksamheten och välfärden slutar läcka resurser. Vinst kan
            inte plockas ut genom att omvandla ett sådant bolag till en annan
            form av bolag och det finns även bestämmelser som reglerar fusion,
            likvidation och interna överföringar inom koncernen. Det innebär
            ett slut för riskkapitalbolagens metoder att utan vanligt vinstuttag
            ändå slussa ut skattemedel från verksamheten.
          </p>
          <p xml:id="i-Q4wehxvBab6frQmuJsAdBb">
            Vänsterpartiet menar att allt överskott ska stanna i verksamheten
            och sparas eller återinvesteras. Därför bör en vinstbegränsning
            införas som innebär att eventuell icke-offentlig verksamhet som
            huvudregel ska bedrivas av aktiebolag med särskild vinstutdelningsbegränsning
            enligt 32 kap. aktiebolagslagen, alternativt av ideella aktörer
            och/eller icke vinstdrivande kooperativ. Detta bör riksdagen som
            sin mening ge regeringen till känna.
          </p>
          <p xml:id="i-JBGGsHHgEF3zik827c5aiy">
            För att säkra att överskottet verkligen stannar i verksamheten
            kan kraven i 32 kap. aktiebolagslagen skärpas för de aktuella
            verksamheterna när det gäller definition av vinstuttag och värdeöverföring.
            Förtydliganden kan också behöva göras för att förenkla överlåtelse
            av bolag med begränsad vinstutdelning till det offentliga, i fall
            då de privata utövarna vill avveckla verksamheten.
          </p>
          <p xml:id="i-K3FgawH8Kc11cr6pqv2paH">
            Oavsett aktörernas val har staten, kommuner och landsting/regioner
            ansvar för att ge medborgare rätt till vård, utbildning och omsorg.
            En övergripande lagstiftning mot att skattefinansiera privata
            vinstsyftande företag inom vård, skola och äldreomsorg ska naturligtvis
            inbegripa konsekvensändringar i annan berörd lagstiftning.
          </p>
          <p xml:id="i-5jcW2ZtwgT5RMG9xH5o9m7">
            Regeringen bör återkomma med förslag till ändring i 32 kap. aktiebolagslagen,
            samt genomföra konsekvensändringar i berörda delar av skollagen
            och hälso- och sjukvårdslagen, i enlighet med det ovan anförda.
            Detta bör riksdagen som sin mening ge regeringen till känna.
          </p>
          <p xml:id="i-UMzKbMTQodcSNyGMoEVNCA">
            Vänsterpartiets föreslagna förändringar bör komma med en viss
            övergångsperiod så att de delar av välfärden som nu drivs med
            vinstsyfte får möjlighet att ställa om till driftsformer utan
            vinstintresse. Det offentliga är redan i dag ansvarigt för att
            välfärdstjänsterna tillhandahålls och fortsätter att vara det
            även efter det att reglerna har börjat gälla. Befintliga aktörer
            som driver välfärdsverksamheter med vinstintresse ska därför ges
            möjlighet att ansöka om uppskov för fortsatt vinstdrift i upp
            till två år efter att den nya lagstiftningen har trätt i kraft.
            I de fall det finns tidsbundna avtal som inte är möjliga att säga
            upp i förtid kan särskilda övergångslösningar krävas.
          </p>
          <head xml:id="i-9AyLHXMrxQkLiwMqxkupNK" type="h2">
            5.2 Vård, skola och omsorg där den behövs
          </head>
          <p xml:id="i-VoPWaavFdMu89LTQETbku5">
            Demokratiska beslut och noggranna bedömningar av behoven blir
            en förutsättning för att ge skattepengar till nya, icke vinstdrivna
            välfärdsverksamheter. Så skapar vi en jämlik välfärd och värnar
            skattemedlen.
          </p>
          <p xml:id="i-E7kFb4LLKTPJ1iJT4Z5kUy">
            Vänsterpartiet har en rad förslag som rör etableringen av fristående
            skolor och utvecklar dessa i vår särskilda motion Grundskolan
            (2013/14:V522). Utöver dessa förslag föreslår vi att huvudmannen
            för en välfärdsverksamhet, dvs. kommunen, landstinget eller staten,
            ska besluta när och var icke-offentliga aktörer får etableras.
            Detta ska gälla för den skattefinansierade skolan, äldreomsorgen
            och hälso- och sjukvården. När det finns ett behov av alternativ
            pedagogik, behandling eller motsvarande kan icke-offentliga aktörer
            ges tillstånd att driva detta. Men dessa aktörer ska inte själva
            kunna bestämma var de ska driva en skattefinansierad verksamhet.
            Nuvarande lag om valfrihetssystem handlar bara om företags valfrihet,
            inte om t.ex. patienters valfrihet.
          </p>
          <p xml:id="i-6Ax3hZoDFNqEmsXUVmGkPE">
            Med Vänsterpartiets förslag kan icke-offentliga aktörer som bidrar
            till välfärden fortsatt få skattefinansiering, samtidigt som välfärden
            blir mer sammanhållen och jämlik. Därmed löses problemet med den
            överetablering i rikare områden som i dag sker på resurssvaga
            områdens bekostnad. Det blir möjligt att fördela välfärdens resurser
            efter behov i stället för efter olika gruppers varierande lönsamhet.
          </p>
          <p xml:id="i-Wzqk8bmkRV1LxB2xpGuHrY">
            Att det krävs beslut från det offentliga för att starta verksamheter
            med offentliga medel är naturligt. Sådana beslut möjliggör också
            koordinering och långsiktighet, något som saknas i dag. Ett exempel
            är de konkurser som har skett på skolområdet där elever mitt under
            sin utbildning plötsligt tvingas byta skola. Under de år elevkullarna
            var stora var det lönsamt för JB-koncernen och andra att starta
            skolor, men när lönsamheten sedan sjunker slår skolorna igen.
          </p>
          <p xml:id="i-3JQH83KPeTk4ENddWn2vYi">
            Lagen om valfrihetssystem (LOV) ger i dag företag rätt att själva
            bestämma var och när de startar vissa verksamheter för skattepengar.
            Mot bakgrund av ovanstående bör lagen om valfrihetssystem (2008:962)
            samt berörda delar i skollagen och hälso- och sjukvårdslagen upphävas.
            Detta bör riksdagen besluta.
          </p>
          <p xml:id="i-AfiiRLg3BXwtVb5yEga6gh">
            Vidare bör ändringar av skollagen samt hälso- och sjukvårdslagen
            genomföras så att huvudmannen för en välfärdsverksamhet ska besluta
            när och var icke-offentliga aktörer får etableras. Detta bör riksdagen
            som sin mening ge regeringen till känna.
          </p>
          <p xml:id="i-2bNgPY3a8129X1WGqi6T9h">
            I de fall då huvudmannen, alltså en kommun eller ett landsting,
            beslutat om etablering av icke-offentlig aktör ska det vara fråga
            om ett aktiebolag med särskild vinstutdelningsbegränsning enligt
            32 kap. aktiebolagslagen med de tidigare föreslagna ändringarna
            beaktade. Detta bör riksdagen som sin mening ge regeringen till
            känna .
          </p>
        </div>
        <div type="motSignatures">
          <list>
            <item xml:id="i-Sd7egLyzDZ8WHJaeWY1b7H">
              Jonas Sjöstedt (V)
            </item>
            <item xml:id="i-CadELUcd73VdTjn2Ybuy19">
              Torbjörn Björlund (V)
            </item>
            <item xml:id="i-EUpYwFwzFazXrToSaE4zFN">
              Siv Holma (V)
            </item>
            <item xml:id="i-Vq6DsZd9AJGbCWP6frf3zK">
              Hans Linde (V)
            </item>
            <item xml:id="i-XBZthDwbnrJm8gaoHcmHVV">
              Eva Olofsson (V)
            </item>
            <item xml:id="i-69Mny1NsVApNSUVRMJc2e1">
              Mia Sydow Mölleby (V)
            </item>
            <item xml:id="i-djzhLNX3FwD111aPMMStU">
              Ulla Andersson (V)
            </item>
          </list>
        </div>
      </div>
    </body>
  </text>
</TEI>
