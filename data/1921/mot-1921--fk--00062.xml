<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1921--fk--00062">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__fk__62/mot_1921__fk__62-001.pdf"/>
      <fw xml:id="i-DKBdLTXKDxsFzSL8e84A9R">
        Motioner i Första kammaren, Nr 62. i
      </fw>
      <div xml:id="i-VNEYdDiS888ShNvsysN6M8" type="motHeader">
        <div xml:id="i-HS69Rt88sVDQersYanoV3v" type="motTitle"/>
        <div xml:id="i-Tsus3xonMX9yZXu5Tuvtoc" type="motSubmissionInfo"/>
      </div>
      <div xml:id="i-CH9MMY2pXzyEKyPc4Pq2if" type="motBody">
        <div xml:id="i-UG3MZNhe2ug7ruEmMKRsgV">
          <p xml:id="i-ErKqGVCXAEptNDSG73X76X">
            Nr 62.
          </p>
          <p xml:id="i-CD8SVUNBmy3QSERrQj3ZsA">
            Av herr Thulin, angående höjning av avlöningen till laboratorn
            i experimentell fysik vid Uppsala wniversitet.
          </p>
          <p xml:id="i-NiFVCYL2UkQ41sniy4MAe3">
            I de anslagskrav, som Uppsala universitet ansett sig böra framställa
            till Kungl. Maj:t, ha på grund av den ekonomiska situationen stora
            reduk- tioner ägt rum. Bland de anslagskrav, som sålunda fått
            stå tillbaka, är det ett, som för tredje gången blivit framställt
            och som ej utan verklig olägenhet för undervisningen längre kan
            uppskjutas. Ifrågavarande anslags- krav är mycket blygsamt och
            skulle ej öka anslaget å Uppsala universitets ordinarie stat med
            mer än 1,100 kronor. Jag åsyftar framställningen om löneförbättring
            för laboratorn i experimentell fysik. De ämnen inom den matematisk-naturvetenskapliga
            sektionen i Upp- sala, som äro av motsvarande omfattning som fysiken,
            äro sedan länge tillgodosedda med två professurer, t. ex. matematik,
            kemi, botanik, zoologi, medan däremot fysiken endast har en professur.
            Anledningen till att fysiken i detta hänseende är sämre lottad
            är ingalunda den, att detta ämne haft mindre behov av lärarkrafter.
            Det beror i stället därpå, att vid den stora omregleringen av
            universitetets lärarebefattningar 1876—77 medlen icke voro tillräckliga
            för upprättande av ännu en professur i fysik. Den matematisk-naturvetenskapliga
            sektionen och större akademiska konsi- storiet hade då föreslagit,
            att en professur i experimentalfysik skulle in- rättas jämte den
            ordinarie professuren i fysik, men vid ombildningen fann man,
            att endast 3,000 kronor funnos disponibla för denna ny professur.
            På grund härav inrättades i stället en laboratorsbefattning. Undervisningen
            i fysik bestrides av en professor, en laborator och en docentstipendiat,
            när sådan finnes att tillgå. Laboratorn åligger att på eget ansvar
            leda alla laborationsövningar, såväl på det lägre stadiet för
            fil. Bihang till riksdagens protokoll 1921. 3 saml. 22 häft. (Nr
            62—64.) 1
          </p>
          <pb facs="riksdagen-motions-pdf/data/1921/mot_1921__fk__62/mot_1921__fk__62-002.pdf"/>
          <fw xml:id="i-AcztA6dqPC2SrVLbdJnneN">
            2 Motioner i Första kammaren, Nr 62.
          </fw>
          <p xml:id="i-9iXdjQQMBTcNrEuHikpG4s">
            kand. i ämbetsexamen som på det högre för fil. lic.-examen samt
            att bi- träda professorn vid övervakandet av de vetenskapliga
            specialarbetena, vilka erfordras för högre betyg i fil. lic.-examen
            och för disputation. Betydelsen av laboratorns undervisning inses
            bäst därav, att universitetsmyndigheterna två gånger, 1907 och
            1908, ingått till Kungl. Maj:t med framställning om laboratorsbefattningens
            ombildande till en e. o. professur. Vid 1909 års riksdag väcktes
            i samma syfte av herr N. Edén en motion nr 84 i andra kammaren;
            denna avstyrktes av statsutskottet under uttalande av, att det
            borde tillkomma Kungl. Maj:t att framlägga förslag om inrättande
            av professurer. I överensstämmelse härmed avslogs motionen av
            riksdagen. Något förslag om laboratorsbefattningens ombildande
            till en professur fram- lades emellertid ej av Kungl. Maj:t, oaktat
            dåvarande universitetskanslern vid debatten i första kammaren
            uttalade önskvärdheten av, att Kungl. Maj:t toge saken under välvilligt
            övervägande och framlade den för riksdagen. För en dylik åtgärd
            talade onekligen också den omständigheten, att ford- ringarna
            på laboratorsbefattningens innehavare väsentligen skärpts. Sedan
            1908 tillsättes nämligen laboratorsbefattningen i samma ordning,
            som för professur är föreskrivet. Genom denna anordning tillförsäkras
            full garanti för att platsen besättes med kompetent person. Lönen
            för laboratorsbefattningen i fysik fastställdes senast 1908. I
            den kungl. propositionen framhölls då, att universitetet i fråga
            om rekry- teringen av denna plats hade att utstå en skarp konkurrens
            med de all- männa läroverkens lektorsbefattningar. Lönen för laboratorn
            sattes därför högre än för lektor och fastställdes av riksdagen
            till 4,500 kronor med 2 ålderstillägg å 500 kronor. Lektors begynnelselön
            var då 4,000 kronor. Det bör anmärkas, att laboratorn vid tiden
            för denna lönereglering hade en avsevärd biinkomst från avgifter
            för den propedeutiska kursen i fysik. Denna merinkomst har för
            flera år sedan bortfallit, då den propedeutiska kursen blev avgiftsfri
            och gives av docentstipendiaten. För närvarande kan laboratorn
            ej påräkna någon som helst biinkomst. Under de senaste åren hava
            laboratorsbefattningens löneförmåner avse- värt försämrats i jämförelse
            med de befattningar inom undervisningsväsen- det, som förut stodo
            närmast lägre. Lektorernas begynnelselön har höjts med 1,800 kronor
            till 5,800 kronor, vartill kommer ett tillfälligt löne- tillägg
            på 600 kronor. Laboratorn har endast fått ett tillfälligt lönetillägg
            på 900 kronor. Hans begynnelselön är nu 5,400 kronor, således
            1,000 kronor lägre än lektors. Han är nu närmast jämnställd med
            läroverks- adjunkt (begynnelselön 4,900 kronor) och docentstipendiat
            (5,000 kronor).
          </p>
          <pb facs="riksdagen-motions-pdf/data/1921/mot_1921__fk__62/mot_1921__fk__62-003.pdf"/>
          <fw xml:id="i-PQaH4wWbMeiB9eAp7YxcuH">
            Motioner i Första kammaren, Nr 62. 3
          </fw>
          <p xml:id="i-339KvmuFb3d7YH3jBexZyf">
            En sådan anordning kan icke anses vara riktig, när det gäller
            en tjänst, varom förslag framställts, att den skulle ombildas
            till professur, och vars innehavare tillsättes i den ordning,
            som för professur är stadgat. Det fordras sålunda icke allenast
            filosofie doktorsgrad utan även ytterligare vetenskaplig produktion.
            Laborators undervisning ligger på ett högre plan än lektorernas
            och är av betydligt mera krävande art. Inrättandet av laboratorsbefattningen
            var såsom förut framhållits en nödfallsåtgärd, enär tillgångar
            vid universitetsprofessurernas ombildning saknades. Det har ju,
            såsom jämväl betonats, icke saknats försök från universitetsmyndigheternas
            sida att höja befattningen i ekonomiskt avseende. Utvecklingen
            har visserligen medfört skärpta krav på befattningen, men det
            ekonomiska läget har för innehavaren steg för steg försämrats.
            Pro- fessorn i fysik vid Uppsala universitet G. Granqvist understryker
            också denna omständighet i en skrivelse i april 1920 till matematisk-naturveten-
            skapliga sektionen. &gt;Denna omkastning av löneförhållandena
            mellan labo- ratorn och lektorn kan, såvitt den ej ändras, få
            det mest ödesdigra infly- tande på undervisningen i fysik. Det
            är tydligt, att den nuvarande inne- havaren av laboratorsbefattningen
            ej kvarstannar på densamma, då han lätt kan erhålla en bättre
            avlönad befattning, och vid tillsättandet av ny innehavare blir
            det på grund av konkurrensen med lektorsbefattningarna ej möjligt
            att uppehålla den kompetens, som fordrats och som måste fordras
            för en laborator.» Från universitetsmyndigheternas sida har nu
            förslag framställts, att laboratorsbefattningen i fysik skulle
            uppflyttas i samma lönegrad som labo- ratorsbefattningarna i medicinska
            fakulteten vid Uppsala universitet. För dessa senare är begynnelselönen
            5,600 kronor, med ett tillfälligt lönetill- lägg på 950 kronor,
            således 6,550 kronor. Detta förslag vill jag upptaga som mitt.
            För genomförandet av detsamma fordras en höjning i fast lön av
            600 kronor, i tjänstgöringspengar 500 kronor och i tillfälligt
            lönetillägg 30 kronor, tillsammans 1,150 kronor. Ifrågavarande
            löneökning måste anses såsom synnerligen anspråkslös. Skillnaden
            i löneförmåner mellan laborator och lektor skulle då endast utgöra
            150 kronor i stället för 1908 500 kronor. Det förtjänar att erinras,
            att professorn i fysik vid avgivan- det av sitt förslag om löneförhöjning
            för laboratorn föreslagit en mindre föreläsningsskyldighet för
            laboratorn av 15 timmar om året i syfte att undervisningsskyldigheten
            för laboratorn skulle bliva fullt jämnställd med laboratorernas
            i medicinska fakulteten. De befattningar vid andra läroanstalter,
            som med avseende på kom-
          </p>
          <pb facs="riksdagen-motions-pdf/data/1921/mot_1921__fk__62/mot_1921__fk__62-004.pdf"/>
          <fw xml:id="i-MDx9MoJwpRNHrPGzx3Drso">
            4 Motioner i Första kammaren, Nr 62.
          </fw>
          <p xml:id="i-PDyAAYgZBv8JKDA2N5kV8K">
            petensfordringar och undervisningens art kunna jämnställas med
            laborators- befattningen i experimentell fysik, äro de förutvarande
            lektoraten i fysik vid Tekniska högskolan och Chalmers tekniska
            institut. Båda dessa hava under de senaste åren ombildats till
            professorsbefattningar, och lönen där- vid avsevärt höjts, vid
            Tekniska högskolan till 7,500 kronor, vid Chalmer- ska institutet
            till 6,400 kronor, oberäknat tillfällig löneförbättring. En liknande
            reglering har skett med lektorsbefattningarna vid lantbruksinsti-
            tuten, vilka dock med avseende på kompetensfordringarna torde
            stå under laboratorsbefattningen. Enligt min mening kan en förhöjning
            av laboratorslönen icke hava någon prejudicerande verkan beträffande
            andra tjänster, enär meranämnda befattning kan anses vara ensam
            i sitt slag i flera hänseenden. Ej heller kan en löneförhöjning
            av här ifrågasatt art på något sätt sägas föregripa den nya lönereglering
            för universiteten, som förestår om några år. Löne- förhöjningen
            synes allenast innebära en rättelse av ett missförhållande, som
            visserligen påtalats av universitetsmyndigheterna under de senaste
            åren, men som ej från Kungl. Maj:ts och riksdagens sida avhjälpts.
            Göres ej härutinnan någon ändring, kan det leda till verkliga
            olägenheter för under- visningen i fysik vid universitetet. På
            grund av vad sålunda anförts får jag hemställa,
          </p>
          <p xml:id="i-KCGU5b9EsLum6mkBAMHZg4">
            att riksdagen måtte, för uppflyttning av laborators- befattningen
            i experimentell fysik vid Uppsala univer- sitet till samma lönegrad
            som laboratorsbefattningarna i medicinska fakulteten vid samma
            universitet, höja ifrågavarande laborators avlöningsbelopp med
            1,100 kro- nor, skolande av dessa 600 kronor utgå som lön och
            500 kronor som tjänstgöringspengar, varjämte inne- havaren av
            tjänsten må åtnjuta rätt till ålderstillägg, tillfälligt lönetillägg
            och pension, som tillkomma labora- torerna i medicinska fakulteten.
          </p>
          <p xml:id="i-6oUkbTC6iNQ5pCypkR5Bth" type="date">
            Stockholm den 21 januari 1921.
          </p>
          <div xml:id="i-FJyFGUGVSuTeDVkpfdppuR" type="signatureBlock">
            <p xml:id="i-Jwbwv9PFNwWnvxnF8W7zew" who="i-YSpQuEKLcd5saavWVrUMLV" type="signature">
              Eimar J:son Thulin
            </p>
          </div>
          <p xml:id="i-UAJdSymFPS84gDMr8NgFSk">
            I motionens syfte instämmer:
          </p>
          <p xml:id="i-E5rk6MACxcAz8zQvXUBjjr">
            K. G. Westman.
          </p>
        </div>
      </div>
    </body>
  </text>
</TEI>
