<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__ak__257/mot_1924__ak__257-001.pdf"/>
      <fw xml:id="i-TTKyazz1DUJjdrovyU9CRe">
        Motioner i Andra kammaren, Nr 257. i
      </fw>
      <div type="motHeader" xml:id="i-9aKLBiVMhuBJu47NG1meG8">
        <div type="motTitle" xml:id="i-Ajeua2BdbVTgWpWz9uX4PR"/>
        <div type="motSubmissionInfo" xml:id="i-8BxEnqZ71b9rFxHSuRoXcN"/>
      </div>
      <div type="motBody" xml:id="i-QPEFiS4v8D39jF8xKzzYTH">
        <div xml:id="i-5kcktjHMffN1nAFbsMddeE">
          <p xml:id="i-HRgSdC5YtZ7SA7QqkNPZaK">
            Nr 257.
          </p>
          <p xml:id="i-Xxbu5oPZmXEYrpu3MZRaPz">
            Av herr Lithander m. fl., om upphävande av den i förordningen
            om inkomst- och förmögenhetsskatt stadgade B-skatt för vissa bolag.
          </p>
          <p xml:id="i-com28cJYUffgE542bpXzz">
            År 1919 infördes i vår skattelagstiftning en särskild inkomstskatt
            för aktie- bolag och solidariska bankbolag, kallad B-skatt, utgående
            med vissa avdrag å ifrågavarande bolags nästföregående år till
            A-skatt taxerade inkomst, som "icke i vanlig ordning utdelats
            till aktieägarne. Denna lag hade föregåtts av en önskan att för
            bolag skärpa beskattningen med hänsyn till den större skattekraften
            hos bolag med stora tillgångar i fonderade medel. Detta syfte
            förverkligades dock ej genom lagen och torde ej heller varit avsett
            med lagen, sådan denna utformades. Vid lagförslagets framläggande
            framhölls i stället, att man ville råda bot för det förhållandet,
            att bolag, avsedda endast för kortare tids verksamhet, fonderade
            vinsterna samt där- efter verkställde skifte av sina tillgångar
            med därav följande undandragande av skatt för vad som tillfölle
            aktieägarne. Genom lagen skulle den dubbel- beskattning, som bolag
            och dess delägare redan förut voro underkastade, ytterligare utvecklas
            och befästas. Förslagsställarne ansågo det vara rättvist, att
            inkomsten hos ett aktiebolag skulle beskattas dels därigenom att
            bolaget erlade skatt å vinsten i förhållande till inkomstprocentens
            storlek, och dels därigenom att varje aktieägare betalte skatt
            för den å honom belöpande vinsten. Då det emellertid ansågs obilligt,
            att aktieägarne skulle erlägga skatt för den del av vinsten, som
            ej utdelades, och som de sålunda icke fingo disponera, måste den
            å aktieägarna belöpande skatten för icke utdelad vinst läggas
            å bolaget. Saken betraktades så, att vederbörande bolag för sina
            delägares räkning förskotterade skatt, som skulle definitivt erläggas
            vid utdelning, varför skattebeloppet skulle återgå till bolaget,
            om och i den mån utdelning sedermera skedde. Skatten vore sålunda
            ett surrogat för skatten å aktieägarne. Uti de yttranden, som
            avgåvos över förslaget före dess behandling i riks- dagen, framhöllos
            mycket stora betänkligheter gentemot detsamma. Även uti riksdagen
            riktades allvarliga gensagor emot denna lagstiftning. Då under
            den tid, som förflutit sedan lagen infördes, farhågorna emot lagstiftningen
            måste
          </p>
          <pb facs="riksdagen-motions-pdf/data/1924/mot_1924__ak__257/mot_1924__ak__257-002.pdf"/>
          <fw xml:id="i-YZCSnpASQKRMAWXGtTSXKu">
            8 Motioner 1 Andra kammaren, Nr 257.
          </fw>
          <p xml:id="i-6BBc3bnowt4GCYXMRUn5Wg">
            anses hava i hög grad besannats, kan det vara av intresse att
            ånvo fram- hålla de invändningar, som restes före och vid lagens
            tillkomst. Sålunda påpekade kammarrätten, att det vore en för
            vår skattelagstiftning gällande princip, att samma inkomst icke
            finge beskattas två gånger, och att något förgripande på denna
            princip, utöver vad som tidigare redan skett, icke borde företagas.
            Vidare framhölls, att lagen tillkommit under intryck av vissa
            genom krigs- tiden framskapade förhållanden inom bolagsföretagen.
            Allmänheten hade så- lunda fäst sig vid, huru aktiebolag under
            krigstiden hade stora vinster, varav delar reserverades för att
            sedan i form av gratisaktier höja bolagets kapital. En sådan anordning
            torde hava för många framstått såsom en extra utdelning till aktieägarne;
            ett betraktelsesätt som emellertid vore felaktigt. Beskattningen
            skulle i praktiken icke såsom tänkts komma att verka såsom ett
            surrogat och ett provisorium. De fonderingar, som företogos i
            bolagen, voro i verkligheten i det stora hela definitiva. En del
            av de vinstmedel, som reserverades, och sålunda voro föremål för
            beskattning enligt den ifråga- varande lagen, kunde helt enkelt
            icke utdelas. Så vore förhållandet exempel- vis med reservfonder,
            pensions- och understödsfonder samt avskrivnings- och förnyelsefonder,
            ävensom med vinstmedel som togos i anspråk för täckande av tidigare
            års förluster. Skatten verkade alltså icke såsom ett surrogat
            för beskattning av aktieägarne utan innebar i realiteten en definitiv
            dubbelbe- skattning hos bolaget av viss del av dess vinst. Genom
            de förändringar i det ekonomiska läget, som efter lagens tillkomst
            uppstått, hava de praktiska förutsättningarna för lagstiftningen
            helt bortfallit, medan å andra sidan betänkligheterna gentemot
            denna lag skärpts. Det har sålunda visat sig, att de stora vinsterna
            under krigstiden delvis voro chimärer och till stor del betingade
            av penningvärdets fall, samt att de sedermera motvägts av stora
            förluster å bolagens rörelse. En stark fondbildning under de goda
            åren utgjorde icke blott en försiktig utan en nödvändig politik
            från industriens sida. På grund av de svårigheter, med vilka industrien
            de senaste åren haft att kämpa, är en försiktig utdelningspolitik
            nu särskilt på- kallad. Fondering av vinstmedel innebär mindre
            än någonsin, att medel tills- vidare icke uttagas av aktieägarne,
            utan utgör för industriens bestånd nöd- vändig kapitalinvestering.
            Det irrationella uti en beskattning av dessa fon- deringar framstår
            därför nu särskilt starkt. Såsom särskilt stötande måste denna
            extra skatt å fonderade medel framstå i de många fall, då bolag
            på grund av de gångna förlustbringande åren måste använda de blygsamma
            vinster, som man hoppas nu skola uppkomma, till täckande av balanserade
            förluster. Vid framläggande av förslaget till B-skatt betonade
            dåvarande finansmi- nistern, att inkomsten hos ett aktiebolag
            på grund av de förmåner, samman- slutning under aktiebolagsform
            medförde, ansetts hava en särskild skattekraft. Utvecklingen under
            de senaste åren har icke bekräftat rtktigheten av detta
          </p>
          <pb facs="riksdagen-motions-pdf/data/1924/mot_1924__ak__257/mot_1924__ak__257-003.pdf"/>
          <fw xml:id="i-YLKHfxhw9bLiaAwmmG61ML">
            Motioner i Andra kammaren, Nr 257. 9
          </fw>
          <p xml:id="i-JZiQFNQiXVCJLSi6RQpc6w">
            antagande. Det torde icke vara överdrivet att säga, att de betryckta
            förhål- landen, varuti vår industri till stor omfattning råkat,
            till avsevärd del berott av den hårda beskattning, som bolagen
            varit underkastade. Som kammarrätten vid upprepade tillfällen
            framhållit, kunna starka prin- cipiella invändningar riktas mot
            att över huvud taget dubbelbeskatta inkomsten av det kapital,
            som av den enskilde göres räntabelt i aktiebolagsform. Även om,
            med hänsyn till konstruktionen 'av vår skattelagstiftning, det
            utgör en praktisk konsekvens av densamma att dels beskatta bolaget
            för dess vinst och dels aktieägarne för deras inkomst från bolaget,
            måste det anses såsom oriktigt att å denna principiella inadvertens
            grunda dubbelbeskattning å jäm- väl den del av aktiebolags vinst,
            som icke till aktieägarne utdelas, så mycket mera som industriens
            bärkraft är väsentligt försvagad och allt, som kan mot- verka
            en konsolideringspolitik hos företagen, bör undvikas. På grund
            av vad sålunda anförts hemställes,
          </p>
          <p xml:id="i-Aiyi53dQK6nHLR9DHr4hkE">
            att riksdagen ville för sin del besluta upphäva andra och tredje
            momenten av 19 8 i kungl. förordningen den 28 oktober 1910 om
            inkomst- och förmögenhets- skatt samt i övrigt verkställa de förändringar
            i nämnda och andra författningar, som i anledning härav kunna
            befinnas nödiga.
          </p>
          <p xml:id="i-59G7WMJfmNYGxLkVoJYCgK" type="date">
            Stockholm den 21 januari 1924.
          </p>
          <p xml:id="i-SsFqfr1uDDLtFuK8ZbdS97">
            Edvard Lithander. Nils Winkler. Edvin Leffler. G. 4. Björkman.
            Erik Nylander.
          </p>
          <pb facs="riksdagen-motions-pdf/data/1924/mot_1924__ak__257/mot_1924__ak__257-004.pdf"/>
        </div>
      </div>
    </body>
  </text>
</TEI>
