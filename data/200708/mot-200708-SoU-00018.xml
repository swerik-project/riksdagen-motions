<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00018">
  <teiHeader>
    <fileDesc>
      <titleStmt>
        <title>med anledning av prop. 2007/08:110 En förnyad folkhälsopolitik</title>
        <author corresp="i-WTCYyz27itjvuvffL1vZLi">av Elina Linna m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:110 En förnyad folkhälsopolitik</title>
          <idno type="rdwebb">GV02So18</idno>
          <rs type="number">So18</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So18/text</ref>
          <ref type="dokument_url_html">http://data.riksdagen.se/dokument/GV02So18</ref>
          <ref type="dokumentstatus_url_xml">http://data.riksdagen.se/dokumentstatus/GV02So18</ref>
          <ref type="doc">http://data.riksdagen.se/fil/B017B3ED-E019-4477-8599-6F47F18327E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SauYqxQC1eQsLuxfFEoCsa" type="basedOn"/>
        <correspContext corresp="i-SauYqxQC1eQsLuxfFEoCsa">
          <ref>Proposition 2007/08:110</ref>
        </correspContext>
        <correspAction xml:id="i-H7gNP7pScnaE2VY5eG7XdW" type="signed"/>
        <correspContext corresp="i-H7gNP7pScnaE2VY5eG7XdW">
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-UkzSV5rVNf7weqf1G6jSj8" type="referral">
          <date when="2008-04-04"/>
        </correspAction>
        <correspAction xml:id="i-WyeGir56etbN1Yrg2rhfcN" type="dismissal">
          <date when="2008-04-03"/>
        </correspAction>
        <correspAction xml:id="i-Bzj1fTCfqnmQWpM1pWA3Z8" type="dismissal">
          <date when="2008-04-03"/>
        </correspAction>
        <correspAction xml:id="i-VtBrNj2fBYetBLbFjJF7pq" type="transfer">
          <date when="2008-04-02"/>
        </correspAction>
        <correspAction xml:id="i-C2Md8p7fdwLxnbqkxqXmZJ" type="submission">
          <date when="2008-04-02"/>
        </correspAction>
        <correspAction xml:id="i-VtEaAxARsqp1e4Zwby2m2w" type="assigned"/>
        <correspContext corresp="i-VtEaAxARsqp1e4Zwby2m2w">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ev4LvbPRjNgnNdADJHzFq5" type="motBody">
        <div xml:id="i-VJjv2f9D8e4pcruTqq2A4E" type="motProposal" subtype="förslag">
          <head xml:id="i-3KBKqGCJ95o8rs2qWAqg82">
            1 Förslag till riksdagsbeslut
          </head>
          <list xml:id="i-VkMeqatCb8ACAQGHS1UFkW" style="ol">
            <item xml:id="i-4tVXW4H3dGxU8j1dFcWeU6">
              Riksdagen tillkännager för regeringen som sin mening vad som
              anförs i motionen om att vetenskapligt underlag, evidens och beprövad
              erfarenhet ska redovisas i propositionen.
            </item>
            <item xml:id="i-6csW6fm1uPu7j4KkDhVRtS">
              Riksdagen tillkännager för regeringen som sin mening vad som
              anförs i motionen om att analysen bör kompletteras med andra bestämningsfaktorer
              än levnadsvanor.
            </item>
            <item xml:id="i-MfwpDu1t5kTXN5HcNHwYz2">
              Riksdagen tillkännager för regeringen som sin mening vad som
              anförs i motionen om att Nationella hjälplinjens arbete bör uppmärksammas
              som en del av suicidpreventionsarbetet.
            </item>
            <item xml:id="i-EbPfaDhzjJSbQnynFzNQrG">
              Riksdagen tillkännager för regeringen som sin mening vad som
              anförs i motionen om att barn till föräldrar som endast kan ta
              ett begränsat föräldraansvar ska uppmärksammas särskilt.
            </item>
            <item xml:id="i-EzJopMqa2fiL9MtvYuZZgu">
              Riksdagen tillkännager för regeringen som sin mening vad som
              anförs i motionen om att folkhälsopropositionen ska kompletteras
              med en analys av barnfattigdomens inverkan på folkhälsan.
            </item>
            <item xml:id="i-XP8cFvGVAdPQMZ57KDV6pL">
              Riksdagen tillkännager för regeringen som sin mening vad som
              anförs i motionen om att stimulera verksamheter som vill pröva
              modellen hälsofrämjande arbetsplats i kombination med folkhälsoinsatser
              för äldre.
            </item>
            <item xml:id="i-3gLzQx998cvzoiSYbbnUtb">
              Riksdagen tillkännager för regeringen som sin mening vad som
              anförs i motionen om att den utredning gällande gravida kvinnor
              som aviseras i propositionen ska inriktas mot vårdinsatser.
            </item>
          </list>
        </div>
        <div xml:id="i-T9qcW8nwHLnuLqyhwNrpvR" type="motContent">
          <head xml:id="i-7QYRMxdz47N9Nz2X8p2amK" type="h1">
            2 Inledning
          </head>
          <p xml:id="i-6utTxTMGVrvjmUgYhUvjcA">
            Under åren 19962000 gjorde Nationella fokhälsokommittén ett stort
            arbete för att utveckla och förankra folkhälsostrategin och folkhälsomålen.
            Representanter för samtliga politiska partier, kommuner och landsting,
            folkrörelsen samt experter och sakkunniga arbetade i kommittén.
            Kommittén medverkade i och arrangerade också ett stort antal seminarier
            och konferenser samt publicerade skrifter, delrapporter och betänkandet
            Hälsa på lika villkor nationella mål för folkhälsan (SOU 2000:91).
            Utredningen ledde sedan till propositionen Mål för folkhälsan
            som presenterades för riksdagen i december 2002. Riksdagen fattade
            beslut i frågan våren 2003. Det övergripande nationella målet
            för folkhälsan, nämligen att skapa samhälleliga förutsättningar
            för en god hälsa på lika villkor för hela befolkningen, fastslogs.
            Detta innebär att människor oavsett kön, klasstillhörighet, etnisk
            eller religiös tillhörighet, sexuell läggning, funktionsnedsättning
            eller ålder ska ges samhälleliga förutsättningar för en god hälsa
            på lika villkor. Kristdemokraterna valde som enda parti att avslå
            propositionen.
          </p>
          <p xml:id="i-ASmYDS4hThis4igYofZP6X">
            Sverige har alltså av tradition ett väl genomarbetat och ett
            väl förankrat folkhälsoarbete som varit en fråga för många. Ute
            i kommuner och landsting arbetar folkhälsoplanerare och andra
            med att genomföra de mål som vi gemensamt kommit fram till. Detta
            är några av anledningarna till att svenska folhälsostrategier
            och folkhälsomål varit så framgångsrika.
          </p>
          <p xml:id="i-XmDVyXLcUwLwEFpUtKWjac">
            Det har nu gått fem år sedan en stor omfattande folkhälsoproposition
            lämnades till riksdagen, så med stor förväntan har Vänsterpartiet
            sett fram emot propositionen vilken regeringen aviserade redan
            vid sitt tillträde. Regeringens proposition En förnyad folkhälsopolitik
            uppfyller dock inte våra förväntningar. Propositionen saknar koppling
            till det övergripande målet, nämligen att skapa samhälleliga förutsättningar
            för en god hälsa på lika villkor för hela befolkningen. Detta
            är den största bristen med förslaget.
          </p>
          <p xml:id="i-NZFWtKg8SWXb7PbP6bE74Q">
            Vänsterpartiet anser att folkhälsopolitiken aldrig ska ses som
            en isolerad företeelse. Medvetenheten om att t.ex. skattepolitiken,
            arbetsmarknadspolitiken, socialförsäkringssystemen, jordbruks-,
            kultur- och välfärdspolitiken påverkar vår hälsa kan vi inte låta
            bli att ta hänsyn till. De hälsoklyftor som finns i vårt samhälle
            och som fortfarande är för stora, hänger i stor utsträckning ihop
            med klassklyftorna. En stor del av de variationer i hälsa som
            finns hos barn och ungdomar beror på socioekonomiska faktorer,
            som är möjliga att påverka. En genomgång av dessa skillnader kan
            läsas i Socialstyrelsens lägesrapport för 2007, Folkhälsa och
            sociala förhållanden.
          </p>
          <head xml:id="i-LYDWsLHKrd9Yp4yQR7CJcS" type="h1">
            3 Vetenskap, evidens och beprövad erfarenhet
          </head>
          <p xml:id="i-Tm1H1PgY8SbDJjfojJsNVk">
            Nationella folkhälsokommitténs förslag byggde, förutom det breda
            förankringsarbetet, på vetenskap, evidens och beprövad erfarenhet.
            Denna kunskap ledde fram till och kom till uttryck i folkhälsopropositionen.
            I den föreliggande propositionen En förnyad folkhälsopolitik saknas
            dessa viktiga inslag. Genomgående saknas hänvisningar till vedertagna
            källor. Propositionen bör kompletteras så att vetenskapliga underlag
            och evidens blir tydliga. Detta bör ges regeringen till känna.
          </p>
          <p xml:id="i-3TWtq3zwZnsgwzJny9v7Zp">
            Enligt samstämmiga undersökningar ska s.k. bestämningsfaktorer
            användas vid arbete med folkhälsa. I den föreliggande propositionen
            analyseras levnadsvanor medan övriga bestämningsfaktorer endast
            omnämns. Detta innebär att folkhälsa blir en fråga om enskilda
            sjukdomar och diagnoser vars förklaringar och orsaker går att
            finna hos den enskilde. Detta är en stor brist som riskerar att
            försämra folkhälsoarbetet. Propositionen bör kompletteras med
            en analys av bestämningsfaktorer som trafik- och bostadplanering,
            utbildningsmöjligheter, boendemiljöer, tillgång till förskola,
            tillgång till arbete, det sociala stödet och hur dessa faktorer
            påverkar folkhälsan. Detta bör ges regeringen till känna.
          </p>
          <p xml:id="i-XAzZ8x5bZnh282AwhRVDio">
            I stället för att minska hälsoklyftorna i vårt samhälle riskerar
            regeringens politik att vidga klyftorna. De klassiska folkhälsoaspekterna
            har i regeringens proposition ersatts av tyckanden. Den framgångsrika
            modellen med fokus på samhällets möjligheter och skyldigheter
            på folkhälsoområdet har ersatts av fokus på individuella lösningar.
            Det finns i propositionen också ett tydligt fokus på sjukdomar
            i stället för folkhälsa; detta är ett brott mot tidigare folkhälsopolitik.
          </p>
          <head xml:id="i-EwHndK9NZEYva6HSH53mAz" type="h1">
            4 Folkhälsa och klass
          </head>
          <p xml:id="i-WcyThzHvExE3y8t3YEfoV7">
            I Sverige är medellivslängden lång. Detta gäller likväl för arbetare
            som för tjänstemän. Detta beror till stor del på ett gott folkhälsoarbete
            och relativt sett goda arbetsvillkor. Under många år har de fackliga
            organisationerna drivit på för att stärka arbetet med goda arbetsvillkor,
            och de regelverk och kontrollmekanismer som samhället ställt upp
            har självklart stärkt förutsättningarna för goda arbetsvillkor.
          </p>
          <p xml:id="i-27gdbNj3uJ3ZeZKuBNM91g">
            Detta till trots vet vi att det finns skador och sjukdomar som
            är klassbundna. Det gäller i stor utsträckning sjukdomar i rygg,
            armar och ben som ledvärk, rygg- och muskelsmärtor. Samma sak
            gäller dödlighet i hjärt-kärlsjukdomar där riskerna är mycket
            högre för arbetare än för tjänstemän.
          </p>
          <p xml:id="i-LcYTAdgJ6q6Ki6wKANMwfx">
            Målområde fyra i folkhälsostrategin som handlar om hälsa i arbetslivet
            innehåller inte någon egentlig analys av huruvida hälsan i arbetslivet
            har förbättrats eller försämrats. I propositionen presenteras
            heller inga förslag till förändringar i arbetet med hälsa på arbetsplatserna.
            Att ett så stort och viktigt område lämnas utan närmare analys
            kan inte ses som annat än en stor brist.
          </p>
          <p xml:id="i-RwiTekzbgcpiM8uCLDF8La">
            I stället för att stärka folkhälsoarbetet på arbetsplatserna
            har regeringen vidtagit flera åtgärder i motsatt riktning. Arbetsmiljöarbetet
            har tagit många och stora kliv tillbaka. Arbetsgivarna har heller
            inte tagit sitt ansvar för att motverka detta. Trots de krav som
            finns i arbetsmiljölagstiftningen saknas på många arbetsplatser
            ett systematiskt arbetsmiljöarbete. Rehabiliteringsåtgärder för
            att hjälpa sjukskrivna tillbaka till arbetslivet genomförs inte
            på det sätt som föreskrivs enligt lag. Företagshälsovårdens kärnuppgifter
            underordnas regeringens privatiseringseufori.
          </p>
          <p xml:id="i-W5dPNrqS4GpN6qfWcEnCvd">
            Under förra mandatperioden inledde Vänsterpartiet, Socialdemokraterna
            och Miljöpartiet stora satsningar i arbetet mot ohälsan. Bland
            annat genomfördes olika åtgärder för att öka precisionen i sjukskrivningsprocessen.
            Arbetsmiljöverket fick ökade resurser och den regionala skyddsombudsverksamheten
            byggdes ut. Nu ska 30 % av verkets resurser försvinna. De obligatoriska
            arbetsuppgifterna finns kvar. Det planerade förebyggande arbetet
            drabbas hårdast. Det systematiska arbetsmiljöarbetet och ansvars-
            och samordningsfrågorna i den arbetslivsinriktade rehabiliteringen
            stärktes under förra mandatperioden. Nu har utbildningsmedlen
            för skyddsombud tagits bort. Vi har tidigare konstaterat att den
            borgerliga regeringen inte avser att prioritera ohälso- och arbetsmiljöfrågorna,
            vilket nu bekräftas i folkhälsopropositionen. I stället ser vi
            nu att den långsiktigt negativa utvecklingen av arbetsmiljöarbetet
            tar ny fart. Förutom att de faktiska resurserna till förebyggande
            arbete åter minskar är detta en signal från regeringen till alla
            arbetsgivare att man inte behöver prioritera arbetsmiljöarbetet.
            Arbetslivsinstitutet har lags ned. Arbetslivsforskningen har kraftigt
            minskat och den samlade kunskapen splittras. Kontakten mellan
            arbetslivets aktörer och forskare tunnas ut.
          </p>
          <p xml:id="i-RVT3ULBx5uiG43FAc6Hvof">
            Insatser måste göras i hela kedjan, från förebyggande åtgärder
            via sjukskrivningsprocessen till rehabilitering. Vänsterpartiet
            menar att en arbetsplatsförankrad strategi för minskad ohälsa
            och ett uthålligt arbetsliv måste vila på ett antal huvudpunkter.
            I syfte att få bättre underlag för arbetsmiljöarbetet anser vi
            att en årlig trendrapport om utvecklingen i arbetslivet bör utarbetas.
            Rapporten bör ge en helhetsbild av den kunskap som olika forskare
            bidragit med och ska kunna fungera som underlag för arbetsmarknadens
            parter, beslutsfattare och andra intressenter i det förebyggande
            arbetsmiljöarbetet. Dessa och fler förslag för förbättrad hälsa
            i arbetslivet utvecklas i motion 2007/08:A381.
          </p>
          <head xml:id="i-G7gFCU8NUKwPn8BM8DRZcN" type="h1">
            5 Folkhälsa utan genus-, etnicitets- och HBT-analys
          </head>
          <p xml:id="i-WfnobcGvK1sgp3LM13NWcp">
            Kvinnor lever längre än män, men kvinnor är mer sjuka. Olikheterna
            i livslängd håller på att utjämnas, men inte olikheterna när det
            gäller sjukdomsbilden. Andelen unga kvinnor med sömnbesvär, migrän
            eller känsla av ängslan, oro eller ångest har tredubblats de senaste
            femton åren. Alltfler kvinnor känner också stress och upplever
            sitt arbete som psykiskt påfrestande med små möjligheter att själva
            bestämma arbetstakten.
          </p>
          <p xml:id="i-6TnsyyQ7qEDcnC3EeVz4mc">
            Kvinnor röker mer än vad män gör medan män dricker mer alkohol.
            Skillnaderna i drickande mellan könen minskar bland skolelever
            eftersom pojkars konsumtion minskat medan flickors konsumtion
            varit oförändrat hög. Hälso- och sjukvården har naturligtvis möjligheter
            att påverka både rökning och alkoholkonsumtion hos den enskilde
            genom tidiga insatser. Men den kan inte ersätta samhällets reglering
            av tillgängligheten på tobak och alkohol. Därför är det livsviktigt
            att hålla fast vid den restriktiva alkohol- och tobakspolitiken.
          </p>
          <p xml:id="i-8x33faYh73mqoFfLZ33oD">
            I propositionen beskrivs frågan om ökande fetma som ett stort
            folkhälsoproblem. Vänsterpartiet håller med om denna analys och
            om att trenden och utvecklingen på detta område är oroande. När
            det gäller unga kvinnor i åldern 1524 år ser det dock annorlunda
            ut. För dessa kvinnor är nämligen undervikt ett större problem
            än fetma. Många av dem som är underviktiga mår också psykiskt
            dåligt. Att vara underviktig ökar risken för att man ska känna
            oro, ängslan eller ångest. Socialstyrelsens folkhälsorapport visar
            tydligt att antalet unga kvinnor med psykiska besvär har ökat,
            och det är bl.a. fler kvinnor än män som försöker begå självmord.
            Många unga tjejer upplever tillvaron som väldigt kravfylld med
            stora krav på att vara smal, lyckad och vacker.
          </p>
          <p xml:id="i-BTsh9jiXDkgLV82UxDxsHe">
            Mäns våld mot kvinnor är så vanligt att det bör ses som ett folkhälsoproblem.
            Våldet kan bestå av olika former av fysiskt, psykiskt och sexuellt
            våld. Också hot om våld och rädsla för våld påverkar kvinnors
            fysiska och psykiska hälsa, liksom deras livsinnehåll, genom att
            deras möjligheter till social delaktighet och att forma sin tillvaro
            allvarligt inskränks. Folkhälsoinstitutet har föreslagit att frihet
            från könsrelaterat våld bör bli ett nytt delmål inom folkhälsopolitiken.
            Det är ett bra förslag eftersom det framhäver vidden av proble
            matiken. Frihet från könsrelaterat våld bör bli ett nytt delmål
            inom folkhälso­politiken.
          </p>
          <p xml:id="i-KgUXu2hGaFsqGEuM3wJC5d">
            Ohälsan bland HBT-personer är oroande. Fördomar och stigmatisering
            som den här gruppen utsätts för bidrar säkerligen till att försämra
            hälsan. Det handlar särskilt om den psykiska ohälsan bland HBT-personer.
            Vi menar att Folkhälsoinstitutet i höge grad borde uppmärksamma
            HBT-perspektivet. Även i föreliggande proposition visar sig denna
            brist. För att förbättra kunskapen och insikterna om vikten av
            arbetet med HBT-personers hälsa bör regeringen lämna förslag på
            hur HBT-perspektivet kan stärkas i folkhälsomålen.
          </p>
          <p xml:id="i-6bnKM6RY7h3c5NvNAtQNB6">
            Det finns stora skillnader i hälsa mellan utrikes och inrikes
            födda, vilket i någon mån nämns i folkhälsoproppen. Utrikes födda
            har i genomsnitt sämre hälsa, men behovet av hälso- och sjukvård
            varierar mellan olika etniska grupper. Allmänt är det samhälleliga
            faktorer såsom invandrades svårigheter att komma in på arbetsmarknaden,
            bostadssegregation, diskriminering och rasism som leder till ohälsa.
            Många invandrade har låg social status i Sverige oberoende av
            vad de har haft med sig i form av utbildning och arbetslivserfarenhet.
            Personer med låg social status utnyttjar generellt primärvården
            i lägre grad än vad deras hälsotillstånd skulle motivera. På så
            sätt får de sämre möjligheter till adekvat behandling.
          </p>
          <p xml:id="i-W6ZDPNBjgGn5hWbeKL1ztX">
            Sambanden mellan etnicitet och ohälsa är komplexa, men gemensamt
            uppvisas ändå en tydlig bild av att utsatthet och social tillhörighet
            i kombination med etnicitet påverkar hälsan. Folkhälsoinstitutet
            måste ha en gedigen kompetens i etnicitetsfrågor för att kunna
            fullgöra sitt uppdrag. Dessa och fler liknande frågor berörs också
            i motion 2007/08:So240. Då denna motion ännu inte är behandlad
            hänvisar vi till de yrkanden som finns i motionen.
          </p>
          <p xml:id="i-XocTPGMyiKDbG8KaGVjnDG">
            Det är positivt att regeringen uppmärksammar bristen på kunskap
            vad gäller nationella minoriteters hälsa. Dock är det viktigt
            att lyfta fram alla nationella minoriteter i det kommande arbetet.
            Vi vill också framhålla vikten av att de nationella minoriteterna
            behandlas med respekt för sina egna förutsättningar och inte som
            en enhetlig grupp. Det arbete som ska göras bör också göras i
            nära samverkan med de grupper det berör.
          </p>
          <head xml:id="i-CnB789td5AjULpCLbrMsNm" type="h1">
            6 Suicidprevention
          </head>
          <p xml:id="i-GYQpVor1TWkykQRUFTQQ3H">
            Det är bra att regeringen fortsätter det arbete som Vänsterpartiet,
            Socialdemokraterna och Miljöpartiet inledde när det gäller förebyggande
            av suicid. Detta är ett mycket viktigt område, och det brådskar
            att ta fram åtgärder för att förstärka arbetet. I propositionen
            saknas dock både nya insatser, genomarbetade förslag och utvärdering
            av redan existerande åtgärder. Hänvisningarna till psykiatrisamordnaren
            följs inte upp med konkreta förslag. Remissinstansernas kritik
            är i många stycken hård. Det saknas även inom detta område evidensbaserad
            kunskap, vilket måste anses som anmärkningsvärt. Med tanke på
            att åtgärderna brådskar är det också ytterst märkligt att regeringen
            väljer att helt förbigå arbetet med Nationella hjälplinjen. Socialstyrelsens
            utvärdering av hjälplinjens arbete visar tydligt att dess insatser
            är mycket viktiga för personer i akut kris men att behoven överstiger
            föreningens kapacitet. Vänsterpartiet anser att det vore lämpligt
            att i större utsträckning involvera de redan existerande och fungerande
            strukturer som finns för att snabba på arbetet inom aktuellt område.
            Detta ska ges regeringen till känna.
          </p>
          <head xml:id="i-CRwvbX3HpMfsWrkaMHi2Pj" type="h1">
            7 Barns och ungas uppväxtvillkor
          </head>
          <p xml:id="i-2JtcGaUG1JE5zVZgT15BSH">
            Under målområde tre, barns och ungas uppväxtvillkor, föreslår
            regeringen att stora satsningar ska göras på s.k. föräldrastöd.
            Vänsterpartiet anser att regeringens skrivningar i propositionen
            präglas av tyckanden och synpunkter. Det finns t.ex. inga hänvisningar
            till kunskapskällor ens när det gäller så allvarliga frågor som
            misshandel av spädbarn.
          </p>
          <p xml:id="i-7mmWwCkWZpW1HcsZt9YY4n">
            Självklart är det så att de flesta föräldrar vill sina barn det
            bästa, men alla familjer har olika behov och förutsättningar.
            En sådan insikt saknas i regeringens proposition.
          </p>
          <p xml:id="i-7YJr563xox2KBLkPZ8BsbD">
            Det finns stora grupper av barn vars föräldrar har sämre förutsättningar
            än andra att erbjuda ett bra stöd. I det perspektivet står det
            klart att regeringen med sina individuellt riktade åtgärder riskerar
            att svika stora grupper av barn. Ett exempel på sådana förhållanden
            är flickor och pojkar som har föräldrar som sitter häktade eller
            i fängelse. Enligt barnombudsmannen befinner sig i dag flera tusen
            barn i Sverige i denna situation. Samhället brister i sitt ansvar
            för dessa barn på flera punkter. Det gäller såväl barnens behov
            av stöd som deras rätt till en väl fungerande kontakt med sin
            frånvarande förälder. Ett annat exempel på barn vars föräldrar
            har sämre förutsättningar är barn till vissa personer med psykiska
            problem, i synnerhet om de är omhändertagna inom rättspsykiatrin
            eller i tvångsvård. Svårigheterna för dem är dubbla. För det första
            innebär det en frånvaro från föräldern på samma sätt som för barn
            med föräldrar dömda till fängelse. För det andra innebär faktumet
            att deras föräldrar har en psykisk störning att de är särskilt
            känsliga och sårbara.
          </p>
          <p xml:id="i-KnpEWEPyfdvy8G6zmihdfx">
            Fler exempel finns och det är beklagligt att dessa grupper av
            barn glöms bort av regeringen. Flickor och pojkar vars föräldrar
            har begränsade förutsättningar i sin föräldraroll osynliggörs.
            För att folkhälsomålet om barns och ungas uppväxtvillkor ska uppnås
            måste även dessa grupper uppmärksammas. Detta bör riksdagen som
            sin mening ge regeringen till känna.
          </p>
          <p xml:id="i-KTWZgG9zXhAuNc3k9v8Vno">
            Regeringen nämner i propositionen skolhälsovårdens och ungdomsmottagningarnas
            roll för barns och ungas hälsa. Däremot nämns inte elevhälsa som
            en viktig faktor. Även om förslag till reglering av frågan om
            elevhälsa under året kommer att presenteras inom Utbildningsdepartementets
            ram kan inte frågan förbigås när det gäller folkhälsa. I dag är
            det alltför många barn som inte har tillgång till elevhälsovård,
            framför allt i landets allt fler privatskolor. Detta är ett stort
            bekymmer. I flera privatskolor har man heller inte tillgång till
            lokaler för idrott utan i stället väljer man att under en koncentrerad
            period av en vecka per termin fullfölja timkravet i läroplanen.
            Detta är givetvis förödande för hälsan och grundläggandet av goda
            vanor. Dessa och fler frågor berörs i motionerna 2007/08:Ub305
            Elevhälsa, 2007/08:Ub309 För en likvärdig skola och 2007/08:Ub353
            Nya regler för privata skolor.
          </p>
          <p xml:id="i-Ek3mZrPJMDLw1cALqRe1mE">
            När det gäller barns och ungas uppväxtvillkor förbigår också
            regeringen det faktum att många barn i Sverige växer upp i fattigdom.
            Att växa upp i fattigdom påverkar självklart folkhälsan. Asylsökande,
            papperslösa och gömda barn har en mycket utsatt situation när
            det gäller hälsoaspekter. Det handlar både om fysisk och om psykisk
            hälsa. I Vänsterpartiets motion med anledning av regeringens skrivelse
            om barnpolitiken utvecklar vi vår syn på dessa frågor. Folkhälsopropositionen
            bör kompletteras med en analys av barnfattigdomens inverkan på
            folkhälsan. Detta ska ges regeringen till känna.
          </p>
          <head xml:id="i-3cVzyS1UsAhwqHh9b3rroY" type="h1">
            8 Hälsofrämjande arbete för äldre
          </head>
          <p xml:id="i-NtjVTjSNBMWvXuCydDXjHa">
            Precis som i allt folkhälsoarbete är den generella välfärdens
            och samhällsstrukturens utformning väsentlig. Ur ett äldreperspektiv
            handlar det om bostäder som är utformade så att man lätt kan komma
            ut eller att bostadsanpassning medges, serviceinrättningar finns
            i närområdet och träffpunkter och aktiviteter görs tillgängliga
            på tider som passar äldre. Förebyggande arbete är mycket viktigt;
            här kan framhållas det arbete som görs för att minska fallolyckor
            och liknande. Vi menar att förutom det lokala folkhälsoarbetet
            i kommuner och landsting som bör göras på bred front finns det
            skäl att i denna motion särskilt lyfta fram hemtjänstens roll
            i folkhälsoarbetet med äldre. Vi menar att hemtjänstens lokalkännedom
            och karaktär skulle passa väl in i ett system med uppsökande verksamhet,
            hälsosamtal, skapande av mötesplatser t.ex. för matlagning och
            hjälp med bostadsanpassning. Vi vet också att det finns stor ohälsa
            bland personalen som arbetar inom vård och omsorg varför ett pilotprojekt
            med s.k. hälsofrämjande hemtjänst skulle kunna utgöra en modell
            för utveckling av folkhälsoarbete med både personal och äldre.
            Uppdrag bör ges för att stimulera verksamheter som vill pröva
            modellen hälsofrämjande arbetsplats i kombination med folkhälsoinsatser
            för äldre. Självklart bör även primärvården involveras i detta
            arbete. Detta bör riksdagen som sin mening ge regeringen till
            känna.
          </p>
          <head xml:id="i-N1iqrTv8hme5Sb4Zo4MnfM" type="h1">
            9 Smittskyddsfrågor
          </head>
          <p xml:id="i-582ohLmBDCzs4HRLswkYkd">
            När det gäller smittsyddsfrågor så ser vi i dag en oroande utveckling.
            Fler unga personer smittas t.ex. av klamydia och andra sexuellt
            överförbara sjukdomar. I folkhälsopropositionen läggs allt mer
            ansvar på ungdomsmottagningar och skola, vilka naturligtvis är
            viktiga aktörer i detta arbete. Men sådana krav på dessa institutioner
            måste följas upp med ekonomiska förutsättningar för att möjliggöra
            ett preventionsarbete som är både målgruppsanpassat och långsiktigt.
            Om mer ansvar läggs på skolan och ungdomsmottagningar, måste de
            tilldelas ändamålsenliga resurser. Det går inte att endast lita
            på att arbetet omorganiseras. Vi har till och med sett nedskärningar
            på skolhälsovården de senaste åren. Som nämnts ovan har flera
            skolor inte ens tillgång till elevhälsovårdspersonal, och en effekt
            av det är att eleverna har allt mindre möjlighet till samtal om
            exempelvis sexualitet med skolsköterska eller kurator, vilket
            naturligtvis är negativt i arbetet med att förebygga sexuellt
            överförbara sjukdomar.
          </p>
          <p xml:id="i-7AN6Ug4Tj4Z9pqz6zyNpwU">
            Det är nu ytterst angeläget att regeringen visar att man förstår
            allvaret i frågan och omgående skjuter till resurser för olika
            preventionsinsatser för dessa sjukdomar. Vi vet att Socialstyrelsen
            har fått en rad uppdrag kopplade till denna fråga, men situationen
            är akut och regeringen måste agera, inte bara utreda. Om inte
            de ekonomiska förutsättningarna finns för ett starkt preventionsarbete
            får regeringen svårt att leva upp till kraven i målområde 8 Sexualitet
            och reproduktiv hälsa. Det kommer också att vara svårt att vända
            den negativa trend Sverige nu är inne i med en kraftig ökning
            av smittspridning, vilket har negativa konsekvenser för den svenska
            folkhälsan.
          </p>
          <head xml:id="i-5Qs7qT5G6dgpESaxSCFko5" type="h1">
            10 Särskilda insatser för gravida kvinnor med missbruk
          </head>
          <p xml:id="i-5T3cSz9wEEdCkJAUeLVazq">
            Vänsterpartiet är enigt med regeringen om det övergripande målet
            när det gäller att barn inte ska riskera att födas med skador
            på grund av alkohol eller narkotika. I propositionen beskrivs
            också att socialtjänstens metoder för att hjälpa gravida kvinnor
            med missbruksproblematik inte alltid fungerar. Socialstyrelsen
            har i en rapport lyft fram tillämpningen av LVM som ett problem.
          </p>
          <p xml:id="i-HzDx13iCSC1zq27coTZ8om">
            Vänsterpartiet är avvisande till mer tvångsvård som lösning på
            detta problem. Vi anser i stället att en fungerande vårdgaranti
            är en mer framgångsrik väg. Det finns redan i dag utrymme för
            tvångsvård, och en framtida utredning borde snarare inrikta sig
            på hur vården för dessa kvinnor ska utvecklas än på mer tvång.
            Detta ska regeringen ges till känna.
          </p>
        </div>
        <div xml:id="i-TcAE5EJYbmwnT7odTZjwGM" type="motSignatures">
          <list xml:id="i-CajggSQzuxEubPZrBbNfni">
            <item xml:id="i-PVYCP83D6CS3EFex6PiisW" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-LVeMPtqYVoJcy5VKJ3tDkk" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-LFgvVMhBWEMDN3FzmZMghs" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-4zymoAcjuDve6NpBQcvsYu" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-QkQetWpB3tP6Dwq3RcATRV" who="i-du5LHNwBWrCH1am94GCk1">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
