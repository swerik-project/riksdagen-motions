<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-03419">
  <teiHeader>
    <fileDesc>
      <titleStmt>
        <title>Ökad handel för ökat välstånd</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3419 av Lars Hjälmered m.fl. (M)</title>
          <idno type="rdwebb">H5023419</idno>
          <rs type="number">3419</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5023419/text</ref>
          <ref type="dokument_url_html">http://data.riksdagen.se/dokument/H5023419</ref>
          <ref type="dokumentstatus_url_xml">http://data.riksdagen.se/dokumentstatus/H5023419</ref>
          <ref type="docx">http://data.riksdagen.se/fil/2959BA2C-4BE8-499D-99C2-0019E6092866</ref>
          <ref type="pdf">http://data.riksdagen.se/fil/51F6E11E-7B12-45AD-BE99-15C77F054E55</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XGXudkHXmtGS8CjJ9L2Hkr</idno>
            <name>Hanif Bali</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7ueMHXSkJ4p8MZCwd6tvma</idno>
            <name>Sofia Fölster</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XSsR6Qvyg1oJmGmEvymU2K" type="signed"/>
        <correspContext corresp="i-XSsR6Qvyg1oJmGmEvymU2K">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-XGXudkHXmtGS8CjJ9L2Hkr"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-7ueMHXSkJ4p8MZCwd6tvma"/>
        </correspContext>
        <correspAction xml:id="i-RDocjxW5c77eU4FmjVeNeF" type="submitted">
          <date when="2017-10-05"/>
          <time when="13:21:32"/>
        </correspAction>
        <correspAction xml:id="i-XWSgr7kA7MfgPbBZQgKeRK" type="reviewed">
          <date when="2017-10-05"/>
          <time when="13:54:11"/>
        </correspAction>
        <correspAction xml:id="i-SaM73mbJuQ6r3ThS6CFgLj" type="referred">
          <date when="2017-10-13"/>
        </correspAction>
        <correspAction xml:id="i-NjUxVGoPsopb4jY2Sh83Ue" type="assigned">
          <date when="2018-10-26"/>
          <time when="13:17:24"/>
        </correspAction>
        <correspContext corresp="i-NjUxVGoPsopb4jY2Sh83Ue">
          <ref type="assignedTo">Näringsutskottet</ref>
        </correspContext>
        <correspAction xml:id="i-YXWF2nc2zBJhXtA9Trb7sQ" type="behandlas_i"/>
        <correspContext corresp="i-YXWF2nc2zBJhXtA9Trb7sQ">
          <ref type="uppgift">2017/18:SkU9</ref>
          <ref type="ref_dok_id">H501SkU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU9</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5ZCLucByfzpWfkKP1VaoAY" type="behandlas_i"/>
        <correspContext corresp="i-5ZCLucByfzpWfkKP1VaoAY">
          <ref type="uppgift">2017/18:UU10</ref>
          <ref type="ref_dok_id">H501UU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2017</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V5zmzmEJCKGRrQdoGXSiLd" type="behandlas_i"/>
        <correspContext corresp="i-V5zmzmEJCKGRrQdoGXSiLd">
          <ref type="uppgift">2017/18:NU11</ref>
          <ref type="ref_dok_id">H501NU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU11</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NaYk7FYC9Q52GpJ25DbZQz" type="motHeader">
        <div xml:id="i-FK7im72ZmEAoRCXbodniRw" type="motTitle">
          Motion till riksdagen 2017/18:3419 av Lars Hjälmered m.fl. (M)
          Ökad handel för ökat välstånd
        </div>
      </div>
      <div xml:id="i-UbToHYUPPCavuqyr1o2ifx" type="motBody">
        <div xml:id="i-6TRWJHDEcCbjkgafZrSyVi" type="motProposal" subtype="förslag">
          <head xml:id="i-9u9ESBqFkcKyiSuvRWcxRU">
            Förslag till riksdagsbeslut
          </head>
          <list xml:id="i-25CLztCtyu72NpRYcwnq2P" style="ol">
            <item xml:id="i-HbQHeG6smk3sb6yhRVKtLo">
              Riksdagen ställer sig bakom det som anförs i motionen om att
              Sverige ska vara en pådrivande och aktiv röst i världen och WTO
              och verka för mer omfattande globala frihandelsavtal, motverka
              protektionism och vara en tydlig röst för global frihandel, och
              detta tillkännager riksdagen för regeringen.
            </item>
            <item xml:id="i-6DqzqswaZJEZijBwtirV7r">
              Riksdagen ställer sig bakom det som anförs i motionen om att
              verka för att EU:s tjänstedirektiv breddas i syfte att utveckla
              den inre marknaden och tillkännager detta för regeringen.
            </item>
            <item xml:id="i-SHmoH6oeUrDfwzhtJVCCJi">
              Riksdagen ställer sig bakom det som anförs i motionen om att
              skapa förutsättningar för export av svenska välfärdstjänster och
              tillkännager detta för regeringen.
            </item>
            <item xml:id="i-6emedk9UjvuojPuDvBM5BL">
              Riksdagen ställer sig bakom det som anförs i motionen om att
              utreda hur regional och lokal exportrådgivning ska kunna upphandlas
              av fristående aktörer, såsom handelskamrar och exporttjänsteföretag,
              och om möjligheten att införa exportcheckar och tillkännager detta
              för regeringen.
            </item>
            <item xml:id="i-DZk55HpTnS4g81DUSUS4uR">
              Riksdagen ställer sig bakom det som anförs i motionen om att
              utreda en auktorisering för företag och organisationer som kvalificerar
              dessa att delta i upphandling av exportrådgivningstjänster, och
              detta tillkännager riksdagen för regeringen.
            </item>
            <item xml:id="i-JaovB77WTRtGpGLtTzviAp">
              Riksdagen ställer sig bakom det som anförs i motionen om att
              fortsätta stimulera företagandet bland kosmopoliter i Sverige
              och utveckla landets möjligheter till ökad export och tillkännager
              detta för regeringen.
            </item>
            <item xml:id="i-MwX9156BbLWPpQjwaRA5Tc">
              Riksdagen ställer sig bakom det som anförs i motionen om att
              utveckla insatserna för svenska företags möjligheter att medverka
              i FN-upphandlingar och tillkännager detta för regeringen.
            </item>
            <item xml:id="i-LSFYr7niDqNNYBfxSUYM2j">
              Riksdagen ställer sig bakom det som anförs i motionen om att
              ytterligare förstärka exportinsatserna inom de kreativa näringarna
              och tillkännager detta för regeringen.
            </item>
            <item xml:id="i-JGBDTodD2T6jVdRaEG5JXp">
              Riksdagen ställer sig bakom det som anförs i motionen om att
              Sverige ska verka för att det i bi- och plurilaterala handelsavtal
              skapas funktionella tvistlösningsmekanismer som underlättar för
              små och medelstora företag att etablera sig i andra länder, och
              detta tillkännager riksdagen för regeringen.
            </item>
            <item xml:id="i-VhVzpAB1mihPHV9r9hJgeU">
              Riksdagen ställer sig bakom det som anförs i motionen om att
              Sverige i de pågående förhandlingarna om Storbritanniens utträde
              ur EU ska vara pådrivande för att så mycket som möjligt av frihandelsförhållandet
              parterna emellan består tillika värna om de fyra fria rörligheterna,
              och detta tillkännager riksdagen för regeringen.
            </item>
            <item xml:id="i-MZ8MSKSeHpmBkq24R444wR">
              Riksdagen ställer sig bakom det som anförs i motionen om att
              Sverige bör utveckla en handelsstrategi som beaktar såväl import
              och export som delar av en utvecklad handel och tillkännager detta
              för regeringen.
            </item>
            <item xml:id="i-EAeay9q9x1DhPJyreuriEx">
              Riksdagen ställer sig bakom det som anförs i motionen om att
              Sveriges handelskraft förutsätter gynnsamma näringsvillkor och
              internationellt konkurrenskraftiga skattenivåer och tillkännager
              detta för regeringen.
            </item>
            <item xml:id="i-6iGRezS6yeRh31cjZ3o3jk">
              Riksdagen ställer sig bakom det som anförs i motionen om att
              Sverige ska verka för att minska tull och andra handelshinder
              för miljövänlig energiteknik, såsom solceller, och tillkännager
              detta för regeringen.
            </item>
          </list>
        </div>
        <div xml:id="i-J2UkSmes6D7dvDGaLMgEVm" type="motContent">
          <head xml:id="i-4UXA2a5rm9SsLMZoqWVuJn" type="h1">
            Handel utvecklar världen
          </head>
          <p xml:id="i-7NmjTFi4GqZfvhFaX1WD7Y">
            Sverige är ett starkt handelsberoende land. Export är beroende
            av import och därför är ökad frihandel i världen prioriterad då
            den utvecklar kompetens över gränserna. För Sveriges och Europas
            del är detta särskilt angeläget då 80 procent av tillväxten nu
            sker utanför Europa. Att en vara exporteras från Sverige betyder
            de facto inte att den är enbart svensk. Så mycket som 40 procent
            av exporten från tillverkningsindustrin har i själva verket producerats
            i andra länder. Därför blir det alltför begränsat att enbart tala
            om en exportstrategi – Sverige behöver en handelsstrategi som
            beaktar såväl import som export och delar av en utvecklad handel.
          </p>
          <p xml:id="i-XXWJ7bkTSVEffmV68YZ3iE">
            Sveriges samlade varu- och tjänsteexport uppgick 2016 till nästan
            2 000 miljarder kronor. I statsbudgeten för 2017 avsätts under
            posten ”Exportfrämjande verksamhet” 362 miljoner kronor. Det innebär
            att de offentliga insatserna utgör endast dryga 0,1 promille av
            det samlade exportvärdet. Därför är det viktigare att tala om
            till vad och hur de offentliga resurserna används, än vilka belopp
            det handlar om.
          </p>
          <p xml:id="i-K76GNjXg249H7ddV53WqBq">
            Regeringens initiativ för exportfrämjande åtgärder, Team Sweden,
            saknar tydlig funktion, organisation, mandat och mål. Regeringen
            bör utveckla en tydlig och framåtriktad handels- och exportstrategi
            för Sverige.
          </p>
          <p xml:id="i-E1DFfV5iZKmEvhnk1GXPJE">
            De kreativa näringarna hör till de snabbast växande och är viktiga
            branscher för exporten, jobben och bilden av Sverige utomlands.
            Inom dessa växer nya viktiga exportbranscher raskt fram, särskilt
            inom den snabbt växande tjänstesektorn där digitala tjänster kring
            den traditionella industrin blivit allt viktigare. Eftersom resultatet
            av investeringar i kunskap är immateriella värden är det också
            viktigt att skyddet för dessa också upprätthålls för att säkerställa
            internationell attraktionskraft. Staten måste i högre utsträckning
            se på de kreativa näringarnas exportpotential vilken genererar
            jobb och skatteinkomster och skapar en positiv bild av landet.
          </p>
          <head xml:id="i-7n3TkJfNXfrMyP6223m183" type="h2">
            Frihandelsavtal
          </head>
          <p xml:id="i-NfU9yEcQHTjZyasNLKkKwX">
            EU:s förmåga att förhandla frihandelsavtal behöver ses över och
            förbättras. Det är inte rimligt att regionparlament inom nationalstater
            ska kunna ha vetorätt när Europeiska unionen sluter avtal med
            andra nationer eller nationsförbund. För att den gemensamma handelspolitiken
            ska bli effektiv måste ratificeringen av handelsavtalen ske samlat
            och gemensamt i en fungerande beslutsprocess. Som frihandelsvänlig
            nation bör Sverige där vara i främsta ledet med tidig ratificering
            vilket dessvärre inte varit fallet i ett antal fall där Kanada
            och Sydkorea tyvärr utgör främsta exempel.
          </p>
          <p xml:id="i-4xG9ahYsNj1VWqbkUf8xWj">
            Den tilltagande benägenheten från Sveriges sida att vilja baka
            in för mycket av detaljerad policy i handelsavtalen riskerar snarare
            att försvåra och försena möjligheterna att dessa ska kunna genomföras
            på bästa sätt. Sammantaget innebär det i praktiken sämre möjligheter
            att påverka innehållen i dess väsentligaste delar.
          </p>
          <head xml:id="i-UGaJ5dXZrPiiheFFLMvw8d" type="h2">
            Frihandelsavtal mellan EU och USA (TTIP)
          </head>
          <p xml:id="i-QirTPxRUqKWCcjSb5CXS3k">
            Vi menar att Sverige ska vara en drivande kraft för att förhandlingarna
            med USA om frihandelsavtalet TTIP ska kunna återupptas så snart
            som möjligt, vilket är viktigt för företag, jobb och tillväxt
            i Sverige. Sverige är den största utländska investeraren i USA
            per capita, och således har vårt land ett offensivt intresse i
            TTIP-förhandlingarna av att också säkerställa ett effektivt system
            med rationell hantering av investeringstvister. EU:s frihandelsavtal
            med Sydkorea och Kanada som träffades under alliansregeringens
            tid är två exempel där Sverige bidrog till att öka handeln med
            vår omvärld samtidigt som banden till specifika länder stärktes.
            Sverige bör även fortsatt fokusera på specifika länder i enlighet
            med den så kallade länderlistan som upprättats. Här kan Sverige
            ligga i framkant för nya marknader som håller på att öppnas upp
            och bidra med kunskap och expertis i syfte att bygga upp landet
            samtidigt som vi kan exportera frihetliga demokratiska värderingar.
            Väl fungerande tvistlösningsmekanismer mellan stater och investerande
            företag hör till handelsavtalens grundfundament och är till för
            situationer då investerare anser sig ha blivit diskriminerade
            eller på annat sätt oskäligt behandlade av en stat. Vanligast
            är att skiljeförfarandet används för att lösa tvisten eftersom
            det erbjuder en neutral arena jämfört med om den skulle hanteras
            i det aktuella landets domstolsväsen. Den vanligaste modellen
            har hittills varit ISDS (Investor–State Dispute Settlements) som
            fungerat väl och utgjort ett självklart och nödvändigt skydd för
            båda parter. Förslag om nya alternativa tvistelösningsmodeller
            har uppkommit, vilka dock tenderar att göra det både dyrare och
            krångligare för företagen att skydda sina investeringar. För att
            skydda svenska företags rättigheter och möjligheter att delta
            på internationella marknader är det därför viktigt att Sverige
            verkar för att det i bi- och plurilaterala handelsavtal skapas
            funktionella och effektiva tvistlösningsmekanismer som underlättar
            för små och medelstora företag att etablera sig i andra länder.
          </p>
          <head xml:id="i-WbU8oc3nzSU8g9jaLmVw5g" type="h2">
            Öppna marknader
          </head>
          <p xml:id="i-2FqQFrC3M2rkznx8Tni3NW">
            Protektionism är ett av de största hoten mot en väl fungerande
            världshandel. Protektionism är även ett av de största hoten mot
            svensk export. I ett exportberoende land som Sverige hotas den
            inhemska tillväxten om marknaderna sluts och etablerade handelspartners
            alltmer drar sig undan från yttre konkurrens.
          </p>
          <p xml:id="i-8cQCjZVvqoqBcjJegqGqo1">
            Sedan 2008 ökar protektionismen i världen. Kampen mot protektionism
            och för ökad frihandel är och måste vara Sveriges viktigaste mission
            i handelspolitiken. Och protektionismen tar sig flera uttryck.
            Den finns inom EU och i delar av resten av världen. Den inre marknaden
            måste utvecklas inom EU där tjänstedirektivet breddas och omfatta
            ökad rörlighet inom flera sektorer såsom digitala tjänster och
            varor.
          </p>
          <head xml:id="i-WeeJ7aH8uZxpEFSyMUdtuY" type="h2">
            Brexit
          </head>
          <p xml:id="i-E2yorFArVUasDARhRuZ2jF">
            Efter resultatet i den brittiska folkomröstningen om Storbritanniens
            utträde ur EU har nu förhandlingarna mellan parterna tagit sin
            början. Då Storbritannien sedan länge är en viktig marknad och
            frihandelsvän till Sverige är det brittiska utträdet ur den europeiska
            unionen på många sätt olyckligt. I förhandlingarna om relationen
            mellan EU och Storbritannien efter utträdet måste ambitionen vara
            att få till stånd mesta möjliga av frihandelsvillkor med Storbritannien
            vilket vore av godo för unionen i stort och Sverige i synnerhet.
            Begränsande handelshinder såsom tullar, kvoter och standardiseringar
            måste i största möjliga mån undvikas.
          </p>
          <p xml:id="i-Et4ECQJi5vTteUNAGUB98K">
            Betydelsen av de fyra fria rörligheterna mellan Sverige och Storbritannien
            får inte underskattas. Då framför allt tjänstehandeln mellan Sverige
            och Storbritannien är ytterst betydelsefull för båda nationerna
            är möjligheterna för människor att flytta sig över gränserna helt
            avgörande. Det finns förutsättningar för tjänsteexport av välfärdstjänster,
            som till exempel hälso- och sjukvård. Detta bör bejakas och utvecklas.
          </p>
          <head xml:id="i-GDZHs1vN2Jpxes8U85c5hE" type="h2">
            Exportcheckar och upphandling av exportrådgivning
          </head>
          <p xml:id="i-VNuThdeG3tNuTVTSYczwbG">
            Små och medelstora företag är näringslivets drivhus. Det är de
            som växer mest, och det är där potentialen är störst att utveckla
            framtidens jobb. Ju fortare dessa företag kommer ut på en internationell
            marknad, desto större möjligheter har de att växa och därmed generera
            arbete åt fler människor. Alla affärer börjar lokalt, och därför
            bör även exportrådgivningsinsatserna vara lokalt och regionalt
            tillgängliga.
          </p>
          <p xml:id="i-2dkuRZTxq4d4RjnS9UjfpP">
            Det finns många aktörer runt om i landet som äger kunskap och
            erfarenhet av internationell handel. Den kapaciteten måste tas
            tillvara. Företag och handelskamrar med gedigen kompetens är en
            resurs som står till buds och som bör vara grundpelare för nationell
            exportrådgivning, vilket ger möjlighet för mindre företag med
            internationell erfarenhet att bidra. För att säkerställa kvaliteten
            på rådgivningstjänsterna bör en auktorisering av dessa aktörer
            komma till stånd så att deras tjänster sedermera kan upphandlas.
            Genom att öppna upp för fler aktörer på marknaden kan Business
            Sweden i ökad utsträckning fokusera sina insatser på främjandeverksamheten.
          </p>
          <p xml:id="i-QR5i4LU7KnJKcZmZEDw6A7">
            Stora bolag klarar sig ofta väl på egen hand i internationella
            affärer och ibland med stöd från Svensk Exportkredit och Exportkreditnämnden.
            Däremot ser behoven annorlunda ut för mindre bolag. Bristande
            erfarenhet, nätverk och kapital är exempel på resurser där mindre
            bolag behöver förstärkning. En modell med exportcheckar för småföretagare
            med ett specifikt belopp per företag, vilket matchas med exempelvis
            femtio procents egen insats från företaget, skulle kunna användas
            för att köpa exporttjänster av Business Sweden eller andra aktörer
            på marknaden. Exportcheckar skulle kunna ge dessa företag möjlighet
            att utifrån sina behov och förutsättningar skapa individuellt
            anpassade lösningar för att komma ut på exportmarknaderna.
          </p>
          <head xml:id="i-2RdWCo2xZMQdBkwaWqCfMy" type="h2">
            Kosmopoliter ger möjlighet till ökad handel
          </head>
          <p xml:id="i-DLjYxGmBxs8LCbmoGCJtZq">
            Vi lever idag i en alltmer globaliserad värld där länder kopplas
            tätare samman via handel, resor och utbyten av idéer. Sverige
            är dessutom ett av världens allra mest handelsberoende länder.
            Mot denna bakgrund är det hög tid att vi i Sverige på allvar börjar
            ta tillvara de resurser i form av språkkunskaper, kulturell kännedom
            och nätverk som utrikes födda tar med sig hit.
          </p>
          <p xml:id="i-17eoXaaMfemkF8cytzkybN">
            Att skapa värdefulla kopplingar mellan svenska företag och nya
            svenskar är tanken bakom Projekt Kosmopolit som alliansregeringen
            stödde. Företagare födda utomlands besitter goda kunskaper om
            affärskultur, politik, språk och religion i sina forna hemländer.
            De har särskilt goda förutsättningar att bedriva handel över gränserna
            och kan dessutom vara vägvisare för andra svenska företagare.
          </p>
          <p xml:id="i-BcpgMDmmpTPQ7AVMaasr6N">
            Att knyta kontakter mellan svenska exportföretag och nyanlända
            till Sverige är värdefullt av många skäl. Det är en utmaning för
            många med invandrarbakgrund att komma in på den svenska arbetsmarknaden.
            Särskilt tufft är det om man är helt ny i Sverige. Men ett projekt
            som Kosmopolit handlar minst lika mycket om de stora vinster det
            innebär för de företag som kan dra nytta av nyanländas särskilda
            kompetenser.
          </p>
          <p xml:id="i-q1fdisau3bRmB7jDcWXPX">
            En studie har följt mångfaldens betydelse för 7 000 svenska företag
            under tio års tid och kommit fram till att de företag som är bäst
            på att ta tillvara utländsk kompetens också väsentligt stärker
            sin export och import. Ser man till hela exporten i Sverige och
            inte bara enskilda företag, kan man också se att en ökning av
            andelen utrikes födda i arbetskraften med en procentenhet i genomsnitt
            ökar exporten med nio procent. För att svenska företag bättre
            ska nå framgång i den internationella konkurrensen om kunder,
            krävs att man tar tillvara de resurser som finns bara på armlängds
            avstånd.
          </p>
          <head xml:id="i-VmUzdjDZkAz9PsoUWWXVHY" type="h2">
            FN-upphandling
          </head>
          <p xml:id="i-RqjS1h92e6rgZ21PLH3KJu">
            Globalt upphandlade FN under 2014 varor och tjänster för 150
            miljarder kronor, varav endast 0,16 procent upphandlades från
            Sverige. Något som vida understiger vår andel av FN:s budget.
            Upphandlingar görs för alla typer av varor och tjänster. En stor
            andel av denna upphandling är kopplad till humanitära insatser
            samt till läkemedel och medicinska varor.
          </p>
          <p xml:id="i-EBwkYZZSJeW7i2pSdM7Jbg">
            Merparten av FN-upphandlingarna utlyses via den gemensamma portalen
            United Nations Global Marketplace (UNGM, www.ungm.org), till vilken
            ett tjugotal FN-organ är anslutna. För att kunna lägga anbud måste
            företag först registrera sig online. Möjlighet finns därefter
            att göra sökningar efter aktuella upphandlingar alternativt lägga
            in s.k. tender alerts, som skräddarsys efter företagets intresseområden.
          </p>
          <p xml:id="i-PsgBKdCH5sJNm8jeTC68EK">
            I nuläget levererar Sverige främst medicinsk utrustning och laboratorieutrustning,
            fordon samt utbildnings- och städmaterial. På tjänstesidan levererar
            Sverige tjänster inom administration, bygg &amp; ingenjör och
            transport. Den största mottagaren av svenska varor och tjänster
            är FN:s barnfond Unicef.
          </p>
          <p xml:id="i-UU6CemTBDiZmjXzAeQPLXb">
            Sverige är en stor bidragsgivare, men hittills har väldigt få
            svenska företag varit med i upphandlingarna. De som haft rätt
            förutsättningar har dock gjort intressanta affärer. Många handelskamrar
            har genom åren byggt kompetens- och resurscentrum för svenska
            företag som vill introduceras och börja sälja till FN. Den utmaning
            som Sverige står inför är mångfasetterad och handlar om att bidra
            till att skapa förutsättningar för svenska företag att delta i,
            och konkurrera på en jämn spelplan om, internationella upphandlingar.
          </p>
          <head xml:id="i-Ss2kyh7rm8UxC3YesDsppF" type="h2">
            Kreativa näringar
          </head>
          <p xml:id="i-T2jNyUPXuFXwacUsyQNDH">
            De kreativa näringarna är en av de snabbast växande industrierna
            och en stor tillgång för Sverige. Kreativa näringar består av
            alltifrån musik, film och litteratur till mode och design. Bland
            annat visar Tillväxtverket att musikbranschen har en högre tillväxt
            än Sverige i stort med stor exportpotential. En huvuduppgift för
            den ekonomiska politiken är att stärka förutsättningarna för att
            nya jobb ska växa fram. I detta arbete är inte minst de kreativa
            näringarna av stor betydelse, med företag inom bland annat mode,
            musik och app- och dataspelsutveckling.
          </p>
          <p xml:id="i-F86wdHHSiwA8nW7sbDwepw">
            Kulturen är en självklar del av berättelsen om Sverige och är
            en betydelsefull arena för att bygga förtroende och väcka intresse
            och nyfikenhet. Den svenska kulturen hjälper till att skapa kontaktytor
            och exponering för enskilda utövare. 2016 genomförde Svenska institutet
            56 evenemang inom kulturområdet. Moderaterna är övertygade om
            att arbetet med att inkludera kulturen i marknadsföringen av exportlandet
            Sverige kan utvecklas ytterligare och vill initiera en utredning
            hur staten kan underlätta för internationell spridning av kultur.
          </p>
          <p xml:id="i-ERd9FER9c6SMrgKJmJGoqB">
            Totalt omsätter de kreativa näringarna ca 458 miljarder kronor
            per år, och de stod 2014 för drygt 4 procent av BNP. Nästan 200
            000 personer är anställda inom de kulturella och kreativa näringarna
            i Sverige, vilket kan jämföras med fordonsindustrins cirka 120
            000 anställda. Hela 148 000 företag är verksamma inom området
            och antalet företag ökade dessutom med, i genomsnitt, drygt 3,3
            procent per år mellan 2007 och 2014. För att öka de kreativa näringarnas
            bidrag till samhället bör man ytterligare förstärka exportinsatserna
            inom de kreativa näringarna.
          </p>
          <head xml:id="i-AAqugi83ArfUUQbRxi3Ki5" type="h2">
            Export av miljövänlig energiteknik
          </head>
          <p xml:id="i-9MQiK5cCfrWnPKiHAdKwhw">
            Tillgång till effektiv ren energi och rena teknologier är på
            sikt avgörande nyckelfaktorer för världens hållbara utveckling.
            Svensk ren teknologi håller hög klass och har potential att nå
            internationellt ledande framgång. Det blir en möjlighet för Sverige
            att tillhandahålla nya jobb och företag samtidigt som vi bidrar
            till en bättre miljö med mindre CO2-utsläpp och ökad frihandel.
            Det gäller den inhemska svenska energiproduktionens exportmöjligheter
            av koldioxidfri el såväl som miljövänlig energiteknik. Här behövs
            insatser på flera plan för att stimulera exportmöjligheterna men
            också för att motverka de vanligt förekommande handelshindren
            såsom höga tullar på ny miljövänlig energiteknik. Solceller är
            ett tydligt exempel som ofta är föremål för dessa hinder, vilket
            innebär att den önskvärda globala teknikspridningen går långsamt,
            samtidigt som den blir förbehållen länder som kommit långt i utvecklingen.
            Den blir således inte tillgänglig för människor i tätbefolkade
            regioner där emissioner är ett allvarligt vardagsproblem.
          </p>
        </div>
        <div xml:id="i-T4r4T7hkoFURhV6ZEZL2NH" type="motSignatures">
          <list xml:id="i-PUirwWcYgkS8LAmo9475Ha">
            <item xml:id="i-9vCWxUzZrrwBckJgnCc65Z">
              Lars Hjälmered (M)
            </item>
            <item xml:id="i-6JojnUDVZ8aBSUY87f12Es">
              Hans Rothenberg (M)
            </item>
            <item xml:id="i-EFjqgPaRFkWDyFzuByuLS">
              Hanif Bali (M)
            </item>
            <item xml:id="i-MLFm4v3xj2EcB39gNXEhAA">
              Ann-Charlotte Hammar Johnsson (M)
            </item>
            <item xml:id="i-R2fREYFkZeJYnRd26dM5Zh">
              Sofia Fölster (M)
            </item>
          </list>
        </div>
      </div>
    </body>
  </text>
</TEI>
