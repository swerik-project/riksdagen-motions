<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00397">
  <teiHeader>
    <fileDesc>
      <titleStmt>
        <title>Landsortens bas- och exportindustris och besöksnärings behov av transporter</title>
        <author corresp="i-CUvgh8FbAS51NxDGz1KFL7 i-TyiLHdkXMMBBWN3zcwj3DS">av Anders Ahlgren och Erik A Eriksson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Landsortens bas- och exportindustris och besöksnärings behov av transporter</title>
          <idno type="rdwebb">H102T397</idno>
          <rs type="number">T397</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T397/text</ref>
          <ref type="dokument_url_html">http://data.riksdagen.se/dokument/H102T397</ref>
          <ref type="dokumentstatus_url_xml">http://data.riksdagen.se/dokumentstatus/H102T397</ref>
          <ref type="doc">http://data.riksdagen.se/fil/4602A1FD-216C-469A-82FA-7D499FE53C07</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CUvgh8FbAS51NxDGz1KFL7</idno>
            <name>Anders Ahlgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-TyiLHdkXMMBBWN3zcwj3DS</idno>
            <name>Erik A Eriksson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M1H5Ssm9cnuXggDpcL83vs" type="signed"/>
        <correspContext corresp="i-M1H5Ssm9cnuXggDpcL83vs">
          <note type="signatory" corresp="i-CUvgh8FbAS51NxDGz1KFL7"/>
          <note type="signatory" corresp="i-TyiLHdkXMMBBWN3zcwj3DS"/>
        </correspContext>
        <correspAction xml:id="i-J9GeJ31ReqLFmpnBnVctkF" type="numbering">
          <date when="2013-10-07"/>
        </correspAction>
        <correspAction xml:id="i-Sgehnan8B8MsoZPtiwAXzD" type="submission">
          <date when="2013-10-04"/>
        </correspAction>
        <correspAction xml:id="i-VAAXuLXe6yQLVjRtfBzwfE" type="transfer">
          <date when="2013-10-01"/>
        </correspAction>
        <correspAction xml:id="i-9yrUpWeppsJXBi7BYFxGuV" type="assigned"/>
        <correspContext corresp="i-9yrUpWeppsJXBi7BYFxGuV">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-N5bfEfZ1V681HXZXu2h25R" type="motHeader"/>
      <div xml:id="i-RTgQ5UJqpgStZGnVrLVkfQ" type="motBody">
        <div xml:id="i-65WzBr353o7GM6WLd6D1AJ" type="motProposal" subtype="förslag">
          <head xml:id="i-z1wM5pjnF35nrkY3s5exk">
            Förslag till riksdagsbeslut
          </head>
          <p xml:id="i-KiNw7uixrSgygoNk1ZtdR5">
            Riksdagen tillkännager för regeringen som sin mening vad som
            anförs i motionen om behovet av att ta fram beräkningssätt som
            inte automatiskt prioriterar bort landsortens exportindustris
            och besöksnärings behov av transporter till förmån för utveckling
            av befintliga befolkningscentrum.
          </p>
        </div>
        <div xml:id="i-Smz6YoNX4DAnDKn3do1Hm5" type="motContent">
          <head xml:id="i-3Tt8gxE5xoRdKCAR8oj4rW" type="h1">
            Motivering
          </head>
          <p xml:id="i-UQ7Npmxu38jnX5bDGFQmfX">
            Det är få frågor som engagerar så många invånare, företagare,
            medier och politiker som infrastrukturfrågor. Infrastrukturens
            betydelse för den regionala utvecklingen kan inte nog poängteras.
            Bra infrastruktur lägger grunden för ett framgångsrikt näringsliv
            och en bygd som utvecklas.
          </p>
          <p xml:id="i-T7HVMt2BJhQDAmrdYbZfP6">
            Därför tycker vi att det är glädjande att regeringen tagit initiativ
            till en ny planperiod som stäcker sig så lång fram i tiden som
            2024. Förslaget omspänner mer än 200 miljarder kr mer än den som
            den socialdemokratiska regeringen presenterade 2004. Därtill kan
            förväntas en medfinansiering på 100–200 miljarder kr.
          </p>
          <p xml:id="i-47TuHMKDsyKfr2vDB4S9g4">
            Med detta som utgångspunkt vill vi lyfta fram ett resonemang
            när det gäller godstrafiken på järnväg och behovet av ökad tillgänglighet
            till stora besöksmål i Sverige.
          </p>
          <p xml:id="i-V5KCQhVTT4bT9GPL9wirLC">
            Näringslivet välkomnar att betydelsen av effektiva och robusta
            godsstråk i Sverige med internationella kopplingar till Europa
            ges en stark fokusering.
          </p>
          <p xml:id="i-WeA8y56NGnAaMvBV5vHD78">
            Det är väl naturligt eftersom alla pratar om Sveriges stora exportberoende.
          </p>
          <p xml:id="i-MKhbbhv7By8smEfJbL9n3j">
            Men är det verkligen så vi prioriterar?
          </p>
          <p xml:id="i-T8V8qZKNmQZBank33zVX2f">
            Låt oss ge ett exempel från Mellansverige:
          </p>
          <table xml:id="i-2zXZsj8mzRVJVVtY1aJrzr">
            <row xml:id="i-TQjJheUbRkLaYhZSwR2m6Q">
              <cell>
                Korsnäs
              </cell>
              <cell>
                Sandvik
              </cell>
              <cell>
                Ovako
              </cell>
              <cell>
                Stora Enso
              </cell>
            </row>
            <row xml:id="i-QRVgx9oYvB3cxcdekHKqFh">
              <cell>
                Trätåg AB
              </cell>
              <cell>
                SSAB
              </cell>
              <cell>
                Outokumpo
              </cell>
              <cell>
                Kvarnsveden
              </cell>
            </row>
            <row xml:id="i-KK692rZ28pZZUWcUkkQgUe">
              <cell>
                Ejendals
              </cell>
              <cell>
                Ericsson
              </cell>
              <cell>
                Clas Ohlson
              </cell>
              <cell>
                Arctic Paper
              </cell>
            </row>
            <row xml:id="i-7sS2grgrLR5Dj82ecMmDGo">
              <cell>
                ABB
              </cell>
              <cell>
                Spendrups
              </cell>
              <cell>
                Metso
              </cell>
              <cell>
                Tomoku Hus
              </cell>
            </row>
            <row xml:id="i-6RGW8BMdLpqKJ8i2S8bc43">
              <cell>
                Wasa Knäck
              </cell>
              <cell>
                Billerud
              </cell>
              <cell>
                Dooria
              </cell>
              <cell>
                Kopparbergs
              </cell>
            </row>
            <row xml:id="i-CBrhba2WfBYsYXEKrjkK3h">
              <cell>
                Bergkvist
              </cell>
              <cell>
                FM Mattson
              </cell>
              <cell>
                Åkerströms
              </cell>
              <cell>
                Bergvik Skog
              </cell>
            </row>
          </table>
          <p xml:id="i-9R53Nr8dJfKNvAPxvGXNDG">
            Dessa företag har alla det gemensamt att de är beroende av järnvägen
            och ligger utmed eller i anslutning till Bergslagsbanan. Ett godsstråk
            från Gävle/Storvik via Falun/Borlänge, Hällefors, Kil, väster
            om Vänern till Göteborgs hamn.
          </p>
          <p xml:id="i-Xw8VGquX7FFWmV47dwR4Ka">
            Tillsammans svarar de för över 40 % av svensk industris exportvärde
            och är alla beroende av att komma till eller från hamn och främst
            då Göteborg.
          </p>
          <p xml:id="i-Fj3fbaAVVGLva7TqdiBR8d">
            Till denna lista kan sedan läggas den stora godsmängd vi kan
            förvänta oss när Botniabanan och Inlandsbanans godsflöden ökar,
            eller vart skall gods från Norrland ta vägen? Sträckan är också
            under många år utpekad som ett av tre prioriterade stråk av Näringslivets
            Transportråd.
          </p>
          <p xml:id="i-WzPt7bknx1R5ZzedkiFsaC">
            Men då är det väl ingen tvekan om att godsstråk är prioriterade,
            eftersom exportindustrin har så stor betydelse för Sveriges ekonomiska
            utveckling?
          </p>
          <p xml:id="i-REXz9g9FhQ2uwrY1N7VKRa">
            Vi vill ge ytterligare ett exempel på ett område som har allt
            större påverkan på svensk ekonomi. Det handlar om besöksnäringen
            som svarar för ett exportvärde som passerat 100 miljarder kronor.
            En näring som av allt fler betraktas som en ny basnäring. Som
            exempel vill vi lyfta fram norra Europas största friluftsområde
            – Sälen – Trysil – Idre – Engerdal.
          </p>
          <p xml:id="i-D1axYkKipbRP6c4Q675txd">
            Ett område som i dag har över 4,3 miljoner övernattningar. Men
            det är ett område med väldigt begränsad tillgänglighet. Restid
            i egen bil är i genomsnitt 6–7 timmar. Då förstår var och en att
            det inte går att locka till sig nya besökare från platser som
            har ännu längre restid. Det innebär att det är angeläget att hitta
            lösningar som ger nya kundgrupper helt andra förutsättningar att
            nå området för att det skall kunna fortsätta växa.
          </p>
          <p xml:id="i-9U9vnRqKHTgZxDETCKhUps">
            Med en utbyggnad av befintlig flygplats till att bli en internationell
            charterflygplats finns förutsättningar att inom 2 timmar nå en
            marknad på 200 miljoner människor. De 365 besöksnäringsföretagen
            i det svensk-norska området kommer själva att svara för driften.
            Sammantaget beräknar man kunna skapa 1 500–2 000 nya jobb bara
            på svenska sidan. Då finns det en tvekan om att ökad tillgänglighet
            till attraktiva besöksmål är prioriterat, eftersom besöksnäringen
            bidrar så positivt till svensk ekonomi.
          </p>
          <p xml:id="i-DEcP2YbgcjFKLGpdcxveHW">
            När planeringsprocessen väl är i gång arbetar Trafikverket med
            att ta fram jämförande kalkyler. Allt för att man skall kunna
            jämföra olika objekt med varandra i den kommande prioriteringen.
            Begreppet netto-nuvärdeskvot eller samhällsekonomisk kalkyl är
            välkänt och dessa kalkyler ger olika användare av infrastrukturen
            olika värden. Mest prioriteras persontransporter. Därefter kommer
            gods och slutligen regional utveckling (dit satsningar inom besöksnäringen
            oftast räknas) som nästan inte alls påverkar utfallet i kalkylen.
          </p>
          <p xml:id="i-QM9pT92Wvqs7JM1aBi6T6C">
            Slutsatsen är att man redan från början förminskar godstransporternas
            möjligheter att hävda sig i fördelningen av medel för utveckling
            av nödvändig infrastruktur.
          </p>
          <p xml:id="i-NUm6KRBBgHF9ghtefHYkcK">
            När det gäller insatser för att stödja regional utveckling har
            den ett ännu sämre utgångsläge. Detta sätt att sortera prioriteringarna
            ger alltid befintliga befolkningscentrum ett försprång i förhållande
            till att utveckla näringslivets behov av transporter eller att
            främja utveckling av helt nya geografiska satsningar. Satsningar
            som kanske främst handlar om att utveckla intressanta besöksmål.
          </p>
          <p xml:id="i-BwXtrTEwAzcCrv7uRcMgPX">
            Vad är skälet till detta? Tror man inte på näringslivets förmåga
            och behov av ökad kapacitet? För det kan väl inte vara så att
            det finns något samband med att många av företagen har sin verksamhet
            förlagd till landsbygden och orter utanför de stora befolkningskoncentrationerna?
          </p>
          <p xml:id="i-N5b3mkKJv8YkMUonPjuBsn">
            Vår uppfattning är att det är politikens roll att aktivt arbeta
            med samhällets utveckling. Dessa viktiga ställningstaganden kan
            aldrig överlåtas till en teknisk kalkyl som via en enkel sortering
            i Excel slår bort viktiga strategiska insatser för såväl bas-
            och exportindustrin som besöksnäringen.
          </p>
          <p xml:id="i-GkZLhU6PmBLYkt8WzeUTSQ">
            Vi välkomnar därför det som sägs i den infrastrukturproposition
            som riksdagen antog i december 2012, där det tydligt lyfts fram
            att strategiska stråk och noder bör vara vägledande för framtida
            prioriteringar av satsningar på infrastruktur för godstrafiken.
            Vi är också glada att frågan om ökad tillgänglighet för attraktiva
            besöksmål lyfts fram i förslaget.
          </p>
          <p xml:id="i-MvdaeUWkEUJYC9b3LaPeHs">
            Så nu ser vi fram emot hur detta får genomslag vid framtagning
            av framtida infrastrukturplaner.
          </p>
        </div>
        <div xml:id="i-VBsTV1BEejysv3nJAyA2pY" type="motSignatures">
          <list xml:id="i-MaXYuWtbyt7VBP3seEb9wk">
            <item xml:id="i-L6ruQkSWBsdP51nTqRB5gm">
              Anders Ahlgren (C)
            </item>
            <item xml:id="i-CL8x9VG6MFDXpRqa1bYDwt">
              Erik A Eriksson (C)
            </item>
          </list>
        </div>
      </div>
    </body>
  </text>
</TEI>
