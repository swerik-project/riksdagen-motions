<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KU-00220">
  <teiHeader>
    <fileDesc>
      <titleStmt>
        <title>Samvetsfrihet</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samvetsfrihet</title>
          <idno type="rdwebb">H002K220</idno>
          <rs type="number">K220</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H002K220/text</ref>
          <ref type="dokument_url_html">http://data.riksdagen.se/dokument/H002K220</ref>
          <ref type="dokumentstatus_url_xml">http://data.riksdagen.se/dokumentstatus/H002K220</ref>
          <ref type="doc">http://data.riksdagen.se/fil/21C3B323-360B-428B-8912-B70C65DF4A36</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LNUb9QBDvbJxSsYPQSoCGp" type="signed"/>
        <correspContext corresp="i-LNUb9QBDvbJxSsYPQSoCGp">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-9nQE7ZrFsvHavWBj2HAoW4" type="numbering">
          <date when="2012-10-02"/>
        </correspAction>
        <correspAction xml:id="i-Gx668p4bMegV3LHfwRD3RC" type="submission">
          <date when="2012-10-01"/>
        </correspAction>
        <correspAction xml:id="i-EDWyqcSrKTesy7hnG7sEo3" type="transfer">
          <date when="2012-10-01"/>
        </correspAction>
        <correspAction xml:id="i-3g6TXbfGF3TkKuRFadRtEi" type="assigned"/>
        <correspContext corresp="i-3g6TXbfGF3TkKuRFadRtEi">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Sb2qsEffj3EZrgbVdW8Pw5" type="motHeader"/>
      <div xml:id="i-58Ao7k34hNWGgi84aNiS58" type="motBody">
        <div xml:id="i-NP8VTdF4uRKpA8UCdQqN3S" type="motProposal" subtype="förslag">
          <head xml:id="i-8RJkkAMMNVHcLKp8mgAQtn">
            Förslag till riksdagsbeslut
          </head>
          <list xml:id="i-KB4nEuaSyab3u9n2oLKk7F" style="ol">
            <item xml:id="i-64kH4abhf2kmeiCk3uxds9">
              Riksdagen tillkännager för regeringen som sin mening vad som
              anförs i motionen om en samvetsklausul inom svensk sjukvård och
              högskoleutbildning.
            </item>
            <item xml:id="i-HZcdCEeV22xsZn8WvbDqFQ">
              Riksdagen tillkännager för regeringen som sin mening vad som
              anförs i motionen om att införliva samvetsfriheten i rättighetskatalogen
              i Sveriges grundlag.
            </item>
          </list>
        </div>
        <div xml:id="i-T8bNWEpX3eWJYBkrtvpTz7" type="motContent">
          <head xml:id="i-Lem8g6RpUmR7wbykP8CxKh" type="h1">
            Motivering
          </head>
          <p xml:id="i-CuUpSwvUdNY4iwBDZm9S7U">
            När Sverige gick med i EU blev den europeiska konventionen om
            skydd för de mänskliga rättigheterna och de grundläggande friheterna
            från 1950 del av svensk lag. I artikel 9 står följande om tankefrihet,
            samvetsfrihet och religionsfrihet:
          </p>
          <p xml:id="i-39DqWRhaEzWbrf28WKjTgB">
            Var och en har rätt till tankefrihet , samvetsfrihet och religionsfrihet;
            denna rätt innefattar frihet att byta religion eller tro och frihet
            att ensam eller i gemenskap med andra, offentligt eller enskilt,
            utöva sin religion eller tro genom gudstjänst, undervisning, sedvänjor
            och ritualer .
          </p>
          <p xml:id="i-HdHpEsr3EVcBFrt8LrS9f1">
            Även i FN:s allmänna förklaring om de mänskliga rättigheterna
            från 1948 omnämns följande om samvetsfrihet i artikel 18:
          </p>
          <p xml:id="i-PTggFqE6K7NfackAEb9Fi9">
            Var och en har rätt till tankefrihet, samvetsfrihet och religionsfrihet.
            Denna rätt innefattar frihet att byta religion och trosuppfattning
            och att, ensam eller i gemenskap med andra, offentligen eller
            enskilt, utöva sin religion eller trosuppfattning genom undervisning,
            andaktsutövning, gudstjänst och religiösa sedvänjor.
          </p>
          <p xml:id="i-RAbhkR6GU5k2r7CWykhqiy">
            Internationellt använder människorättsorganisationen Amnesty
            International sig av begreppet samvetsfånge för att beteckna de
            som frihetsberövas eller hindras från att uttrycka bl.a. rättigheterna
            i artikel 18. Samvetsfrihet däremot innebär att man genom hänvisning
            till samvetsskäl inte behöver utföra en viss uppgift. I länder
            med samvetsklausul tillvaratas kunnande och engagemang bland exempelvis
            sjukvårdspersonal, utan att tvinga de som hyser samvetsbetänkligheter
            kring svåra etiska frågor att delta i viss verksamhet. I Sverige
            har detta historiskt sett främst handlat om vapenvägrare. Under
            1800-talet dömdes hundratals unga män till böter, fängelse eller
            straffarbete, till följd av samvetsbetänkligheter och religiösa
            skäl. Det var först 1902 som en kunglig cirkulärskrivelse utfärdade
            att dessa samvetsömma i fortsättningen skulle användas för annat
            arbete vid förbandet. Denna praxis ledde sedan fram till vapenfri
            tjänst inom värnplikten, en lösning som idag betraktas som okontroversiell.
          </p>
          <p xml:id="i-7iZoDDpWbqogw6vuWxnGef">
            Samvetsbetänkligheter kring abort, insättandet av abortiv spiral,
            forskning som inbegriper celler från aborterade foster anses idag
            som kontroversiellt. Andra verksamheter som också kan upplevas
            stötande ur etiskt perspektiv är vissa djurförsök och transplantationer
            av djurorgan till människor.
          </p>
          <p xml:id="i-JGHLaANVCP2FpPMfLYgXVq">
            När sjukvårdspersonal på kvinnokliniken vid Mälarsjukhuset tog
            illa vid sig då en kvinna aborterade flickor, begärde verksamhetschefen
            besked från Socialstyrelsen om personalen kunde vägra att berätta
            om det väntade barnets kön, för att inte behöva medverka till
            könsselektiva aborter. Socialstyrelsen meddelade att något sådant
            undantag inte kunde medges. Detta aktualiserar frågan om det är
            rimligt att tvinga svensk sjukvårdspersonal att abortera flickor
            av skälet att den gravida kvinnan eller hennes partner hellre
            vill ha en pojke.
          </p>
          <p xml:id="i-FqJD5RkF2ZrtexGzWNq1xK">
            Enligt en doktorsavhandling av Meta Lindström, där 224 gynekologer
            tillfrågades om möjligheten för dem att av samvetsskäl slippa
            delta i abortverksamheten, ansåg 64 % av de manliga och 46 % av
            de kvinnliga gynekologerna att det är rätt att gynekologer innehar
            rätten att av personliga skäl vägra medverka vid aborter. Detta
            visar på att många inom yrkesgruppen som utför aborter i Sverige
            anser att en samvetsklausul för gynekologer bör finnas.
          </p>
          <p xml:id="i-68dRFNbsH1NH484cGWQerZ">
            I Sverige har regeringen och riksdagen resonerat tvärtom och
            menat att dessa personer bör söka sig till andra yrken om de känner
            att de inte kan gå emot sitt samvete. När Samvetsklausulutredningen
            presenterade sitt förslag 1996, framkom emellertid att individuella
            lösningar ofta arbetades fram på berörda arbetsplatser. Det är
            inte heller sällsynt att man hör vårdpersonal hänvisa till en
            samvetsklausul som de tror existerar och som man därför följer.
            Trots att utredningen i betänkandet Samvetsklausul inom högskoleutbildningen,
            SOU 1994:84, inte ansåg det berättigat att införa en samvetsklausul
            inom utbildningsväsendet, förordades att studenter bör ges rätt
            att särskilt överklaga beslut om deltagande i obligatoriska utbildningsmoment
            till Överklagandenämnden för högskolan. Utredningen undersökte
            inte förutsättningarna för att införa en samvetsklausul inom arbetslivet.
            När frågan om organtransplantation utreddes fanns förslag om att
            införa en samvetsklausul inom berörd verksamhet, och ett antal
            remissinstanser förordade att en samvetsklausul för vårdpersonal
            skulle ge möjlighet att avstå från deltagande i transplantationsverksamhet
            med organ från aborterade foster men så blev emellertid inte fallet.
          </p>
          <p xml:id="i-WTEYBnU2M9SBwUHHkNUx4X">
            Europarådets parlament behandlade den 7 oktober 2010 en motion
            av en svensk riksdagsledamot som handlade om åberopade samvetsskäl
            och tillgången till lagstadgad vård och behandling inom hälso-
            och sjukvården. Motionären krävde att samvetsgrundad vägran att
            utföra vård, som är i enlighet med ett lands lagar, starkt skulle
            begränsas. I förslaget fanns krav på att ett register skulle inrättas
            dit vårdpersonal med samvetsbetänkligheter skulle rapporteras.
            Motionen syftade uttryckligen på kvinnors rätt till reproduktiv
            hälsa och i synnerhet på rätten att få abort utförd.
          </p>
          <p xml:id="i-Jjaf55ABzxXjq9KM3y3NPy">
            Europarådet gick emot motionen och i resolutionen som följde
            gick man i väsentliga stycken emot motionären och hävdade vårdpersonalens
            rätt till samvetsfrihet. I resolutionens första paragraf slås
            fast att ingen person, sjukhus eller institution ska tvingas att
            utföra eller medverka till abort, dödshjälp eller någon handling
            som kan orsaka döden för ett mänskligt foster eller embryo. Vidare
            innehåller resolutionen att ingen ska diskrimineras om man vägrar
            att medverka till något av detta.
          </p>
          <p xml:id="i-VFcdDRjZyXuvVKXAxVJoCx">
            I resolutionens fjärde paragraf slås fast att medlemsstaterna
            dels ska försäkra tillgången till vård och hälsa, dels upprätthålla
            respekten för tankefrihet, samvetsfrihet och religionsfrihet för
            vårdpersonalen. Europarådet föreslår därför att medlemsstaterna
            tar fram sakliga och klara riktlinjer som garanterar samvetsfriheten.
            Europarådet ger endast rekommendationer, men dess resolutioner
            är vägledande för Europadomstolens arbete. Jag anser att Sverige
            bör ha en lagstiftning som garanterar samvetsfrihet, främst inom
            sjukvården och högskoleutbildningen. Men frågan berör även huruvida
            Sverige ska tillämpa Europakonventionen, som redan är del av svensk
            lagstiftning. Därför bör det utredas hur ett införande av samvetsfriheten
            som en grundläggande mänsklig rättighet kan genomföras i den svenska
            regeringsformens rättighetskatalog. Regeringen bör snarast återkomma
            till riksdagen med ett förslag om hur en samvetsklausul inom sjukvården
            och högskoleutbildningen skulle kunna utformas. Utan detta finns
            det risk för att Europadomstolen anser att Sverige har förvägrat
            sina medborgare fundamentala rättigheter.
          </p>
        </div>
        <div xml:id="i-Uhojjd7S6KAQLFmbS5uwir" type="motSignatures">
          <list xml:id="i-PmdVg98YtHR8f47roUfFBQ">
            <item xml:id="i-BWsKWYVhRtiTv12xy1krC6">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
