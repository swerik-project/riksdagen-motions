<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00262">
  <teiHeader>
    <fileDesc>
      <titleStmt>
        <title>Utvisa kriminella utlänningar</title>
        <author corresp="i-NXkJirA9Eh3xDV8PPU3eVE i-FnfN9cA2cbqkM9kt541hzu">av Kent Ekeroth och Thoralf Alfsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvisa kriminella utlänningar</title>
          <idno type="rdwebb">H002Ju262</idno>
          <rs type="number">Ju262</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju262/text</ref>
          <ref type="dokument_url_html">http://data.riksdagen.se/dokument/H002Ju262</ref>
          <ref type="dokumentstatus_url_xml">http://data.riksdagen.se/dokumentstatus/H002Ju262</ref>
          <ref type="doc">http://data.riksdagen.se/fil/F797E503-FEEC-4E8E-A963-7BF6D7371DCF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-FnfN9cA2cbqkM9kt541hzu</idno>
            <name>Thoralf Alfsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KxQxZJJVGmmwgJL12wczyc" type="signed"/>
        <correspContext corresp="i-KxQxZJJVGmmwgJL12wczyc">
          <note type="signatory" corresp="i-NXkJirA9Eh3xDV8PPU3eVE"/>
          <note type="signatory" corresp="i-FnfN9cA2cbqkM9kt541hzu"/>
        </correspContext>
        <correspAction xml:id="i-L6nCPmKUMS1YkPobQ813kB" type="numbering">
          <date when="2012-10-04"/>
        </correspAction>
        <correspAction xml:id="i-SHvXyNvm1vrLcC7Ctezg52" type="submission">
          <date when="2012-10-03"/>
        </correspAction>
        <correspAction xml:id="i-LKr3TeLMSjcpu5FBBVGU1i" type="transfer">
          <date when="2012-10-03"/>
        </correspAction>
        <correspAction xml:id="i-GpXsmHdWH1r9wtC3a8zRXi" type="assigned"/>
        <correspContext corresp="i-GpXsmHdWH1r9wtC3a8zRXi">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-J71Htwdi7D9dmoW6FFwBxj" type="motHeader"/>
      <div xml:id="i-RhX12qwecRSAJvimKNZbSq" type="motBody">
        <div xml:id="i-7FkDKLmP3TKPNdzntegZ5w" type="motProposal" subtype="förslag">
          <head xml:id="i-BN5zRKM1dyZtYrHeCTKCTR">
            Förslag till riksdagsbeslut
          </head>
          <list xml:id="i-QbW792BeShu3KNf6Tk2Uhu" style="ol">
            <item xml:id="i-EwyHFsTz9dDHXRt8Y6JQc4">
              Riksdagen tillkännager för regeringen som sin mening vad som
              anförs i motionen om att frågan om utvisning ska bli en obligatorisk
              del för domstolen att pröva vid brottmål där den tilltalade innehar
              medborgarskap i ett annat land än Sverige eller är statslös. 1
            </item>
            <item xml:id="i-WBM6X7afsdiSGhP2ES96Wd">
              Riksdagen tillkännager för regeringen som sin mening vad som
              anförs i motionen om att det ska föreligga synnerligen starka
              skäl för att utvisning vid prövning i domstol inte ska utdömas
              i det fall där en utlänning döms för ett brott som kan medföra
              utvisning. 1
            </item>
            <item xml:id="i-SN7kJx2U5Xva896NRxiyur">
              Riksdagen tillkännager för regeringen som sin mening vad som
              anförs i motionen om att utvisning ska vara obligatorisk och på
              livstid i de fall där en utlänning dömts för brott mot liv och
              hälsa, brott mot frihet och frid, sexualbrott, narkotikabrott,
              stöld, rån och andra tillgreppsbrott, t.ex. mord, dråp, våldtäkt,
              rån, misshandel, grov misshandel, synnerligen grov misshandel,
              narkotikabrott, alla former av stöld, alla former av inbrott och
              annan jämförlig brottslighet samt vid dom för bedrägeri kopplat
              till sociala förmåner. För andra fall än ovanstående ska obligatorisk
              utvisning utdömas om det rör sig om upprepad brottslighet. 1
            </item>
            <item xml:id="i-PnkicctCZd3vJo5spekBWp">
              Riksdagen tillkännager för regeringen som sin mening vad som
              anförs i motionen om att en domstol inte ska ta hänsyn till utlänningens
              levnadsomständigheter eller hur länge utlänningen har vistats
              i Sverige. 1
            </item>
            <item xml:id="i-K1bbxNbYxdY2zrBm1ztTJ5">
              Riksdagen tillkännager för regeringen som sin mening vad som
              anförs i motionen om att avskaffa kravet på att det måste föreligga
              synnerliga skäl för att kunna utvisa en kriminell utlänning som
              bott i Sverige fem år eller mer. 1
            </item>
            <item xml:id="i-NTTT6h8iYXRhSjQVjaBqMf">
              Riksdagen tillkännager för regeringen som sin mening vad som
              anförs i motionen om att avskaffa kravet på att det måste föreligga
              synnerliga skäl för att kunna utvisa en kriminell utlänning som
              har haft uppehållstillstånd i fyra år eller mer. 1
            </item>
            <item xml:id="i-8RS47YTRDLkLDXBBiivRMA">
              Riksdagen tillkännager för regeringen som sin mening vad som
              anförs i motionen om att avskaffa kravet på att det måste vara
              ett synnerligen grovt brott och medföra allvarlig fara för allmän
              ordning och säkerhet för att domstolen ska besluta om utvisning
              i de fall då den kriminelle utlänningen har flyktingstatus. 1
            </item>
            <item xml:id="i-3KoxWfisV7Xmr9JBLL3dGH">
              Riksdagen tillkännager för regeringen som sin mening vad som
              anförs i motionen om att upprätta avtal med andra länder för att
              möjliggöra att en utlänning som är dömd till fängelsestraff följt
              av utvisning kan avtjäna sitt straff i ett annat land.
            </item>
            <item xml:id="i-Mp2kFUgm8duEVRAE4TvGQX">
              Riksdagen tillkännager för regeringen som sin mening vad som
              anförs i motionen om att upprätta en databas där utvisningsdömdas
              foto, fingeravtryck och dna-prov lagras, mot vilka framtida immigranter
              som söker uppehållstillstånd eller medborgarskap ska kontrolleras.
              Återfinns en person i detta register ska denne omedelbart frihetsberövas
              till dess att han utvisas, vilket ska ske omgående. 1
            </item>
          </list>
          <p xml:id="i-FqjAFmyLnMhL7hcbf1VZ1z">
            1 Yrkandena 17 och 9 hänvisade till SfU.
          </p>
        </div>
        <div xml:id="i-5smsKW3Bx4o9Pw4T84krLn" type="motContent">
          <head xml:id="i-UHKdEkNbR2Cc3VN6X2z5jD" type="h1">
            Sverigedemokraternas syn på utvisning av kriminella utlänningar
          </head>
          <p xml:id="i-4krsRetQCKEQGN12VQaayr">
            Sverigedemokraterna anser inte att det är rimligt att en utlänning
            som begått en våldtäkt, ett mord eller något annat grovt våldsbrott
            ska belönas med uppehållstillstånd och på sikt svenskt medborgarskap.
            Tyvärr är det dock så att utlänningar i Sverige idag ändå får
            stanna i landet trots att de begått grova brott såsom mord, dråp,
            misshandel och våldtäkt. Några färska exempel på detta:
          </p>
          <list xml:id="i-ypWjXxLTCd4smEVqeHAZv" style="ul">
            <item xml:id="i-WS1hdKSwpz2qEgqdtuMitH">
              En utlänning hade upprepade samlag med sin underåriga dotter
              i målsägarens bostad i Boden under perioden februari 2008 till
              september 2009, totalt 19 månader. Han gjorde henne även gravid.
              En rätts psykiatrisk undersökning (RPU) genomfördes som visade
              att han inte led av någon allvarlig psykisk störning. Domstolen
              dömde honom till fängelse i fyra år för våldtäkt mot barn. Han
              blev ej utvisad.
            </item>
            <item xml:id="i-6h63gEYHHcnCJNif56u5g8">
              En 78-årig dam dog som följd av ett överfall av en 23-årig utlänning
              på en parkeringsplats i Landskrona. Han blev inte utvisad eftersom
              åklagaren menade att brottet inte var tillräckligt grovt. Oprovocerad
              misshandel av en 78-årig dam som leder till hennes död är enligt
              Sverigedemokraternas mening fullt tillräckligt för att motivera
              livstids utvisning.
            </item>
            <item xml:id="i-RexqtRKqn5hdwHSN1veXPg">
              Ett tidningsbud i Sverige, som kommit från Burundi, våldtog den
              31 juli 2011 en tjej. Dömdes i hovrätten till två års fängelse.
              Utvisas ej.
            </item>
          </list>
          <p xml:id="i-VLcMoVzLmKKtgtRuUNbXj4">
            Listan kan göras lång.
          </p>
          <p xml:id="i-CGNJiB5E7egkAYKMseoLZ5">
            Vi har skrivelser i lagen som medger rätt att utvisa för vissa
            sorters brott men det räcker inte på långa vägar, som exemplen
            ovan visar. Dels måste tröskeln för när utvisning kan ske sänkas
            kraftigt, dels måste det införas en obligatorisk prövning av avvisning
            eller utvisning när de åtalade är utlänningar. Detta krävs för
            att ge offren upprättelse, för att vara i samklang med den allmänna
            rättsuppfattningen samt för att hindra ytterligare brottslighet
            från den dömda utlänningen.
          </p>
          <head xml:id="i-BfYUPnwD6oQSPq9S2DdHVG" type="h1">
            Nuvarande situation
          </head>
          <p xml:id="i-fTs8g1yipEwrqm3kP4deg">
            Enligt nuvarande bestämmelser får en utlänning utvisas för brott
            som kan leda till fängelse eller om domstolen i brottmålet undanröjer
            en villkorlig dom eller skyddstillsyn som utlänningen har dömts
            till tidigare. Det krävs dock att utlänningen döms till svårare
            påföljd än böter. En ytterligare förutsättning är att det kan
            antas att utlänningen kommer att göra sig skyldig till fortsatt
            brottslighet eller att brottet är särskilt allvarligt. Utvisning
            kan ske för viss tid eller på livstid.
          </p>
          <p xml:id="i-4jfP4UTHaWVrfUMjb4NB1d">
            När en domstol överväger om en utlänning bör utvisas ska den
            ta hänsyn till utlänningens anknytning till det svenska samhället.
            Domstolen ska vid bedömningen särskilt beakta utlänningens levnadsomständigheter
            och familjeförhållanden samt hur länge utlänningen har vistats
            i Sverige. Faktorer som arbete, bostad och social anpassning liksom
            kunskaper i svenska språket inverkar på bedömningen.
          </p>
          <p xml:id="i-JZNVCT2VPkHLuBdEVX6Rqb">
            Vidare ska domstolen särskilt beakta om utlänningen har barn
            i Sverige och, om så är fallet, barnets behov av kontakt med utlänningen,
            hur kontakten mellan dem har varit och hur den skulle påverkas
            av att utlänningen utvisas.
          </p>
          <p xml:id="i-62az9CafkFh9vBgvuGWVvL">
            Hänsyn ska också tas till om det finns hinder mot verkställighet
            av utvisningen enligt utlänningslagens bestämmelser om verkställighetshinder
            till exempel risk för dödsstraff, kroppsstraff, tortyr eller förföljelse
            - och utlänningen därför inte kan sändas till ett visst land eller
            om det annars finns särskilda hinder mot att utvisningsbeslutet
            verkställs.
          </p>
          <p xml:id="i-KFHdcARj6exgpUr8bYbjzF">
            Det finns inga bestämmelser om när frågan om utvisning ska tas
            upp till prövning. Därmed kan såväl åklagaren som domstolen avgöra
            om frågan ska tas upp eller inte. Utvisning på grund av brott
            beslutas emellertid alltid av den domstol som handlägger brottmålet.
          </p>
          <head xml:id="i-4xkTFe4zprmWE6Sn9ar1AW" type="h1">
            Skärpning av lagstiftningen
          </head>
          <p xml:id="i-DFRqHiqYoGEPC4RfsU6rw6">
            Det är inte rimligt att en utlänning ska få förmånen att stanna
            i Sverige om personen i fråga inte kan eller vill respektera våra
            lagar och regler. Det bör därför vara obligatoriskt att alltid
            pröva frågan om utvisning när en utlänning begått ett brott i
            Sverige.
          </p>
          <p xml:id="i-LxWwTzLnT8EfuQH32n9uKb">
            Dagens lagstiftning i utlänningslagen 8 kap. 8 § är luddig i
            den bemärkelsen att en utlänning får utvisas efter begånget brott.
            Vi anser att lagen ska vara tydligare och den bör därmed omformuleras
            så att utvisning blir regel snarare än undantag. Endast om det
            föreligger synnerligen starka skäl ska en utlänning, som blivit
            dömd för ett brott som kan leda till utvisning, undgå att utvisas.
            Dessutom ska utvisning vara obligatorisk för brott mot liv och
            hälsa, brott mot frihet och frid, sexualbrott, narkotikabrott,
            stöld, rån och andra tillgreppsbrott, till exempel mord, dråp,
            våldtäkt, rån, misshandel, grov misshandel, synnerligen grov misshandel,
            narkotikabrott, alla former av stöld, alla former av inbrott och
            annan jämförlig brottslighet. Om det rör sig om annan brottslighet
            än ovannämnda områden ska utvisning vara obligatorisk om det rör
            sig om en återupprepning av brottslighet. Sverige måste även vara
            mycket tydligt i att vi inte accepterar bedrägeri för att utnyttja
            svensk välfärd och de sociala förmåner man kan få i Sverige. Därför
            bör även bedrägeri kopplat till sociala förmåner vara förknippat
            med utvisning.
          </p>
          <p xml:id="i-4QzPgiUSnQyxxahc6fmD35">
            Vidare är det omoraliskt med nuvarande lag där den kriminelles
            anknytning till Sverige beaktas, vilket kan medföra att till exempel
            en våldsbrottsling får stanna i landet. Den kriminelle utlänningens
            eventuella koppling till Sverige måste anses väga mindre tungt
            än behovet av att ge upprättelse till offren. Svensk domstol bör
            därmed inte ta hänsyn till utlänningens levnadsomständigheter
            eller hur länge utlänningen vistats i Sverige när frågan om utvisning
            behandlas.
          </p>
          <p xml:id="i-MdGsRPWzt87LjqjomMJ9nx">
            På samma sätt är det inte moraliskt försvarbart att en utlänning
            som begått brott i Sverige ska få stanna bara för att denne bott
            i Sverige i fem år, för att denne haft uppehållstillstånd i fyra
            år eller för att personen i fråga har flyktingstatus. Har en utlänning
            begått ett brott som är förknippat med utvisning har han eller
            hon tydligt visat att han eller hon inte har här att göra och
            den hänsyn som lagen i dagsläget menar att man ska ta enligt utlänningslagen
            8 kap. 11 § sista stycket och 8 kap. 12 § bör utgå. Återigen är
            det offren vi värnar, inte kriminella utlänningars möjligheter
            att stanna i det land de begått brott i.
          </p>
          <p xml:id="i-DVGgMzfEhLcWnVpAwkpQjM">
            I det fall utvisning utdöms ska det för brott mot liv och hälsa,
            brott mot frihet och frid, sexualbrott, narkotikabrott, stöld,
            rån och andra tillgreppsbrott, som till exempel mord, dråp, våldtäkt,
            rån, misshandel, grov misshandel, synnerligen grov misshandel,
            narkotikabrott, alla former av stöld, alla former av inbrott,
            och annan jämförlig brottslighet, alltid utdömas utvisning på
            livstid. Brott av denna typ är av sådan karaktär att det vore
            omoraliskt och ett hån mot offren om Sverige släpper in den kriminelle
            i landet någonsin igen. Narkotikabrott, såsom narkotikasmuggling,
            är i sin tur ofta förknippade med organiserad brottslighet och
            bör också vara förknippade med livstids utvisning för att på så
            sätt även motarbeta den organiserade brottsligheten. Därmed bör
            utlänningslagen omformuleras för att uppfylla ovanstående.
          </p>
          <p xml:id="i-TufnjUtKwYdc67QeDCgqpA">
            För att kunna kontrollera att utvisningsdömda inte igen under
            annan identitet på nytt försöker komma in i landet och få upphållstillstånd
            och på sikt medborgarskap ska foto, fingeravtryck och dna-prov
            tas och lagras i minst 80 år. Alla immigranter som på något sätt
            söker uppehållstillstånd eller medborgarskap i Sverige ska kontrolleras
            mot detta register. Visar det sig att en person finns i detta
            register ska denne person omedelbart frihetsberövas till dess
            att personen är utvisad, vilket ska ske snarast möjligt.
          </p>
          <p xml:id="i-3JVZu8YAYEzLrQE6GnJ5LP">
            När en utlänning blir dömd till fängelse med efterföljande utvisning
            ska Sverige sträva efter att få den dömde utlänningen att avtjäna
            straffet i sitt hemland eller i annat anvisat land. Givetvis är
            det av yttersta vikt att Sverige kan kontrollera och verifiera
            att den utlämnade brottslingen faktiskt avtjänar det tilldömda
            straffet. Detta system kan också medföra lägre kostnader för fängelseverksamheten.
            Sverige ska därmed sträva efter att upprätta avtal med andra länder
            för att möjliggöra detta.
          </p>
        </div>
        <div xml:id="i-Uq3Zo6V2Hg5rauFiFDpj7c" type="signatureBlock">
          <list xml:id="i-MSYqkYod6z5GF7Bp6J3iKb">
            <item xml:id="i-B5zwAGxrjHhjobEEdnWXXs" who="i-NXkJirA9Eh3xDV8PPU3eVE" type="signature">
              Kent Ekeroth (SD)
            </item>
            <item xml:id="i-NmxNi43odaRLjsQkS8Kxuh" who="i-FnfN9cA2cbqkM9kt541hzu" type="signature">
              Thoralf Alfsson (SD)
            </item>
          </list>
        </div>
      </div>
    </body>
  </text>
</TEI>
