<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00272">
  <teiHeader>
    <fileDesc>
      <titleStmt>
        <title>Otillbörlig påverkan av människors fria vilja</title>
        <author corresp="i-BijAhigzcR1MHdRoo4YtH5">av Liselott Hagberg m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Otillbörlig påverkan av människors fria vilja</title>
          <idno type="rdwebb">GU02Ju272</idno>
          <rs type="number">Ju272</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju272/text</ref>
          <ref type="dokument_url_html">http://data.riksdagen.se/dokument/GU02Ju272</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju272</ref>
          <ref type="doc">http://data.riksdagen.se/fil/7098FA88-8B55-4002-920C-EA147D9D025E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BijAhigzcR1MHdRoo4YtH5</idno>
            <name>Liselott Hagberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6jE6mdsBrMPotW8Vvu3GfN" type="signed"/>
        <correspContext corresp="i-6jE6mdsBrMPotW8Vvu3GfN">
          <note type="signatory" corresp="i-BijAhigzcR1MHdRoo4YtH5"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-SgHSnjH65Rte1FNch5XNEp" type="referral">
          <date when="2006-11-07"/>
        </correspAction>
        <correspAction xml:id="i-TG5u4uDF82czbpCgZaNgJj" type="dismissal">
          <date when="2006-11-07"/>
        </correspAction>
        <correspAction xml:id="i-DAJJzMBVqKQg6P6fQkNcDG" type="numbering">
          <date when="2006-11-01"/>
        </correspAction>
        <correspAction xml:id="i-BqtJ7tdEgd5LhhGjJwVDCr" type="submission">
          <date when="2006-10-31"/>
        </correspAction>
        <correspAction xml:id="i-5H21kfLzyXBeFuFWiy48E5" type="transfer">
          <date when="2006-10-30"/>
        </correspAction>
        <correspAction xml:id="i-8REc9tqEAb9wWn31TRMqVA" type="assigned"/>
        <correspContext corresp="i-8REc9tqEAb9wWn31TRMqVA">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GC91gByoQ2PKBZTDunbiLB">
            Förslag till riksdagsbeslut
          </head>
          <p xml:id="i-KHxxNkMKxKMJLUtenVFAde">
            Riksdagen tillkännager för regeringen som sin mening vad i motionen
            anförs om att utreda en ändring av brottsbalken så att otillbörlig
            påverkan av människors fria vilja kan straffbeläggas.
          </p>
        </div>
        <div type="motContent">
          <head xml:id="i-AMCYPUHu9V83ibJxtf3fxv" type="h1">
            Otillbörlig påverkan av människors fria vilja
          </head>
          <head xml:id="i-9NxWoHPkFNPcT7PfjBfVJJ" type="h1">
            Motivering
          </head>
          <p xml:id="i-PxJwB9qPC3ZyxKGzHq7gDC">
            I alla tider har människor som anslutit sig till en tro, en ideologi
            eller en rörelse funnit att det har varit värt den tid, den kraft
            och den förmögenhet som man satsat på det man trott på och sett
            som gott. Samtidigt har det hänt att det i dessa rörelser funnits
            en ledare som gått för långt i utnyttjandet av medlemmarnas engagemang,
            hängivenhet och offervilja. Människor har utsatts för otillbörlig
            påverkan. Syftet är att den bearbetade individen okritiskt ska
            underkasta sig en lära, ett normsystem och en ledning som i sin
            tur kan leda till att man begår handlingar som man tidigare aldrig
            kunnat tänka sig att medverka till. Det som hänt i det s.k. Knutbyfallet
            är ett målande exempel på detta. Det handlar om manipulering av
            den enskildes fria vilja, något som i ett liberalt samhälle är
            helt oacceptabelt.
          </p>
          <p xml:id="i-14aXPhRiHLrUu4xqVQytQ7">
            I utredningen I God Tro, Samhället och nyandligheten (SOU 1998:113)
            förs en ingående diskussion om religionsfriheten och dess gränser
            utifrån ett juridiskt perspektiv. Diskussionen utmynnar i slutsatsen
            att lagskyddet för den enskilde är relativt väl utvecklat när
            det gäller sådant som bedrägeri, skola, testamente, sociallagstiftning
            och familjerätt. Men lagstiftningen ger ett otillräckligt skydd
            när det gäller det som utredningen kallar otillbörlig påverkan.
            Manipulation av den enskildes fria vilja är ett annat sätt att
            utrycka det. Begreppet otillbörlig påverkan borde enligt utredningen
            införas i lagstiftningen. Det skulle gagna såväl seriösa religionsutövare
            som den personliga integriteten. Som exempel på situationer där
            lagen skulle vara användbar är när en person mot sin vilja påverkas
            att ta avstånd från sin tro eller när en person genom manipulation
            i en rörelse tvingas göra sådant som skadar vederbörande själv
            eller andra människor.
          </p>
          <p xml:id="i-NEVmv6urSkUiqMT6gQNP1M">
            I utredningen i God Tro föreslogs en utredning om en ny straffbestämmelse
            i BrB, med innebörden att otillbörlig påverkan skulle straffbeläggas.
            Någon sådan utredning har inte genomförts. I betänkande 2005/06:JuU22
            Straffrättsliga frågor avslogs våren 2006 två motioner om en ändring
            av brottsbalken i syfte att införa en straffbestämmelse om otillbörlig
            påverkan (2005/06:Ju242 och 2005/06:So433 yrkande 4). I avslaget
            hänvisades till att flera remissinstanser som svarat på utredningen
            I God Tro avvisat ett sådant förslag. De hade anfört att införandet
            av en sådan bestämmelse skulle innebära svåra avvägningar mellan
            grundlagsfästa friheter och den föreslagna bestämmelsens skyddsändamål.
            Hänsyn till yttrandefriheten och andra intressen ansågs medföra
            att ett straffstadgande om tillbörlig påverkan skulle behöva avgränsas
            så snävt att det sällan eller aldrig kan tillämpas. Vidare anfördes
            att utredningen inte gav något underlag för att skyddet för den
            personliga integriteten kräver en ny bestämmelse i brottsbalken.
            Regeringen delade remissinstansernas bedömning och förklarade
            att den inte avsåg vidta några åtgärder med anledning av förslaget
            (prop. 2000/01:1 utg.omr. 8 s. 31 f.).
          </p>
          <p xml:id="i-9hrbZS2urwGJpvb3GotPmm">
            Med detta lämnar man människor som farit illa av negativa effekter
            av ett manipulativt ledarskap vare sig det utövats i en rörelse,
            i en fritidsverksamhet eller på arbetsplatsen åt sitt öde. Det
            finns internationella erfarenheter av grov brottslighet som skett
            i namn av en nyandlig, manipulativ rörelse, t.ex. giftspridning
            i Tokyos tunnelbana. Massjälvmord, som förekommit i flera länder,
            har i några fall inte skett genom att enskilda människor fattat
            beslut om att ta sina egna liv utan genom att någon annan bestämt
            att alla ska ställa upp på att ta sig av daga.
          </p>
          <p xml:id="i-RKUTizDfVrrGRBLk9UYA43">
            Enligt 2 kap. regeringsformen skyddas rätten att ensam eller
            tillsammans med andra utöva sin religion. I kommentarerna till
            grundlagen framhålls att varje åskådning inte utan vidare kan
            göra anspråk på att av samhället betraktas som religion. Självklart
            är det så att det är tillåtet att tro på vad som helst. Det är
            även tillåtet att utöva tro genom olika typer av ritualer. Men
            religionsfriheten måste förstås ha sina gränser. Även om den är
            en självklarhet i ett liberalt samhälle får den inte användas
            för att i religionens namn kränka andras demokratiska fri- och
            rättigheter. Man ska inte kunna bryta mot lagen med hänvisning
            till vad en religion eller en manipulativ ledare påbjuder. Det
            är därför det är viktigt att otillbörlig påverkan införs i lagstiftningen.
            Eftersom det rör sig om komplicerad lagstiftning bör den beredas
            av en särskild utredning så att de farhågor som framfördes i betänkande
            2005/06:JuU22 kan avvärjas. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-2sXYU31BfNrhkoVLcYoDF9" who="i-BijAhigzcR1MHdRoo4YtH5">
              Liselott Hagberg (fp)
            </item>
            <item xml:id="i-JLzXJRpEr8e8VDiDFzdVXo" who="i-RDeqY3mXLBtUS9bixjvHS">
              Lars Tysklind (fp)
            </item>
            <item xml:id="i-BcGyq19uRjBrop45SvAgrx" who="i-L3xspgThUxUN1YtSDqcmk8">
              Barbro Westerholm (fp)
            </item>
          </list>
        </div>
      </div>
    </body>
  </text>
</TEI>
