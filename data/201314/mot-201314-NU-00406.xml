<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00406">
  <teiHeader>
    <fileDesc>
      <titleStmt>
        <title>Arbetstillfällen och miljö i en expanderande mineralindustri</title>
        <author corresp="i-TifWqzmRuorK3zFDqAUZk8">av Sara Karlsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetstillfällen och miljö i en expanderande mineralindustri</title>
          <idno type="rdwebb">H102N406</idno>
          <rs type="number">N406</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N406/text</ref>
          <ref type="dokument_url_html">http://data.riksdagen.se/dokument/H102N406</ref>
          <ref type="dokumentstatus_url_xml">http://data.riksdagen.se/dokumentstatus/H102N406</ref>
          <ref type="doc">http://data.riksdagen.se/fil/EFC75F37-3AB3-4E31-9D11-655E7E851D31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hf3oFi6o3AxaJJj2MvWUu9" type="signed"/>
        <correspContext corresp="i-Hf3oFi6o3AxaJJj2MvWUu9">
          <note type="signatory" corresp="i-TifWqzmRuorK3zFDqAUZk8"/>
        </correspContext>
        <correspAction xml:id="i-AxmHzyiWwUXcEXQRSoUtHv" type="numbering">
          <date when="2013-10-08"/>
        </correspAction>
        <correspAction xml:id="i-QPFyhmA5fxnZbVEmQ7Lgwo" type="submission">
          <date when="2013-10-04"/>
        </correspAction>
        <correspAction xml:id="i-QzfRt7zKHfZd94b7xgfDxK" type="transfer">
          <date when="2013-10-04"/>
        </correspAction>
        <correspAction xml:id="i-2GEo5DVgiE4HHw8pZyumAe" type="assigned"/>
        <correspContext corresp="i-2GEo5DVgiE4HHw8pZyumAe">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-82P6UiqrBKaWKzi8PxnxHv">
            Förslag till riksdagsbeslut
          </head>
          <list style="ol">
            <item xml:id="i-WRdQQStL4gWuxeDRmpC8Pw">
              Riksdagen tillkännager för regeringen som sin mening vad som
              anförs i motionen om att minerallagen bör ändras så att det görs
              en bredare bedömning av sökandens lämplighet och att en sådan
              prövning görs vid alla typer av undersöknings- och bearbetningstillstånd.
            </item>
            <item xml:id="i-X94vLUhA1rHi5XwXzRu3qM">
              Riksdagen tillkännager för regeringen som sin mening vad som
              anförs i motionen om att regeringen behöver se över behovet av
              en ändring i minerallagen så att den ekonomiska bedömningen vid
              prövningen av ansökningar om bearbetningstillstånd blir mer ingående,
              och att även kostnader för efterbehandling ska ingå i bedömningen.
            </item>
          </list>
        </div>
        <div type="motContent">
          <head xml:id="i-6LJx53ZYrGumWU55rc1XnG" type="h1">
            Motivering
          </head>
          <p xml:id="i-2wDxebFtFMgYZbaSAswnYY">
            Det knyts idag förhoppningar till att gruvnäringen ska kunna
            bidra med fler arbetstillfällen på orter med stort behov av ökad
            sysselsättning. En växande mineralindustri skulle även kunna stärka
            svensk varuexport och säkra tillgången till viktiga mineraler
            som behövs vid tillverkningen av bland annat elektronik och miljöteknik.
            Det talas om en gruvboom.
          </p>
          <p xml:id="i-MznpYYkcb7EtucerTDxJjd">
            För att säkra arbetstillfällen och miljö är det emellertid viktigt
            att se till att inte oseriösa projekt förverkligas. Genom att
            stärka den granskning som redan idag ska utföras av Bergsstaten
            vid prövningen av projektens ekonomiska förutsättningar och bolags
            lämplighet, kan utvecklingen styras till projekt som kan berika
            Sverige många år framåt.
          </p>
          <p xml:id="i-6tdZG1CPL4HEx4zdjuKq1F">
            Sverige är den främsta producenten av metaller i EU; bland annat
            bryts 93 procent av järnmalmen inom vårt lands gränser. Sverige
            är också en av EU:s ledande producenter av guld, koppar, bly,
            zink och silver. 1 Det är en position att slå vakt om. Sverige
            har också topprankats som gruvnation av internationella institut.
            2 Vi har en industrivänlig lagstiftning, kunnig arbetskraft och
            låga avgifter för brytning. Gruvbolagen själva placerar Sverige
            som andra land i världen av världens 58 viktigaste gruvnationer.
          </p>
          <p xml:id="i-JNixUkjk1NP4BWZso5vZKu">
            Idag sysselsätts cirka 10 000 personer i gruvbranschen. Enligt
            branschorganisationen SveMin finns det förutsättningar att tredubbla
            produktionen, vilket skulle generera 10 000–15 000 nya arbetstillfällen
            direkt knutna till näringen och ytterligare 30 000–45 000 nya
            indirekta arbeten. 3
          </p>
          <p xml:id="i-Rmrwe4io5w7trKCnwiB55F">
            Även om dessa prognoser vilar på en osäker grund och ytterst
            är avhängiga konjunkturcykler och kraftigt varierande råvarupriser
            på världsmarknaden, kan det röra sig om avsevärda möjligheter
            till arbeten i delar av landet som lider av vikande sysselsättning.
            Det är därför viktigt att skapa en grogrund för nya etableringar
            som kan skapa varaktiga arbetstillfällen.
          </p>
          <p xml:id="i-Q6pHATwbC343yXCDeHb2qU">
            Dagens debatt om nya gruvprojekt och den mediebevakning som skett
            under sista tiden, visar emellertid att Sverige står illa rustat
            för den anstormning av mer eller mindre seriösa svenska och utländska
            aktörer, som nu bedriver prospekteringar och startar gruvverksamhet
            i landet.
          </p>
          <head xml:id="i-THgnj3ZkfyWszLhufewv5H" type="h2">
            Oseriösa bolag hinder för nya arbetstillfällen
          </head>
          <p xml:id="i-VdAHCHxru65u2cQBc3dk7U">
            Ett antal exempel har visat att det förekommer bolag som med
            utsikten att göra snabba vinster startar projekt och påbörjar
            utvinning utan att ha den rätta kompetensen för de ofta avancerade
            industriella operationer det innebär. Det rör sig ibland om bolag
            som inte är särskilt intresserade av rollen som arbetsgivare,
            utan snabbt vill sälja av och förflytta sig till nya projekt när
            produktionen väl ska ta vid. Inte sällan uppstår problem och istället
            för nya arbetstillfällen uppstår en kedja av företagsrekonstruktioner
            och konkurser. I värsta fall får det offentliga en diger städnota
            för grava miljöproblem i form av läckage av tungmetaller och dåligt
            byggda dammar.
          </p>
          <p xml:id="i-7Ka2YC4LMjnwU8izvt9DKv">
            Problemet förstärks av att dessa bolag kan införskaffa ensamrätt
            till prospektering och brytning inom mycket stora arealer svensk
            mark, och på så vis hålla seriösa aktörer borta under ett stort
            antal år. I regel kan dessutom bolagen ansöka och erhålla förlängda
            undersökningstillstånd, och på så sätt behålla ensamrätten under
            långa tidsrymder.
          </p>
          <head xml:id="i-3fKjLdXiwp3SuAd1SDXoi6" type="h2">
            Dagens prövning av lämplighet och ekonomiska förutsättningar
          </head>
          <p xml:id="i-NYoeCudv1zJCYMtWpQUnm7">
            För att undvika dessa problem, finns det bestämmelser i minerallagen
            som avser att avhålla oseriösa exploatörer från att utnyttja de
            förmåner som lagen ger. Enligt minerallagen ska sektorsmyndigheten,
            Bergsstaten, pröva bolagets lämplighet (lämplighetskravet eller
            lämplighetsprövningen) och om det finns ekonomiska förutsättningar
            att bryta fyndigheten (den så kallade malmbevisningen).
          </p>
          <p xml:id="i-5ViAr9cFa2SWyvvD3Pdzqb">
            Enligt 2 kap. 2 § minerallagen får inte undersökningstillstånd
            beviljas den som
          </p>
          <p xml:id="i-A5gLBkrUjCqvpEJguRmDk1">
            uppenbarligen saknar möjlighet eller avsikt att få till stånd
            en ändamålsenlig undersökning eller den som tidigare har visat
            sig olämplig att bedriva undersökningsarbete.
          </p>
          <p xml:id="i-UwGjZam67ymG122YHVQBmZ">
            I 4 kap. 2 § stadgas att en bearbetningskoncession ska meddelas
            bara
          </p>
          <p xml:id="i-4ygmc9TF4aDXVVNNxpJtWH">
            om en fyndighet som sannolikt kan tillgodogöras ekonomiskt har
            blivit påträffad.
          </p>
          <p xml:id="i-CcYdizk6aFLBsNxMBm8LwG">
            Egentligen borde dessa regler vara tillräckliga för att avhålla
            oseriösa bolag. Dessvärre är den prövning som Bergsstaten genomför
            summarisk. Enligt Bergsstatens årsredovisning åtgår endast 19
            timmar effektiv tid för att bevilja ett undersökningstillstånd
            eller en förlängning av ett sådant tillstånd. Detta trots besluten
            medför vittgående rättigheter för att ensam få prospektera stora
            landområden på annans mark. Det är få tillståndsansökningar som
            får avslag. Under 2012 beviljades 100 procent av ansökningar om
            bearbetningskoncessioner och 85 procent av ansökningarna om undersökningstillstånd.
            Samtliga 258 ansökningar om förlängning bifölls. 4
          </p>
          <head xml:id="i-SbrAw2nSmC73apoSpk6k2S" type="h2">
            Lämplighetsprövningen
          </head>
          <p xml:id="i-NmwsNhsTt44h2D1F6XydtE">
            Prövningen av lämpligheten av den som ansöker om undersökningstillstånd
            är utformad att vara relativt ytlig, vilket framgår av uppenbarlighetsrekvisitet
            i regeln och förarbetena (se prop. 2004/05:40 avsnitt 5.1.1).
          </p>
          <p xml:id="i-72z6q8MN9gZd9E8Q6LUW9C">
            Det sker även en lämplighetsprövning vid prövning av ansökningar
            om bearbetningstillstånd, men endast i två specifika fall – när
            det är fråga om olja eller gasformiga kolväten samt i samband
            med överlåtelse av bearbetningstillstånd.
          </p>
          <p xml:id="i-P9yoFbca8Ez11xxpSxvoSS">
            Det faller av sig själv att 19 timmars granskning av bolags lämplighet
            knappast är tillräcklig i dag, frågan är om det ens räcker för
            att reda ut de ofta komplicerade ägarförhållandena som råder i
            branschen. Förr var denna lämplighetsprövning en förhållandevis
            enkel sak, eftersom det uteslutande rörde sig om verksamhetsutövare
            som var välkända för myndigheten (detta nämns i 2005 års proposition).
            Idag råder emellertid en annan situation, där nya svenska bolag
            och internationella mineralbolag och konsortier etablerar sig
            i snabb takt. Att ta reda på om ett ansökande bolag är lämpligt
            kan ta betydligt mer resurser och arbete i anspråk.
          </p>
          <p xml:id="i-3ZyeqQ2vRRdp7kXpZQQYGA">
            Bergsstaten har enligt uppgift aldrig heller använt möjligheten
            att dra in ett undersökningstillstånd, om det senare framkommer
            att bolaget inte uppfyller lagkraven. 5
          </p>
          <p xml:id="i-DNantauD5XMYA7sDV8kjXg">
            Jag anser att lämplighetsbedömningen även ska inbegripa ansökande
            bolags tidigare agerande, även utomlands. Om ett bolag har en
            historia av brott mot mänskliga rättigheter, nekat anställda att
            organisera sig, givit upphov till industriella olyckor eller lämnat
            länder och regioner utan att efterbehandla nedlagda gruvor och
            anläggningar, ska detta kunna väga tungt i bedömningen. Om bolaget
            ingår i en koncern, bör bedömningen även omfatta moderbolaget.
            Idag kräver varken lagstiftning eller myndighetsinstruktioner
            att sådana efterforskningar genomförs och Bergsstaten har inte
            heller resurser till detta.
          </p>
          <p xml:id="i-6SN7eR2L5ZLdjUhxgF9MTk">
            Jag föreslår att sökanden måste visa att hen är lämplig vid ansökan
            om bearbetningstillstånd för alla former av koncessionsmineraler.
            Det innebär en återgång till ordningen innan 1993 års lagändring.
            6
          </p>
          <head xml:id="i-DfogEcJcPo3uupRjdFqWPF" type="h2">
            Malmbevisningen
          </head>
          <p xml:id="i-FQfDmjMxbEsSjagQs4MZtQ">
            Det finns liknande problem vid Bergsstatens prövning av bearbetningstillstånd,
            då man ska avgöra om en fyndighet är möjlig att bryta rent ekonomiskt.
            Att ta del av företagens material och analysera de ekonomiska
            utsikterna att åstadkomma en seriös verksamhet med tanke på fyndighetens
            omfattning, malmens sammansättning, transportförutsättningarna
            och fluktuationerna på världsmarknaden är en grannlaga uppgift.
          </p>
          <p xml:id="i-8pRrc4Xz9VNV3ahrbLdcf9">
            Idag är det relativt lätt för aktörer att få gehör för alltför
            positiva tolkningar av mineralförekomsters storlek och brytvärde.
            När marknaden blir överhettad kan riskkapital satsas även i projekt
            som bygger på orealistiska ekonomiska bedömningar.
          </p>
          <p xml:id="i-F3gzLKUJBNEjpWjzqBnS6E">
            Problemet med orealistiska utvinningsprojekt som går i konkurs
            kort efter det att brytningen börjat är dels att värdefulla naturmiljöer
            kan ha förlorats, dels att onödiga umbäranden och störningar kan
            ha drabbat lokalbefolkningen. Men det är också så att samhället
            kan få bära höga kostnader för att städa upp.
          </p>
          <p xml:id="i-BQf8FysQ2VoNgrNLmWNJuY">
            I regel är det så att gruvbolagen åläggs vid tillståndsgivningen
            att betala in en fond för att säkra att det finns medel till efterbehandling
            av exploateringsområdet i en framtid då gruvan brutits ur och
            läggs ner. Dilemmat är att inte tillräckliga medel till efterbehandlingen
            hunnit byggas upp om bolaget går i konkurs och projektet läggs
            ner redan efter några år, då miljöskadorna redan kan vara mycket
            stora. Kostnaderna för återställning, skyddsåtgärder, övertäckning
            av deponier, vård av dammar och lakvattenrening hamnar då på stat
            och kommun. Det rör sig ibland om belopp i 100-miljonersklassen.
          </p>
          <p xml:id="i-QRfwvNKRh86uyFvMqiqmKv">
            Konsekvenserna av en bristande bedömning av mineralbevisningen
            kan alltså bli vittgående.
          </p>
          <p xml:id="i-22R9hY1DAouzQU8nRpesyX">
            Ett exempel är zinkgruvorna vid Blaiken i Västerbotten. Efter
            en andra konkurs lades verksamheten ner. Kostnaderna för sanering
            blir i värsta fall upp emot 200 miljoner kronor. De två bolag
            som bedrivit verksamheten hade bara hunnit avsätta 3 miljoner
            kronor, vilket betydde att Naturvårdsverket akut blev tvunget
            att tillskjuta medel för att bekosta den löpande vattenreningen,
            till en kostnad av cirka en miljon kronor per månad. 7 Det hör
            till saken att Naturvårdsverket avstyrkt tillstånd, eftersom man
            tagit del av en internationell rankning av zinkgruvprojekt där
            Blaikenprojektet placerats näst sist på grund av den svaga fyndigheten.
            8
          </p>
          <p xml:id="i-YLczCyJRPvU4HtabRA7Qai">
            Det bör skrivas in i minerallagen att Bergsstaten ska göra en
            ingående bedömning av de ekonomiska förutsättningarna för verksamheten,
            där även kostnaderna för efterbehandling ska vara en del.
          </p>
        </div>
        <div type="motSignatures">
          <list>
            <item xml:id="i-LDT9CHnnpNHZBCnZxMZk1p">
              Sara Karlsson (S)
            </item>
          </list>
        </div>
      </div>
    </body>
  </text>
</TEI>
