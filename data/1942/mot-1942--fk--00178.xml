<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__fk__178/mot_1942__fk__178-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 178. 3
          </p>
          <p>
            Nr 178.
          </p>
          <p>
            Av herr Bärg, Johan, och herr Löfgren, angående revision av gällande
            bestämmelser rörande beivran av upprepade förseelser mot alkohollagstiftningen.
          </p>
          <p>
            I 18 $ av 1925 års förordning om försäljning av vissa alkoholfria
            och där- med jämförliga drycker stadgas, att »den, som under tid,
            då han är ställd un- der tilltal för förseelse mot denna förordning,
            fortsätter samma förseelse, skall, när han därtill varder lagligen
            förvunnen, för varje gång stämning där- för utfärdats och delgivits,
            dömas till de böter, som äro stadgade för sådan förseelse». En
            likalydande föreskrift återfinnes i 34 $&amp; av 1919 års pilsnerdricksför-
            ordning. Principen återfinnes för övrigt även i 1937 års rusdrycksförsälj-
            ningsförordning 7 kap. 14 8. Nämnda stadganden i de båda första
            förordningarna innebära alltså, att om innehavare av ett kafé
            gör sig skyldig till förseelse mot förordningarna, så kan och
            skall han straffas för varje förseelse för sig. Denna föreskrift
            har vi- sat sig vara ett värdefullt vapen i polismyndigheternas
            tjänst, då det gällt att beivra upprepade förseelser. I vår huvudstad
            begagnade sig polismakten så- lunda av utvägen med undan för undan
            förnyade åtal för att få slut på det s. k. nattklubbseländet.
            Därigenom har polisen kunnat pressa icke laglydiga kaféinnehavare
            till att antingen stänga sina kaféer eller eljest sköta dem i
            enlighet med givna bestämmelser. Tyvärr har det emellertid visat
            sig, att för flera förseelser åtalade kafé- innehavare numera
            kunna åberopa och få domstolsmyndigheterna att istäl- let tillämpa
            ett annat för sig fördelaktigare lagrum, nämligen strafflagens
            4:de kap. 1 8. Denna paragraf reviderades väsentligt och fick
            sin nuvarande lydelse ge- nom en lag av den 3 juni 1938. I paragrafen
            ifråga stadgas nu följande: » Skall någon dömas för flera brott,
            varde gemensamt straff ådömt, evad brotten begåtts genom samma
            handling eller genom skilda handlingar. För brott som finnes förskylla
            böter må dock bötesstraffet ådömas jämte straff för övriga brott,
            om särskilda skäl därtill föranleda». I detta lagrum hävdas alltså
            inte principen: skilda brottshandlingar — skilda straff, utan
            tvärtom grundsatsen: för olika brottshandlingar samman- lagt straff.
            En flera gånger felande kaféidkare slipper mycket lindrigare undan
            när strafflagsparagrafens nya lydelse blir bestämmande för domstolarnas
            utslag.
          </p>
          <pb facs="riksdagen-motions-pdf/data/1942/mot_1942__fk__178/mot_1942__fk__178-002.pdf"/>
          <p>
            4 Motioner i Första kammaren, Nr 178.
          </p>
          <p>
            Formellt sett är det helt visst riktigt, att domstolarna döma
            på det sätt som de nu göra. I övergångsbestämmelserna till lagen
            av den 3 juni 1938, införda i lagboken under 8 8 av strafflagens
            4 kap., stadgas nämligen bl. a., att genom 1938 års lag upphäves
            vad som i annan lag eller författning finnes däremot stridande.
            Vi anse, att samtliga de nämnda lagrummen böra överses och revideras
            till större samstämmighet och med beaktande av olika myndigheters
            erfaren- heter på området. Ifråga om kaféerna bör skapas säker
            möjlighet för myndigheterna att stänga en otillåten kaférörelse
            och ett vanskött kafé. Alldeles oavsett det reella behovet av
            att på alkohollagstiftningens område kunna som förr få upprepade
            förseelser bestraffade mera var för sig, så synes oss den nuvarande
            situationen ifråga om lagrummens avfattning vara otillfredsställande.
            Den lekman, som nu läser ovannämnda paragrafer i kafé-, pilsner-
            och rusdrycksförsäljningsförordningarna (och dessa finnas utgivna
            i icke kommenterade editioner), får där lära sig, att man tillämpar
            principen: flera åtal flera straff. I en helt annan lag, strafflagen,
            och i ett kapitel, som folk i allmänhet säkerligen mest betraktar
            som ett domstolsjuristernas sär- skilda gebit, upphävas bl. a.
            de förutnämnda lagrummen i de tre förordning- arna. Det förefaller
            riktigt, att man i sådant fall ändrade även avfattningen av själva
            dessa lagrum. Vi tro emellertid som sagt, att en samvetsgrann
            omprövning skall utvisa, att lagrummen ifråga tvärtom böra återfå
            giltighet i enlighet med sin lydelse. Med åberopande av vad vi
            sålunda påpekat få vi hemställa,
          </p>
          <p>
            att riksdagen i skrivelse till Kungl. Maj:t måtte hemställa om
            utredning rörande behovet av revision av nu förefintliga stadganden
            angående beivran av upprepade förseelser mot alkohollagstiftningen
            samt mot förordningen om försälj- ning av vissa alkoholfria och
            därmed jämförliga drycker.
          </p>
          <p>
            Stockholm den 24 januari 1942.
          </p>
          <p>
            A. J. Bärg. Axel Löfgren.
          </p>
        </div>
      </div>
    </body>
  </text>
</TEI>
