<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UbU-00254">
  <teiHeader>
    <fileDesc>
      <titleStmt>
        <title>Elevers rätt, inflytande och integritet</title>
        <author corresp="i-2GE534P2Foy3WpqKPVNeW8">av Mats Pertoft m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Elevers rätt, inflytande och integritet</title>
          <idno type="rdwebb">GU02Ub254</idno>
          <rs type="number">Ub254</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GU02Ub254/text</ref>
          <ref type="dokument_url_html">http://data.riksdagen.se/dokument/GU02Ub254</ref>
          <ref type="dokumentstatus_url_xml">http://data.riksdagen.se/dokumentstatus/GU02Ub254</ref>
          <ref type="doc">http://data.riksdagen.se/fil/6F339AB8-17E2-4E7D-A5B1-745149F59F36</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2EffdqkteeJ5NqVuCm42Jj" type="signed"/>
        <correspContext corresp="i-2EffdqkteeJ5NqVuCm42Jj">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-YLCb84oKoGK1m8cPa9cw3z"/>
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction type="referral" xml:id="i-XhyAUuam2npdR8nfdENHU6">
          <date when="2006-11-07"/>
        </correspAction>
        <correspAction type="dismissal" xml:id="i-RjSn5qH6Nk9jvyU4c2HUWH">
          <date when="2006-11-07"/>
        </correspAction>
        <correspAction type="numbering" xml:id="i-NWgebprGdaXy5wjLFUsCwq">
          <date when="2006-10-31"/>
        </correspAction>
        <correspAction type="submission" xml:id="i-CvPkPvy83L834LNK13jxGA">
          <date when="2006-10-31"/>
        </correspAction>
        <correspAction type="transfer" xml:id="i-FR8j2sEcg5WMjfKUn1JPA1">
          <date when="2006-10-29"/>
        </correspAction>
        <correspAction type="assigned" xml:id="i-RSSqUxSPHdfLbqwso5nHhj"/>
        <correspContext corresp="i-RSSqUxSPHdfLbqwso5nHhj">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-HGXeJKLd6ZTeD7PsCERS92">
            1 Förslag till riksdagsbeslut
          </head>
          <list style="ol">
            <item xml:id="i-XEx5nLAQJr6g6Xhe8UoVqv">
              Riksdagen tillkännager för regeringen som sin mening vad i motionen
              anförs om att skollagen ska föreskriva att varje skola ska ha
              ett fungerande representativt forum för elevinflytande.
            </item>
            <item xml:id="i-ANP6dKHHMs5yEof51nun8y">
              Riksdagen begär att regeringen lägger fram förslag till ändring
              i skollagen så att elever ges rätt att få extra stöd för att ta
              igen undervisning.
            </item>
            <item xml:id="i-9QMXAznTMGtyXNTn8x6Sd2">
              Riksdagen begär att regeringen lägger fram förslag till ändring
              i skollagen så att den garanterar att det framgår av en elevs
              slutbetyg om denne varit engagerad i elevinflytande, skyddsombudsarbete,
              skoltidningsarbete eller dylikt.
            </item>
            <item xml:id="i-XfgJaoaEBACVyiqvZYN3EY">
              Riksdagen begär att regeringen lägger fram förslag till ändring
              i skollagen så att elever ges rätt att överklaga åtgärdsprogram.
            </item>
            <item xml:id="i-D2nyWFs1c5f64L1LudS3gE">
              Riksdagen begär att regeringen lägger fram förslag till ändring
              i skollagen så att elever får rätt att få sina betyg omprövade.
            </item>
            <item xml:id="i-7mEx3kDrYTab8ugsSScpBN">
              Riksdagen tillkännager för regeringen som sin mening vad i motionen
              anförs om att det inte ska vara möjligt för skolorna att utfärda
              skriftliga omdömen i ordning och uppförande.
            </item>
            <item xml:id="i-Qwg5LzWqmhszqGt66tqN8k">
              Riksdagen tillkännager för regeringen som sin mening vad som
              i motionen anförs om kvarsittning.
            </item>
            <item xml:id="i-N1gwsGz4woigV2gn1iDD44">
              Riksdagen tillkännager för regeringen som sin mening vad som
              i motionen anförs om avstängning.
            </item>
            <item xml:id="i-WYd4z8yDzRHj4KFXFhDHPV">
              Riksdagen tillkännager för regeringen som sin mening vad i motionen
              anförs om att olovlig frånvaro inte ska föras in i betygen.
            </item>
            <item xml:id="i-AQdq715V6EiGTpGppcggMA">
              Riksdagen begär att regeringen ändrar skollagen så att lärare
              ges rätt att omhänderta föremål som används störande, i enlighet
              med vad som i motionen anförs.
            </item>
          </list>
        </div>
        <div type="motContent">
          <head type="h1" xml:id="i-WbHFBoSe9wsi1Tagj3uYSZ">
            Elevers rätt, inflytande och integritet
          </head>
          <head type="h1" xml:id="i-8LgrBWUakyqhdAwmBKWSQC">
            2 Inledning
          </head>
          <p xml:id="i-YPu5ov4Dy7PQ18wBSzsUnE">
            Grön utbildningspolitik är en politik där eleven står i centrum.
            Vår syn på skolan bygger på att alla människor i grunden är aktiva
            och kreativa, med en möjlighet att bli solidariska, ansvarstagande
            och empatiska individer.
          </p>
          <p xml:id="i-8RBgTuaucyWhbw16hMA4nx">
            Skolan är till för eleverna. Det är för att eleverna ska få goda
            kunskaper och rustas för framtiden som skolan finns till. För
            att nå detta mål är lärarna oumbärliga. I den verklighet som Miljöpartiet
            ser arbetar lärare och elever sida vid sida mot ett gemensamt
            mål. Vägen till framgång stavas motivation inte tvång.
          </p>
          <p xml:id="i-JYLM9MRU5ZikCapEPjr5Dz">
            Miljöpartiet reagerar starkt mot den bild av skolan som en del
            partier försöker måla upp, en bild av elever och ungdomar som
            är negativ och osann. För oss är det självklart att värna elevernas
            rättigheter i en tid då förslag efter förslag förs fram som kränker
            elevers integritet och begränsar deras inflytande. Elever måste
            få möjlighet att få felaktiga myndighetsbeslut omprövade. Deras
            engagemang måste tas tillvara. Elevernas makt över sin egen tillvaro
            måste stärkas.
          </p>
          <head type="h1" xml:id="i-GMAzQvcXQiC8AoCy1KdjD1">
            3 Ge eleverna ökat inflytande
          </head>
          <head type="h2" xml:id="i-3XNdmtwzGJHAG5KzFYFPu1">
            3.1 Forum för inflytande
          </head>
          <p xml:id="i-X477uwuedmWNdn4FmBUvax">
            Skolan har som uppgift att bidra till att fostra demokratiska
            individer med respekt för medmänniskor och deras olikheter. Ändå
            är det demokratiska inslaget i skolorna starkt begränsat. Skolan
            är till för eleverna och självklart ska de ha inflytande över
            den. För att förbättra förutsättningarna för ökad demokrati inom
            skolan anser Miljöpartiet att varje skola ska ha ett fungerande
            representativt forum för elevinflytande.
          </p>
          <head type="h2" xml:id="i-3Xgyv9LF1eYE8Xm2eaRsU2">
            3.2 Stöd för att ta igen
          </head>
          <p xml:id="i-CLBFJJM79gFaz4AfPx6WyE">
            Det ska vara självklart att elever ges möjlighet till arbete
            med elevinflytande. Eleverna ska därför ha rätt att få extra stöd
            för att ta igen undervisning som de missat när de varit frånvarande
            för arbete med elevinflytande, skyddsombudsarbete, skoltidningsarbete
            eller liknande. Tyvärr är det inte så på alla skolor och vi vill
            därför se en ändring i skollagen som garanterar detta. Elevernas
            möjligheter att arbeta med elevinflytande ska motsvara de som
            gäller på en arbetsplats.
          </p>
          <head type="h2" xml:id="i-Pq6szKMHCNeviH1kcuun2j">
            3.3 Engagemang är en merit
          </head>
          <p xml:id="i-3Sb4wPPhByJf8cnG9j8d7k">
            Att arbeta med elevinflytande tar tid och kraft. Miljöpartiet
            anser att elever som tar ansvar för sin och sina medelevers situation
            utför ett enormt viktigt arbete och att de därför bör uppmuntras.
            Därför anser Miljöpartiet att skol­lagen bör ändras så att det
            ska framgå av en elevs slutbetyg om denne varit engagerad i sådan
            aktivitet.
          </p>
          <head type="h1" xml:id="i-V5aVjjEskEBzzQYUr1VDHo">
            4 Stärk elevernas rättssäkerhet
          </head>
          <head type="h2" xml:id="i-YBkNbrE6ZPFd9d2QLAvyTW">
            4.1 Rätt att överklaga åtgärdsprogram
          </head>
          <p xml:id="i-5PSthkyeRgEtfU3frEbdxE">
            Elever som har svårigheter i skolarbetet har rätt att få extra
            stöd i skolan. Enligt skollagens 5 kap. 4 § ska en elev ges stödundervisning
            om det kan befaras att eleven inte kommer att nå de mål som minst
            ska ha uppnåtts vid slutet av det femte och det nionde skolåret.
            Ibland behöver ett särskilt åtgärdsprogram utfor mas. Detta utformas
            av skolpersonalen i samråd med ele ven och elevens vårdnadshavare.
          </p>
          <p xml:id="i-ADU4Anbn1mYkanDgrCaSwb">
            Åtgärdsprogrammen utgör viktiga verktyg för det pedagogiska arbetet
            i skolan. De fungerar som uppföljnings- och utvärderingsinstrument
            och skapar pedagogiska diskussioner. Åtgärdsprogrammen bidrar
            också till att tydliggöra ansvarsfördelningen i arbetet med barnen,
            både i relationen mellan hem och skola och mellan olika befattningshavare
            inom och utom skolan.
          </p>
          <p xml:id="i-TJSgu9K3YmnuWnaSyQ9SVm">
            En undersökning som Skolverket genomförde 2003 indikerar att
            många som har rätt till åtgärdsprogram inte har fått något. Uppskattningsvis
            25 procent av eleverna som får särskilt stöd saknar åtgärdsprogram.
            I rapporten konstateras också att en femtedel av de elever som
            bedömts vara i behov av särskilt stöd inte får någon extra hjälp.
          </p>
          <p xml:id="i-MFj6syB5MvvWeXW7YWSNWV">
            Elevernas rättssäkerhet måste stärkas genom att möjlighet till
            överklagan av åtgärdsprogram införs. Eleverna har enligt lag rätt
            att få kvalitativt extra stöd, men denna rätt berövas dem alltför
            ofta. För Miljöpartiet är det enormt viktigt att dessa elever,
            som utgör de som har givits sämst förutsättningar att uppfylla
            målen för utbildningen, får den hjälp de behöver. Den ständigt
            ökande skara elever som söker individuella programmet till gymnasiet
            är ett bevis för att detta inte har fungerat.
          </p>
          <head type="h2" xml:id="i-CUo896bY5zGVToYFgKynyQ">
            4.2 Inför en rätt att få betyg omprövade
          </head>
          <p xml:id="i-RvTTKggfdaMgpye5MHBFEH">
            Så länge dagens betygssystem finns kvar ska eleverna självklart
            ha rätt att få sina betyg omprövade. Betygssättning är myndighetsutövning
            och bör självklart liksom andra myndighetsbeslut kunna omprövas.
            Lärarfacken, Elev­organisationen och samman­slutningen Sveriges
            Kommuner och Landsting står enade i kravet om att betyg bör kunna
            överprövas, vilket också föreslogs i Skollagskommitténs betänkande.
            Det är en grundläggande fråga om elevernas rättssäkerhet. Skolans
            elever är inte andra klassens medborgare. Därför anser Miljöpartiet
            att regeringen bör få i uppdrag att återkomma till riksdagen med
            ett förslag som ger eleverna möjlighet att få sina betyg ömprövade.
          </p>
          <head type="h1" xml:id="i-5TqYDy3ZzEkk8HkKhY6atF">
            5 Värna elevernas integritet
          </head>
          <head type="h2" xml:id="i-SqRvQF3QQ6wbkyXzF812UF">
            5.1 Inga ordningsbetyg
          </head>
          <p xml:id="i-BPbdDqNH1WmjUV39S1c6bD">
            Den nytillträdda regeringen anser att skolor som så önskar ska
            få ge skriftliga omdömen i ordning och uppförande. Detta är helt
            främmande för Miljöpartiet. Det är kunskaps­utveckling och måluppfyllelse
            som ska stå i fokus i skolan. Att elever och lärare visar varandra
            respekt är enormt viktigt, och alla i skolan ska verka för att
            det blir verklighet. Barn och unga ska få hjälp att utvecklas
            till trygga och ansvarstagande individer. Att lärare ska betygssätta
            elevernas beteende är dumt och integritetskränkande. Riksdagen
            bör därför ge regeringen till känna att det inte ska vara möjligt
            för skolorna att utfärda skriftliga omdömen i ordning och uppförande.
          </p>
          <head type="h2" xml:id="i-79xXFibo6mdykvZhXNmjhu">
            5.2 Inget kvarsittningsstraff
          </head>
          <p xml:id="i-Aou3dGSArUycD1VT6yJkrz">
            Att använda kvarsittning som straff för att en elev på något
            vis uppvisat ett icke önskvärt beteende är varken effektivt eller
            moraliskt acceptabelt. Att gå i skolan är inget straff. Att straffa
            individer är heller ingen framgångsrik väg att ändra deras beteende.
            Att ålägga elever i grundskolan att deltaga i extra undervisning
            för att de missat ordinarie undervisning är däremot helt okej.
            Alla elever har rätt till ett visst antal timmars undervisning.
            Har man missat tid, ska man ta igen. Men det ska röra sig om pedagogisk
            verksamhet för att främja elevens kunskapsutveckling, och inget
            annat. Naturligtvis ska den extra undervisningen ta hänsyn till
            elevens integritet och stå i proportion till den undervisning
            eleven missat att tillgodogöra sig. Riksdagen bör tillkännage
            för regeringen som sin mening att kvarsittning inte ska få användas
            som straff i grundskolan och att i de fall elever åläggs extra
            undervisning så ska det ske i enlighet med vad som här anförts.
          </p>
          <p xml:id="i-RCZQw26y9coXM9GUT3fXC6">
            Gymnasieskolan är till skillnad från grundskolan en frivillig
            skolform. Många elever som går gymnasiet är dessutom myndiga.
            Det är självklart helt otänkbart att tillämpa kvarsittning i gymnasiet.
            Det är heller inte rimligt att ålägga elever som går en frivillig
            utbildning att deltaga i undervisning, utöver den schemalagda.
            Kvarsittning på gymnasiet är frihetsberövande. Det finns inget
            behov, det fyller inget syfte, det saknar verklighetsförankring.
            Riksdagen bör därför ge regeringen till känna att kvarsittning
            inte ska vara tillåten i gymnasiet.
          </p>
          <head type="h2" xml:id="i-VEMowcz6uYLFAJwhY8iFNA">
            5.3 Avstängning
          </head>
          <p xml:id="i-FmgTjUcyu23uM1mcmpGTmD">
            I Sverige har vi skolplikt. Alla barn ska enligt skollagen gå
            i grundskolan. Skolplikten motsvaras också av en rätt till utbildning.
            Att stänga av en elev från grundskolan skulle vara att förvägra
            en enskild individ dennes rätt till utbildning. Miljöpartiet anser
            att det aldrig ska tillåtas hända.
          </p>
          <p xml:id="i-KxTvpmNRZKuqEbB1Pi26Nh">
            Barn som har svårt att sköta sig i skolan och tillgodogöra sig
            undervisningen misslyckas med detta av ett eller annat skäl. Oavsett
            vilket så är det vuxenvärlden som har misslyckats med att ge barnet
            de förutsättningar som behövs för att fungera som elev. Att stänga
            av en ung elev från skolan vore ett dubbelt svek mot den enskilde.
            I stället ska undervisningsformerna anpassas så att de fungerar
            för eleven. Skolan måste investera tid i eleven så att denne kan
            utvecklas och få bättre förutsättningar att fungera i den ordinarie
            undervisningen. Riksdagen bör tillkännage för regeringen som sin
            mening att avstängning av elever i grundskolan inte ska kunna
            ske.
          </p>
          <p xml:id="i-FLRXXvZsBS5uK4AW8mw3CP">
            Gymnasieskolan är en frivillig skolform. Men varje kommun är
            skyldig att erbjuda ungdomarna i kommunen utbildningsplats i gymnasiet.
            En elev som antagits till ett program har också rätt att fullfölja
            sin utbildning. Därför bör inte heller gymnasieelever kunna avstängas
            från undervisningen. I stället bör skolan och eleven gemensamt
            hitta en lösning som tillgodoser så väl elevens rätt till utbildning
            som skolkamraternas rätt till en trygg och lugn skolmiljö.
          </p>
          <head type="h2" xml:id="i-KzaTKrapqUZZmUaRhMD2GG">
            5.4 Frånvaro
          </head>
          <p xml:id="i-AkwhKDEzzvQyt9CCBn2aoe">
            Det finns många skäl till varför en elev är frånvarande från
            undervisning. Det kan röra sig om lovlig frånvaro, som sjukdom,
            läkarbesök eller andra orsaker som betraktas som giltiga skäl.
            Men en elev kan ha goda skäl till en frånvaro som ändå betraktas
            som olovlig. Man kommer för sent för att mamma och pappa grälat
            hela natten så att man inte kunnat sova. Man kommer för sent för
            att föräldrarna hade fest hemma, eller för att pappa misshandlade
            mamma. Och har man inte lust att tala om händelserna med sin lärare
            så rapporteras frånvaron som olovlig. Olovlig frånvaro ska inte
            rapporteras i betyget. I en målstyrd skola så märks frånvaron
            i betyget ändå, i form av sämre målupp­fyllelse och därmed lägre
            betyg. Arbetet för närvaro ska i stället ske genom att ha bra
            och inspirerande undervisning och kunniga lärare som förmår motivera
            eleverna. Det är mindre plakatpolitik, mer realpolitik. Riksdagen
            bör tillkännage för regeringen som sin mening att olovlig frånvaro
            inte ska föras in i betygen.
          </p>
          <head type="h2" xml:id="i-LRzcQSa8K6yhPjnij83W2H">
            5.5 Störande föremål
          </head>
          <p xml:id="i-uoAZefJRzwE5Je1C4b6a1">
            Det är i dag inte tillåtet för lärare att omhänderta föremål
            som av elever används på ett sätt som stör undervisningen. Den
            nuvarande regeringen har fört fram det faktum att lärare inte
            får omhänderta mobiltelefoner från elever som skolans största
            utmaning. Men i verkligheten, ute på skolorna är detta inte ett
            stort problem. Självklart händer det att elever då och då glömmer
            att stänga av sin telefon när de går in på en lektion. Precis
            som många vuxna då och då glömmer att stänga av sina telefoner
            när de går in på ett möte. När telefoner ringer stänger man av
            och ber om ursäkt. Och fortsätter med verksamheten. Miljöpartiet
            ser därför inte frågan om huruvida lärare ska få omhänderta mobiltelefoner
            som särskilt angelägen.
          </p>
          <p xml:id="i-QtJEBNY9v4VFZwVpw2hYnT">
            Däremot kan det uppstå situationer när en elev använder ett föremål
            på ett sätt som verkligen är störande. Det kan vara att man använder
            en telefon under lektionstid, eller att man lyssnar på musik så
            att andra störs. I sådana fall bör läraren kunna omhänderta föremålet
            till dagens slut. Det är viktigt att hänsyn tas till elevens integritet
            i dessa situationer. Miljöpartiet anser att det är viktigt att
            göra skillnad mellan störande föremål och föremål som används
            störande. En mobiltelefon är inte störande om den ligger avstängd
            i väskan. Riksdagen bör tillkännage för regeringen som sin mening
            att skol­lagen bör ändras så att lärare ges rätt att omhänderta
            föremål som används störande, i enlighet med vad som i motionen
            anförs.
          </p>
        </div>
        <div type="motSignatures">
          <list>
            <item xml:id="i-PuSR1obkwSmXf5h6Xjt9Dx">
              Mats Pertoft (mp)
            </item>
            <item xml:id="i-CrLkrZeQ1LwrEayUMNebxx">
              Max Andersson (mp)
            </item>
            <item xml:id="i-LxqYDsci1tve5k59FVYRwQ">
              Peter Rådberg (mp)
            </item>
            <item xml:id="i-CGUCJqvxhbQcBQHsfmHebC">
              Karla López (mp)
            </item>
            <item xml:id="i-9UZs66fPF8XeMhLWXXf6d">
              Mikaela Valtersson (mp)
            </item>
          </list>
        </div>
      </div>
    </body>
  </text>
</TEI>
