<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KrU-02979">
  <teiHeader>
    <fileDesc>
      <titleStmt>
        <title>Det civila samhället</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2979 av Andreas Carlson m.fl. (KD)</title>
          <idno type="rdwebb">H3022979</idno>
          <rs type="number">2979</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H3022979/text</ref>
          <ref type="dokument_url_html">http://data.riksdagen.se/dokument/H3022979</ref>
          <ref type="dokumentstatus_url_xml">http://data.riksdagen.se/dokumentstatus/H3022979</ref>
          <ref type="docx">http://data.riksdagen.se/fil/6ED704CB-9B90-45B4-ABBB-14E6B86D3952</ref>
          <ref type="pdf">http://data.riksdagen.se/fil/A2DE1738-3C05-4DFE-9FAD-1D810710FA54</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-SuHr9jNiVACBoGfkifMEPM" type="signed"/>
        <correspContext corresp="i-SuHr9jNiVACBoGfkifMEPM">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-DJ8dGLyQXx8GQeiGkcBRiK"/>
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction xml:id="i-RJRUH2Bowg4t6jv4kYqsxV" type="submitted">
          <date when="2015-10-06"/>
          <time when="15:44:39"/>
        </correspAction>
        <correspAction xml:id="i-WWxNzYrbCFQHdh5X43mmrt" type="reviewed">
          <date when="2015-10-07"/>
          <time when="13:22:29"/>
        </correspAction>
        <correspAction xml:id="i-Xx2hK628kKY3aok7grcZYk" type="referred">
          <date when="2015-10-13"/>
        </correspAction>
        <correspAction xml:id="i-TMmRMjXpvjkhpqL4MhkeMN" type="assigned">
          <date when="2018-06-05"/>
          <time when="10:32:30"/>
        </correspAction>
        <correspContext corresp="i-TMmRMjXpvjkhpqL4MhkeMN">
          <ref type="assignedTo">Kulturutskottet</ref>
        </correspContext>
        <correspAction xml:id="i-KumrDsTQaiVMDxvd3gDyUT" type="behandlas_i"/>
        <correspContext corresp="i-KumrDsTQaiVMDxvd3gDyUT">
          <ref type="uppgift">2015/16:NU12</ref>
          <ref type="ref_dok_id">H301NU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU12</ref>
          <ref type="ref_dok_titel">Politik för hållbart företagande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DcfYyfmZfnAiYGtQYachiJ" type="behandlas_i"/>
        <correspContext corresp="i-DcfYyfmZfnAiYGtQYachiJ">
          <ref type="uppgift">2015/16:SoU6</ref>
          <ref type="ref_dok_id">H301SoU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU6</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GVsFUsJcusyWh8YyfiYtH5" type="behandlas_i"/>
        <correspContext corresp="i-GVsFUsJcusyWh8YyfiYtH5">
          <ref type="uppgift">2015/16:NU15</ref>
          <ref type="ref_dok_id">H301NU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU15</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DyFvJ41KMpvx6apnJzCpnr" type="behandlas_i"/>
        <correspContext corresp="i-DyFvJ41KMpvx6apnJzCpnr">
          <ref type="uppgift">2015/16:NU24</ref>
          <ref type="ref_dok_id">H301NU24</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU24</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6bfDqpo4hY9zD15TU6Kq39" type="behandlas_i"/>
        <correspContext corresp="i-6bfDqpo4hY9zD15TU6Kq39">
          <ref type="uppgift">2015/16:NU23</ref>
          <ref type="ref_dok_id">H301NU23</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU23</ref>
          <ref type="ref_dok_titel">Staten och kapitalet - struktur för finansiering av innovation och hållbar tillväxt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R3nYrUTiWjkAUvSWgb8uEW" type="behandlas_i"/>
        <correspContext corresp="i-R3nYrUTiWjkAUvSWgb8uEW">
          <ref type="uppgift">2015/16:KrU6</ref>
          <ref type="ref_dok_id">H301KrU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU6</ref>
          <ref type="ref_dok_titel">Civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-F1pCoxPRjVc56tRYJpmECv" type="behandlas_i"/>
        <correspContext corresp="i-F1pCoxPRjVc56tRYJpmECv">
          <ref type="uppgift">2015/16:KrU1</ref>
          <ref type="ref_dok_id">H301KrU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-G2RKkM6Qz7xorpNN8eth4T" type="behandlas_i"/>
        <correspContext corresp="i-G2RKkM6Qz7xorpNN8eth4T">
          <ref type="uppgift">2016/17:SoU9</ref>
          <ref type="ref_dok_id">H401SoU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU9</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VzAoU2g7k6jPyBwsHitnJb" type="behandlas_i"/>
        <correspContext corresp="i-VzAoU2g7k6jPyBwsHitnJb">
          <ref type="uppgift">2015/16:FiU1</ref>
          <ref type="ref_dok_id">H301FiU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU1</ref>
          <ref type="ref_dok_titel">Statens budget 2016 - Rambeslutet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2979 av Andreas Carlson m.fl. (KD)
          Det civila samhället
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-QiytMQKCgAJ2PQZBUBrfU8">
            Förslag till riksdagsbeslut
          </head>
          <list style="ol">
            <item xml:id="i-2YrHYQprTw7APwXK8bU2qh">
              Riksdagen ställer sig bakom det som anförs i motionen om det
              civila samhällets betydelse och tillkännager detta för regeringen.
            </item>
            <item xml:id="i-Xd4gyYaxahYRC5oZut1Wde">
              Riksdagen ställer sig bakom det som anförs i motionen om att
              behålla gåvoskatteavdraget och utöka det och tillkännager detta
              för regeringen.
            </item>
            <item xml:id="i-28N76nQqX2VEbvwV83rFku">
              Riksdagen ställer sig bakom det som anförs i motionen om att
              öka stödet till trossamfunden och tillkännager detta för regeringen.
            </item>
            <item xml:id="i-4sW9ZrxtuaUBBrhfjK1qy3">
              Riksdagen ställer sig bakom det som anförs i motionen om vikten
              av att värna civilsamhällets ställning och tillkännager detta
              för regeringen.
            </item>
            <item xml:id="i-TcLTh1jSeFMjmA9LVg1ddf">
              Riksdagen ställer sig bakom det som anförs i motionen om att
              införa en skyldighet för kommuner att införa valfrihetssystem
              och tillkännager detta för regeringen.
            </item>
            <item xml:id="i-RvHSxG811a9G1QFQ1BtHNL">
              Riksdagen ställer sig bakom det som anförs i motionen om vikten
              av kapital för ideella utförare i välfärden och tillkännager detta
              för regeringen.
            </item>
            <item xml:id="i-D9f681z3fJhLYS4hAbTgv">
              Riksdagen ställer sig bakom det som anförs i motionen om att
              öka stödet till idrottsrörelsen och friluftsorganisationerna och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Ej6CrVr5v2qNNMXYKsB181" type="h1">
            Motivering
          </head>
          <p xml:id="i-KSSH3StjnmnpAVJ7sCpVHh">
            Kristdemokraterna menar att det är i civilsamhället grunden läggs
            för demokrati, medmänsklighet och ett fungerande Sverige. Vår
            politik strävar därför efter att stärka det civila samhället och
            därmed de mellanmänskliga kontakterna. En fungerande demokrati
            förutsätter ett starkt medborgarsamhälle. Utan ett levande civilt
            samhälle reduceras medborgarna till väljare, arbetskraft och konsumenter.
            Om vi inskränker det civila samhället till att bli utförare av
            statliga direktiv, riskerar vi att kväva de många organisationernas
            unika bidrag till vårt samhälle.
          </p>
          <p xml:id="i-9emdVzeDvQyTFJn88etyE6">
            Vi föreslår i vår budgetmotion att gåvoskatteavdraget bibehålls
            och utökas, samt att det statliga stödet till idrottsrörelsen,
            friluftsorganisationerna och trossamfunden ökas.
          </p>
          <head xml:id="i-8efRVGrCSLKF5sqSqwLb1p" type="h1">
            Inledning
          </head>
          <p xml:id="i-LCYgEznEMt59Yhk7tSM5QP">
            I synen på det civila samhället går en tydlig skiljelinje i svensk
            politik. I grunden är det en fråga om skillnad i synen på människan,
            hennes förutsättningar och behov.
          </p>
          <p xml:id="i-EPSFFiFDmNQwJStNL85uyh">
            Å ena sidan finns den kollektivism som ser en stark stat som
            lösningen på nästan varje samhällsproblem. Där har det civila
            samhället en mycket underordnad betydelse från välfärdssynpunkt.
            Där finns även den statsindividualism som förvisso inte ser en
            stark stat som alltings lösning, men som samtidigt har anammat
            tanken på att man via skattsedeln kan köpa sig fri från beroendet
            av andra människor. Inte heller där har civilsamhället eller de
            mellanmänskliga relationerna någon naturlig plats.
          </p>
          <p xml:id="i-HQVkFd3y6tD9uRKsesizQT">
            Å andra sidan finns den personalism som ser att små nära gemenskaper
            och ett ömsesidigt beroende är en central del av det mänskliga,
            att det bara är i samspelet med andra som människan utvecklas
            som person. Denna skillnad i människosyn får konsekvenser för
            samhällssynen, vilket återspeglas i politiken.
          </p>
          <p xml:id="i-T2qKUtH4KdNtEdqX8JZsGC">
            Ibland kan det hos vissa låta som om civilsamhället bara är en
            fritidsaktivitet, ett litet sidospår till det som sker inom den
            offentliga sfären eller i den individuella. Vi menar att civilsamhället
            är något mycket viktigare. Det är här grunden läggs för demokrati,
            medmänsklighet och ett fungerande Sverige. Kristdemokraternas
            politik strävar därför efter att stärka det civila samhället och
            därmed de mellanmänskliga kontakterna.
          </p>
          <p xml:id="i-7RpDN3tnNCPmtjV6KvCpeh">
            Att oberoende från andra människor skulle leda till lycka är
            en missuppfattning. Starka relationer är ett så grundläggande
            mänskligt behov att det till och med går att mäta i livslängd.
            Social isolering har värre hälsoeffekter än fetma och är ungefär
            lika allvarligt som alkohol och rökning. Människan växer i relationer.
            En politik vars konsekvens blir att de mellanmänskliga banden
            försvagas kan aldrig kompenseras med att man stärker banden till
            offentliga institutioner eller skjuter till ytterligare bidrag.
            Det offentliga kan från mänsklig synvinkel bara vara ett komplement
            – inte utgöra samhällets grund.
          </p>
          <p xml:id="i-GPNDWcA9iZaV8SZ1tsQRyG">
            Kristdemokraternas människosyn utgår från personalismen att varje
            människa är en unik och oersättlig individ och har samma absoluta
            och okränkbara värde oavsett kön, ålder, social position, etnisk
            och religiös tillhörighet eller sexuell identitet. Människovärdet
            är knutet till existensen, inte till olika stadier eller situationer
            i den enskilda människans livscykel eller till hennes förmågor
            eller egenskaper. Varje person har universella rättigheter och
            skyldigheter, men hon utvecklas i familjen och i andra naturliga
            gemenskaper. Det är i familjerna, folkrörelserna, de ideella organisationerna,
            kooperativen, stiftelserna, de politiska partierna med mera som
            vi odlar vår grundläggande etik och våra demokratiska traditioner.
            Sådana naturliga gemenskaper utgör stommen i samhället och ska,
            enligt oss kristdemokrater, ges rätt och möjligheter att förverkliga
            sin fulla potential. Det är i dem vi bygger och stärker tilliten
            mellan människor. Här lär vi oss samarbete och konflikthantering.
            Det är bland annat därför Kristdemokraterna så starkt betonar
            civilsamhällets betydelse. Den mest grundläggande gemenskapen
            är familjen. I denna lilla grupp får familjemedlemmarna möjlighet
            att möta kärlek, omtanke och förståelse men också att ställas
            inför krav och ta ansvar.
          </p>
          <p xml:id="i-BUv8PKuKNCfEJTTavxnhW8">
            En av politikens viktigaste uppgifter är att värna dessa frivilliga
            sammanslutningars oberoende, att stärka dem och förenkla för deras
            verksamhet. Grundtanken är att staten skall lägga sig i så lite
            som möjligt och att så mycket som möjligt skall lämnas åt medborgarnas
            fria initiativ. Givetvis ska all verksamhet som får stöd av det
            offentliga arbeta för alla människors lika och oskattbara värde,
            grundläggande etiska värden och demokratiska principer. Men alltför
            ofta knyts resurser detaljerat till olika mål som ska uppnås,
            där såväl medel som mål bestäms av politiker. Det kan då uppfattas
            som om det offentliga inte litar på civilsamhällets organisationer
            och i förlängningen på medborgarna. Öronmärkning av anslagen leder
            i värsta fall till att politiska krav får organisationerna att
            ägna sig åt annat än vad de själva definierar som sitt uppdrag.
          </p>
          <p xml:id="i-R83WYRucS7Apcgu5GqouM7">
            Graden av det civila samhällets oberoende är nära knuten till
            organisationernas finansiering. En hög grad av offentlig finansiering
            kommer också att leda till direkt eller indirekt styrning från
            det offentliga. För många politiker är detta själva poängen. Då
            kan man kontrollera att medborgarnas frivilliga sammanslutningar
            inte tycker ”fel” utan anpassar sig efter åsiktskrav från de för
            tillfället mest röststarka i den offentliga debatten. Vi hävdar
            även här civilsamhällets oberoende och mångfald, en mångfald som
            inte bör strypas eller styras i en annan riktning än vad medlemmarna
            själva vill.
          </p>
          <p xml:id="i-QN3PiXeHCDxYppdSGYFtWy">
            En reservation är på sin plats. Alla frivilliga sammanslutningar
            är inte av godo. Organisationer vars medlemmar begår, eller uppmuntrar
            till, kriminella handlingar blir en fråga för rättsväsendet. Att
            sådana existerar kan förstås aldrig motivera att civilsamhället
            ska styras in i en specifik inriktning.
          </p>
          <p xml:id="i-Lxjuo13qjBL8BQyAGR7CCn">
            En fungerande demokrati förutsätter ett starkt medborgarsamhälle.
            Utan ett levande civilt samhälle reduceras medborgarna till väljare,
            arbetskraft och konsumenter. Om vi inskränker det civila samhället
            till att bli utförare av statliga direktiv, riskerar vi att kväva
            de många organisationernas unika bidrag till vårt samhälle.
          </p>
          <p xml:id="i-Tee4VPnfL23EwvKT8DVtcL">
            Kristdemokraterna är den politiska röst som tydligast har agerat
            för ett starkt civilsamhälle. I regeringsställning har vi utformat
            en politik för det civila samhället. Vi har fått till stånd en
            överenskommelse – ett kontrakt mellan regeringen, SKL och de idéburna
            organisationerna inom det sociala området. Vi drev på för att
            Sverige äntligen skulle få avdragsrätt för gåvor till hjälpverksamhet,
            ett principgenombrott som blev verklighet 2011. Vi motsätter oss
            regeringens förslag att ta bort avdragsrätten för gåvor och presenterar
            i den här motionen förslag som är ytterligare steg på vägen mot
            ett starkare civilsamhälle.
          </p>
          <head xml:id="i-N5XYxEwTLizKdGzXecu3HE" type="h1">
            Balans mellan samhällets tre sektorer
          </head>
          <p xml:id="i-39eRUnz1b8AQCGEbzi9h9B">
            Det finns tre centrala och samverkande funktioner i ett fungerande
            samhälle. Under medeltiden kallades de Korset, Svärdet och Penningpungen.
            Korset betecknade då kyrkornas moraliska, idéburna och andliga
            makt medan Svärdet stod för den världsliga makten. Penningpungen
            betecknade både den ekonomiska makten och de faktiska makthavarna.
          </p>
          <p xml:id="i-MRr96SkL74Bk7rrBaWXswW">
            Under de ibland revolutionära tongångarna 1968 och några år efteråt
            sa man i stället Gud, Staten och Kapitalet. Då ville många marxistiskt
            inspirerade debattörer avskaffa både Gud och kapitalet och låta
            staten överta hela ansvaret, så som hade skett i både Sovjet och
            Maos Kina.
          </p>
          <p xml:id="i-DiEQSMEZZgf6RYYigNXoQj">
            Templet, Tornet och Torget har i modern tid föreslagits som alternativa
            metaforer. Dagens verklighet är dock mer komplicerad. ”Templet”
            består inte längre bara av kyrkan, eller ens bara av många kyrkor
            och trossamfund tillhörande kristendomen eller andra religioner.
            Templet har dessutom delvis sekulariserats och berikats med andra
            idéburna rörelser som Röda Korset, Rädda Barnen, Svensk Idrott,
            Sjöräddningssällskapet och många, många fler. Det gemensamma är
            att verksamheten främst styrs av idéer, inte ekonomi. ”Tornet”
            och ”Torget” är i dag också mer mångfacetterade, där exempelvis
            offentlig sektor ibland verkar på konkurrensutsatta marknader.
            Historien har dock lärt oss att alla tre funktionerna inte bara
            behövs, utan i ett väl fungerande samhälle helst ska stå i ett
            balanserat förhållande till varandra.
          </p>
          <p xml:id="i-DhdrXz178yZW9YCiQDptR7">
            Sammanfattningsvis talar vi alltså om samhällets tre huvudfunktioner:
          </p>
          <p xml:id="i-KFuhaCGHQnkzxyL5DnJ1fP">
            Det offentliga, som inkluderar stat, kommuner och landsting och
            i grunden all offentligt finansierad verksamhet.
          </p>
          <p xml:id="i-8ak2Z8piLKQnAuWrd3g5Rt">
            Näringslivet, som utgörs av samhällets kommersiella sektor, industrier,
            tjänsteföretag, banker och andra verksamheter som primärt drivs
            i syfte att ge en optimal avkastning på satsat kapital och arbete.
          </p>
          <p xml:id="i-Stc6ZAqpdRRrUxDT8kawvo">
            Civilsamhället, som drivs av medborgarnas övertygelser och vilja
            att bidra till livskvalitet i många dimensioner, fysiskt, psykiskt,
            socialt och existentiellt. Familjen är samhällets viktigaste beståndsdel
            och en omistlig del i det civila samhället.
          </p>
          <p xml:id="i-BA1mGBpfaE9qzba8W7aEek">
            I ett balanserat och demokratiskt samhälle samverkar dessa tre
            på många områden, men ingen sektor tillåts dominera någon av de
            övriga.
          </p>
          <p xml:id="i-SWXPGhzg8F48pQXQd52TuY">
            Ett levande civilsamhälle är basen för ett väl fungerande, demokratiskt
            och mänskligt samhälle. Det startar hos den enskilda människan,
            familjen, den utvidgade familjen, grannskapet och närsamhället.
            Det tar sig uttryck i allehanda aktiviteter av kulturell, idrottslig,
            intellektuell eller ideologisk art. Dessa formar sedan civilsamhällets
            struktur i form av idéburna organisationer, föreningar och nätverk.
            Civilsamhället samverkar med samhällets två andra huvudfunktioner,
            det offentliga och näringslivet, där den senare är grunden för
            hela samhällets försörjning och ekonomiska välstånd.
          </p>
          <head xml:id="i-BQtEaRGWY8AsweewHJ6t24" type="h1">
            Civilsamhällets förändrade förutsättningar
          </head>
          <p xml:id="i-Kvx4u4gaSPH25U68V37r69">
            Civilsamhället förändras i takt med att Sverige och världen i
            stort förändras. Vårt land är idag ett pluralistiskt medborgarsamhälle,
            inte ett förhållandevis homogent ”folkhem”. Individualism och
            självförverkligande har blivit viktigare, vilket inte nödvändigtvis
            gör människor mindre engagerande. Engagemanget kan däremot ta
            sig andra uttryck.
          </p>
          <p xml:id="i-RdbrukqaKyjcwG6ct89DDc">
            Det bör slås fast att det är ett starkt engagemang hos människor
            i vårt land, det finns en rörelse som bygger på idealitet och
            frivillighet. Vår svenska folkrörelsetradition lever och frodas
            alltjämt trots enstaka påståenden om motsatsen. Däremot sker det
            förändringar inom det civila samhället.
          </p>
          <p xml:id="i-WjeY4Mgu6rqrVw24VKwJMF">
            Sverige har drygt 200 000 föreningar i en befolkning om 9,5 miljoner
            invånare och 86 procent av befolkningen i ålder 16–84 år är medlemmar
            i en förening. Vi är ett föreningstätt land och det ger Sverige
            många fördelar och stärker samhällsgemenskapen.
          </p>
          <head xml:id="i-MY4aWkqXb8wJQuNH5gthqL" type="h1">
            Kristdemokraternas mål med en politik för civilsamhället
          </head>
          <p xml:id="i-9bTewc6VnrJS45wp6wMGgi">
            Det kan tyckas motsägelsefullt med en politik för ett område
            som vi i så hög utsträckning som möjligt vill hålla politiken
            borta ifrån. Vi vill därför vara tydliga med vår utgångspunkt:
            Staten är aldrig neutral i relation till civilsamhället. Staten
            sätter gränser, skyddar, strukturerar, stimulerar – eller kväver.
            Allt utifrån vilken lagstiftning och vilka incitament som finns
            eller saknas.
          </p>
          <p xml:id="i-MAkvGoKj8MXczpdKAWJBqf">
            Ett livskraftigt och dynamiskt civilsamhälle ökar möjligheterna
            till en stark och dynamisk demokrati. Därför vill vi:
          </p>
          <p xml:id="i-QPcSWuJyKxS3H2HJMiRNrC">
            Stärka de naturliga gemenskaper där vi växer som människor. Därmed
            stärks också vi – som individer och som samhälle.
          </p>
          <p xml:id="i-BHWRTqaLih9Gs2gLQb8T9J">
            Öka sammanhållningen inom och mellan olika befolkningsgrupper
            i takt med att det sociala kapitalet byggs upp.
          </p>
          <p xml:id="i-E1YHHAqfv1eA9gXBMhpBhC">
            Främja mångfalden. Detta kan bara ske genom att värna civilsamhällets
            oberoende på finansieringsfronten.
          </p>
          <p xml:id="i-3cpdTGM6paUfHtSW8GvyVL">
            Kristdemokraterna brukar säga att samhället är större än staten.
            Mot bakgrund av vår människosyn så kan man också säga att välfärdssamhället
            är större än välfärdsstaten. Vi tror att ett samhälle byggt på
            de principer vi anför har förutsättningar att bli ett mer välmående
            samhälle.
          </p>
          <p xml:id="i-VgUCXopR838LJbav6pc1Z7">
            Vi identifierar därmed följande utmaningar som särskilt viktiga:
          </p>
          <p xml:id="i-7CQFhgXpRDyBZBH9ijqBoQ">
            Civilsamhällets oberoende. Det finns en risk för att civilsamhället
            begränsas till att vara en välfärdsutförare eller verkställare
            av statliga dekret. Om staten i allt högre utsträckning dikterar
            villkoren för civilsamhällets verksamheter, och samtidigt svarar
            för en allt större del av dess finansiering, så riskeras civilsamhällets
            självständiga röst och unika bidrag. Utvecklingen har redan i
            viss utsträckning gått i den riktningen. Detsamma gäller också
            med marknadsanpassning, där civilsamhällets organisationer bitvis
            agerar enligt kommersiella principer.
          </p>
          <p xml:id="i-JhsTzzki8TnN8TQtUDbRpc">
            Civilsamhällets insatser som utförare av välfärdstjänster. Antalet
            utförare har visserligen ökat, men som andel har de minskat. Kristdemokraterna
            har konsekvent försvarat mångfalden och medborgarnas möjligheter
            att själva välja utförare inom exempelvis vård och äldreomsorg.
            Motiven är främst två.
          </p>
          <list style="ul">
            <item xml:id="i-GWXDcpL7my5mgbj7jm4iLU">
              Vi värnar medborgarnas vardagsmakt och tilltron till att de själva
              är kapabla att veta vad som är bäst för dem, snarare än att politiker
              ska välja åt dem.
            </item>
            <item xml:id="i-CaN1feKK4NguzmPUnkv4GW">
              Innovationskraften i alla tre sektorer behövs om vi ska säkra
              samhällets välfärd och medborgarnas livskvalitet. Tar man bort
              eller kraftigt begränsar den ideella och den privata sektorns
              möjligheter så kommer detta att bli mycket svårt. Vägen till en
              förbättrad välfärd går via fokus på kvalitet, inte på ägarformer.
              Många vill begränsa eller i realiteten sätta stopp för två av
              tre sektorer. Vi välkomnar i stället de ideella krafterna och
              vill underlätta för dem att bidra.
            </item>
          </list>
          <p xml:id="i-2mUueK71dgB9tZB9Kiwb7x">
            Den byråkratiska bördan. Samhällsutvecklingen har medfört en
            kraftig ökning av den byråkratiska bördan för ett stort antal
            organisationer under de senaste decennierna, inte minst bland
            de mindre. Även om syftet ofta är gott, har det medfört att mer
            tid läggs på att styra verksamheten på ett korrekt sätt, vilket
            resulterar i minskad tid för själva verksamheten. Detta riskerar
            att kväva många av civilsamhällets viktiga bidrag till vårt samhälle.
          </p>
          <p xml:id="i-NFYpd8Ks8iUfQyUatcJugX">
            Den utredning för ett stärkt civilsamhälle (U 2014:04) som tillsattes
            av alliansregeringen har fått tilläggsdirektiv och redovisar sitt
            slutbetänkande den 29 februari 2016. Utredningen är angelägen
            och Kristdemokraterna vill betona dess betydelse för den fortsatta
            utvecklingen av det civila samhället. Vi behöver en gemensam syn
            inom det offentliga på hur balansen mellan samhällets sektorer
            ska klaras ut och vilka spelregler som ska gälla.
          </p>
          <head xml:id="i-9X2sB2XfhZ51aHFPmvD4fk" type="h3">
            Gåvoskatteavdraget
          </head>
          <p xml:id="i-XTxfpPDgsnaeHdDJNSURC6">
            Alliansregeringen införde den 1 januari 2012 en avdragsrätt för
            privatpersoners gåvor till ideell verksamhet med social inriktning
            eller som främjar forskning. Skattereduktion medges med 25 procent
            av gåvobeloppet och uppgår till högst 1 500 kronor per person
            och år. Under det första året gav 195 000 personer gåvor som gav
            rätt till skattereduktion för cirka 153 miljoner kronor. Under
            2013 gjorde 761 000 personer avdrag för gåvor varav drygt 255
            000 personer uppnådde minimibeloppet för skattereduktion.
          </p>
          <p xml:id="i-3tT74eooxkW456a7ZGXmeJ">
            I maj 2015 var 75 organisationer registrerade som godkända gåvomottagare
            hos Skatteverket.
          </p>
          <p xml:id="i-DK6XLtMiU44SRWMMkp7Pfh">
            Sverige var tidigare det enda EU-land som inte tillät sina medborgare
            att göra avdrag för gåvor till ideell verksamhet. Kristdemokraterna
            ser därför denna reform som epokgörande och nödvändig. Vi ser
            den som ett första steg i ett bredare arbete för att markera det
            civila samhällets betydelse och relation till den offentliga sektorn
            och till företagssfären.
          </p>
          <p xml:id="i-92VTBFc7r2RqsUwtwVkb3s">
            Regeringen föreslår nu att skattereduktionen för gåvor slopas,
            vilket beräknas öka skatteintäkterna med 250 miljoner kronor 2016.
            Regeringen anför i lagrådsremissen den 21 maj 2015 ”att stöd till
            de verksamheter ideell sektor bedriver bör fördelas utifrån en
            prioritering av hur dessa bidrar till samhällsnyttan, snarare
            än utifrån vilken förmåga de berörda organisationerna har att
            hitta sponsorer som har råd att genom gåvor stödja verksamheten.
            Offentligt stöd bör snarare utgå från tydliga prioriteringar än
            via privatpersoners val av och förmåga till stöd via skattereduktion.”
          </p>
          <p xml:id="i-8DveyuCoH3rDHnV3pPA7y2">
            Regeringen anser därmed att det offentliga bör vara de enda som
            stöder ideell verksamhet. Om privatpersoner gör det finns, enligt
            regeringen, risk att de stöder ”fel” verksamhet. Regeringen fortsätter
            därmed sin ovanifrånpolitik där enskilda inte ges rätt att bestämma
            över vare sig val av hemtjänst, föräldraförsäkring eller vilken
            organisation man vill stödja. Staten vet bättre.
          </p>
          <p xml:id="i-WMEFCp7LL63GxguJ2qFnvz">
            Regeringens bedömning leder till slutsatsen att social hjälpverksamhet
            inte ger samhällsnytta om den enbart stöds av enskilda. Först
            när det offentliga dirigerar blir verksamheten samhällsnyttig.
            Sammantaget tydliggör lagrådsremissen att regeringen motsätter
            sig att enskilda ger ekonomiskt stöd till social hjälpverksamhet.
            Det bör, enligt regeringen, vara förbehållet det offentliga som
            klarar av att bedöma samhällsnyttan.
          </p>
          <p xml:id="i-F51RUbrEfvUJYwa2jpDHeh">
            En majoritet av de remissinstanser som yttrat sig motsätter sig
            regeringens förslag. I en rapport från riksdagens utredningstjänst,
            RUT, framgår det att flera av organisationerna som fått del av
            gåvoskatteavdraget menar att allt fler ger större belopp än tidigare.
            De regelbundna givarna har också ökat sitt månadsbelopp. Antalet
            gåvor och gåvogivare har dessutom ökat. Samtidigt betonar flera
            att administrationen kring gåvoskatteavdraget måste förenklas.
            Det är inte ändamålsenligt med den administration som ålagts de
            sociala hjälpverksamheterna. Gåvoskatteavdraget har alltså medverkat
            till ökade intäkter hos ideella sektorn och en majoritet av dem
            vill behålla möjligheten. Dock behöver regelverket ses över.
          </p>
          <p xml:id="i-H2WRwZsRtE8ADBKNweoYUB">
            I en studie av J von Essen, M Jegermalm och J Svedberg vid Ersta
            Sköndal Högskola (Folk i rörelse – medborgerligt engagemang 1992–2014)
            har givandet undersökts. De anger att givandet är överraskande
            stort och 80 procent av befolkningen har givit pengar vid minst
            ett tillfälle under föregående år. Det är stora skillnader mellan
            människor som ger regelbundet och de som ger vid något enstaka
            tillfälle. Men givandet är enligt Varnstad 2015 ”folkligt, småskaligt
            och utbrett”. Det noteras vidare att givandet inte varierar särskilt
            mycket efter människors inkomster och att kvinnor ger mer än män
            trots att mäns inkomster generellt sett är högre. Slutligen konstateras
            (Varnstad 2015) att ”så många som varannan anser att man har en
            moralisk skyldighet att ge. Givandet har genom särskiljning från
            välfärdsstaten och dess ansvarsområden getts en egen innebörd
            och ett eget berättigande som till och med beskrivs som ett moraliskt
            ansvar av hälften av befolkningen. Det individuella ansvaret består
            därför även om det offentliga tas.
          </p>
          <p xml:id="i-Ab4u4hWMPxMdEZMKMNvfwE">
            Kristdemokraterna vill se en mer självständig ideell sektor.
            Mindre av detaljstyrning vid bidragsgivning och mer av grundstöd.
            Genom gåvoskatteavdraget ökar organisationernas självständighet.
            Statens påverkan inskränks till att godkänna organisationerna
            som får del av skatteavdraget. Det är en rimlig avvägning mellan
            självständighet och offentlig insyn.
          </p>
          <p xml:id="i-MVh8eyVj6ffDyzBafHULqq">
            Kristdemokraterna motsätter sig regeringens förslag att avskaffa
            gåvoskatteavdraget. Vi föreslår dessutom att gåvoskatteavdraget
            utvidgas genom att taket höjs från 6 000 kronor till 12 000 kronor
            och att ansöknings- och årsavgiften tas bort. Regeringen bedömer
            själv i lagrådsremissen att borttagen ansökningsavgift medför
            försumbara intäktsförluster. Den ökade kostnaden för höjt tak
            för avdrag beräknas till 10 miljoner kronor.
          </p>
          <p xml:id="i-YUvRUvYg6sf91u7xaxcFEb">
            En investeringsfond för ideella aktörer i välfärdssektorn
          </p>
          <p xml:id="i-Q4HpEriZDGPtJpUBg9gwat">
            Ibland kan man få intrycket att all offentligt finansierad välfärdsverksamhet
            som inte drivs av det offentliga drivs av stora internationella
            koncerner ägda av riskkapitalbolag. Så är inte fallet. På exempelvis
            skolområdet visade rapporten ”Mångfald eller enfald” från Timbro
            och Sektor3 för ett par år sedan att det ingalunda är så att dessa
            skolkoncerner står för all friskoleverksamhet i Sverige, utan
            30 av eleverna i fristående skolor fanns vid denna kartläggning
            exempelvis i skolor som drivs av organisationer i det civila samhället
            – ideella organisationer, kooperativ, stiftelser etc. Men när
            fokus hamnar på vinstutdelning hamnar dessa aktörer – som står
            för mångfald och goda värden – lätt i skymundan då deras vinster
            återinvesteras i verksamheten.
          </p>
          <p xml:id="i-TvQ3h6QzSooYZZ1c7R7iWX">
            Samtidigt har andelen skolor utan vinstsyfte minskat avsevärt
            de senaste åren. Medan en av friskolereformens bärande intentioner
            var att säkra en pedagogisk och idémässig mångfald av aktörer
            – också fler idéburna aktörer – så ser vi att utvecklingen går
            mot större koncerner med färre ägare.
          </p>
          <p xml:id="i-BaC7c9Wyn5N9VqCcEDMLiX">
            Vi ser en liknande utveckling på vård- och omsorgsområdet. Huvuddelen
            av de nya vård- och omsorgsaktörer som tillkommer är kommersiella
            företag. Bristerna i vård, skola och omsorg finns såväl inom offentligt
            driven som privat driven offentligfinansierad välfärdsverksamhet,
            men vinstutdelning i kombination med stora kvalitetsbrister skapar
            trovärdighetsproblem och ska inte förekomma.
          </p>
          <p xml:id="i-F2gQH5GyTop3p3Cv9GeHdc">
            Vinst är inte fel – tvärtom är vinst i grunden ett tecken på
            effektivitet, om man samtidigt klarar att nå högt uppställda kvalitetsmål
            och ändå kunna ge investerare en del tillbaka. Samtidigt finns
            aktörer med stort förtroende hos medborgarna som skulle kunna
            driva viktiga välfärdsverksamheter utan vinstsyfte, och med stora
            mervärden i form av en tydlig idémässig grund och tradition kring
            sin verksamhet. Dessa aktörers möjligheter att bedriva offentligt
            finansierad välfärdsverksamhet tycks dock minska och potentialen
            tas inte fullt ut tillvara. Det är en utveckling som måste brytas.
          </p>
          <p xml:id="i-Jx35CN7xRUT5TwR4FqPiHW">
            Det offentliga måste tydligare inse det mervärde av mångfald
            och kvalitet som en verksamhet på en tydlig idémässig grund kan
            bidra med. Och denna insikt måste leda till att konkret förbättra
            civila samhällets organisationers möjligheter att bedriva välfärdsverksamhet.
          </p>
          <p xml:id="i-LDQdNnxjwFGxFFTWsjW83P">
            Många ideella utförare ställer ofta högre krav på sig själva
            än de privata och offentliga. De har inte sällan särskild kompetens
            i svåra etiska frågor som vården och omsorgen brottas med. Vissa
            ideella utförare har särskild kunskap om och riktar sig särskilt
            till vissa utsatta samhällsgrupper, kanske på grundval av etnicitet
            eller religion, grupper som forskning visar inte annars för en
            lika god tillgång till välfärdstjänster.
          </p>
          <p xml:id="i-N3q5mUYjH6xiRmewWWRKtz">
            Ideella kan ha en organisatorisk effektivitet och smidighet som
            liknar de vanliga företagens, samtidigt som de ofta har en tradition
            av mer öppenhet genom tydliga värdebaserade mål för sin verksamhet.
          </p>
          <p xml:id="i-BH4R6qZungmxaGL2KFgm35">
            Värt att notera är att Sverige skiljer ut sig avsevärt gentemot
            övriga västvärlden när det gäller inslagen av icke-vinstdrivande
            aktörer inom vård och omsorg. Betydligt lägre andel är i vårt
            land driven av icke-vinstdrivande ideella aktörer än i snart sagt
            varje jämförbart land.
          </p>
          <p xml:id="i-5EPEukDeZmWYfTga7uGJjY">
            Vad som framkommer när man studerar rapporter och utlåtanden
            från såväl ideella aktörer i Sverige som Sveriges Kommuner och
            Landsting är istället att det finns strukturella hinder och ren
            misstänksamhet mot verksamheten. Bara för att drivkrafterna är
            annorlunda (idéer snarare än vinst till aktieägarna) så innebär
            det att dessa aktörer har svårt att få tillgång till kapital.
            Traditionella finansiella institutioner har helt enkelt svårt
            att förstå sig på att dessa verksamheter kan drivas mycket effektivt.
          </p>
          <p xml:id="i-4jQWQXCxftsGLThx7EDumZ">
            Kristdemokraterna har inom alliansregeringen verkat för en lång
            rad åtgärder som alla syftar till lyfta fram och stärka den ideella
            sektorn. Som exempel kan nämnas överenskommelsen 2008 mellan regeringen,
            idéburna organisationer inom det sociala området och Sveriges
            Kommuner och Landsting.
          </p>
          <p xml:id="i-KwLUom4KJfuKLrdurXbBzQ">
            I Ägarprövningsutredningens direktiv fanns också ett uppdrag
            till utredaren att undersöka hur kapitaltillgången för mindre
            företag och idéburen icke-vinstdrivande välfärdsverksamhet kan
            förbättras. Det var ett uppdrag som den nya rödgröna regeringen
            olyckligtvis tog bort via ett tilläggsdirektiv.
          </p>
          <p xml:id="i-2QkSJKKpnNqDvXP4ovMR5x">
            Den ideella sektorns och sociala företags tillgång till kapital
            för både etablering och utveckling behöver förstärkas. Europeiska
            ekonomiska och sociala kommittén har konstaterat att det i dag
            ofta saknas finansiella instrument som är speciellt utformade
            för socialt företagande. Socialt företagande behöver på grund
            av sina specifika egenskaper och varierande juridiska former ibland
            finna andra typer av finansieringsinstrument än andra företag.
          </p>
          <p xml:id="i-Qq9ZKQ55FLfSNqZqdgSUHb">
            Vi vill därför genom en engångsavsättning skapa en fond som syftar
            till att främja den ideella sektorns möjlighet till socialt företagande
            och då särskilt som utförare av välfärdstjänster, och vi avsätter
            500 miljoner för detta ändamål från och med 2018. En sådan fond
            skulle snabbt kunna motverka bristen på tillgång till kapital
            för dessa aktörer. Förutom en statlig avsättning till en sådan
            fond så skulle privata aktörer såsom banker kunna medverka i ett
            sådant initiativ. Detta skulle ge bankerna en möjlighet att bidra
            positivt till samhällsutvecklingen samtidigt som erfarenheterna
            sannolikt skulle kunna bidra till att bankerna i sin ordinarie
            verksamhet fick större förståelse för den ideella aktörens speciella
            villkor.
          </p>
          <p xml:id="i-DJmSavx4JiSy4u9aH81v9z">
            Exakta former och regelverk för detta bör utredas skyndsamt.
            Ett initiativ som bör studeras är Big Society Capital Group i
            Storbritannien – en finansiell institution med syfte att främja
            investeringar i den sociala sektorn. Den kapitaliseras inledningsvis
            med tillskott från såväl staten som andra investerare.
          </p>
          <p xml:id="i-7Yj1igkmc2RJy8jg9TBxHq">
            Det är viktigt att påpeka att de sociala företag och verksamheter
            vi här talar om i grunden ska vara välskötta och ”lönsamma” –
            om än inte med vinst som huvudsyfte. Kapital från fonden syftar
            alltså inte till att utgöra subventioner, utan till att åtgärda
            det marknadsmisslyckande som finns där verksamhet inte får tillgång
            till kapital trots att förutsättningar finns för att kunna återbetala
            på marknadsmässig grund.
          </p>
          <p xml:id="i-NKyVLEyGD1qDeMXmaNXkhH">
            Det offentliga bör bidra till att överbrygga den informations-
            och kunskapsbrist som i dag finns inom delar av finanssektorn
            för att öka förståelsen mellan finanssektorn och den ideella sektorn
            för att på detta sätt främja nya eller kompletterande finansieringslösningar
            för de många kreativa idéburna aktörer som finns runt om i landet.
            Förutom initiativet med en fond så handlar det om att sprida goda
            exempel på nytänkande som växer fram i Sverige och andra europeiska
            länder.
          </p>
          <head xml:id="i-4Rt8VLiUE1C9w22BYQXdrp" type="h1">
            Ge fler aktörer i det civila samhället möjlighet att utföra offentligt
            finansierade tjänster
          </head>
          <p xml:id="i-Ug1E9RGpwzD7XooZn9aGkj">
            Möjligheterna att styra sin vardag ser olika ut beroende på i
            vilken kommun man bor. Å ena sidan är detta inte konstigt, med
            tanke på att vi har kommunalt självstyre. Å andra sidan finns
            det orimliga begränsningar i möjligheten till vardagsmakt. En
            viktig orsak till detta finns i att alla kommuner ännu inte har
            infört några reella valmöjligheter.
          </p>
          <p xml:id="i-TwPtC1zr3f1MZCrN4wy9CV">
            Det finns flera fördelar med att förenkla för civilsamhällets
            organisationer att utföra offentligt finansierad välfärd: Kommunerna
            får ut mer per skattekrona; medborgarna får ökade valmöjligheter;
            civilsamhällets kompetens och innovationskraft kommer bättre till
            sin rätt. Det vore en vinst för samhället om det möjliga antalet
            aktörer breddas så mycket som möjligt.
          </p>
          <p xml:id="i-8fcTfmgt1nz3feZwxU5qMt">
            Därför behövs det fler alternativ för att skapa största möjliga
            valfrihet med hänsyn till de lokala förutsättningar som finns
            i olika kommuner. Genom att ge kommunerna en skyldighet att införa
            valfrihetssystem ökar möjligheterna för idéburen verksamhet att
            finnas med som utförare inom välfärden.
          </p>
          <head xml:id="i-RfRcC6TfpPryiiawtVWz2y" type="h1">
            Förenkla regelverket för det civila samhällets organisationer
          </head>
          <p xml:id="i-MmfSRyEvZzbyRyoAzVHd1h">
            Regeringen har beslutat om en rad målsättningar för att förenkla
            regelverket för det svenska näringslivet. Samma ambition ska finnas
            för det civila samhället. Vi vill att civilsamhället ska fortsätta
            att utvecklas och därför ska onödiga regler och lagar som i första
            hand försvårar för organisationer tas bort.
          </p>
          <head xml:id="i-532UyyyoKxSkXpUYS3Xvyz" type="h1">
            Gör en översyn av bidraget till trossamfunden
          </head>
          <p xml:id="i-MNpvCp4AzuqjiNEfLDTnUA">
            Sedan lång tid tillbaka ges ett offentligt stöd till trossamfunden.
            De är en viktig del av det civila samhället. Trossamfunden utgör
            ett unikt bidrag i integrationsprocessen och gör ofta stora samhällsinsatser
            till exempel genom stöd till utsatta grupper och barn- och ungdomsverksamhet.
            De fyller också en viktig funktion genom sitt arbete med andlig
            vård inom sjukvården, där många trossamfund finns närvarande för
            människor i svåra stunder.
          </p>
          <p xml:id="i-RckbPNsntVPamMbqdQ8nfY">
            Sverige är ett mångreligiöst land där religionen spelar en viktig
            roll för många, inte minst många nya svenskar. Här har trossamfunden
            en viktig roll att spela genom att i sin verksamhet bidra till
            större förståelse, kunskap och respekt för olika trosinriktningar
            i vårt land. Därför är det viktigt att staten stödjer deras arbete.
            Regeringen har hittills gett dubbla besked avseende stödet till
            trossamfunden. I regeringens förslag till budget för innevarande
            år föreslogs att stödet skulle minska för att på sikt halveras.
            I budgetpropositionen för 2016 har anslagsnivån höjts jämfört
            med regeringens tidigare förslag. Vi är glada att regeringen besinnat
            sig och återfört pengarna till trossamfunden. Samtidigt menar
            vi att det behövs en nivåhöjning och vi föreslår därför att samfunden
            får ett ökat stöd om 5 miljoner kronor årligen. För samfund med
            svag ekonomi kan höjningen bli ett viktigt tillskott som höjer
            kvaliteten på verksamheten
          </p>
          <head xml:id="i-LGNwsaz5xUz55wNjQmfAJS" type="h1">
            Värna civilsamhällets ställning i förhållande till näringslivet
            och det offentliga
          </head>
          <p xml:id="i-SXcPWmBhm8ZthEVeQgAfvV">
            Samhällsutvecklingen har gjort det allt svårare att skilja mellan
            civilsamhället, det offentliga och näringslivet. Under den senare
            tiden har såväl domstolsbeslut som myndighetsdirektiv bidragit
            till denna otydliga gränsdragning. Marknadsdomstolen har likställt
            föreningsliv med företagande, om en förening bedriver någon form
            av ekonomisk verksamhet. Har man någon hantering av pengar så
            jämställs detta med företag. Ett annat exempel är när Livsmedelsverket
            jämställer ideella föreningar med livsmedelsföretag, om den ideella
            föreningen på något sätt hanterar livsmedel i sin verksamhet.
            Detta kan drabba en fotbollsklubb som säljer korv med bröd i matchpausen.
          </p>
          <p xml:id="i-53Bk6LosBovhzKLwFuM7K4">
            Detta är en utveckling som inte är önskvärd. En utredare bör
            därför se över gråzonerna för att därefter presentera förslag
            som på ett tydligt sätt värnar civilsamhällets ställning.
          </p>
          <head xml:id="i-WDcEfc5HYp5nYkoTScJCv3" type="h1">
            Öka stödet till idrottsrörelsen och friluftsorganisationerna
          </head>
          <p xml:id="i-DYx8bvkYbyT6gbfVTB2Uih">
            En viktig del av det civila samhället är idrottsrörelsen. Att
            få motionera själv eller tillsammans med andra medverkar till
            livskvalitet. Hälsan förbättras genom regelbunden motion. Den
            sociala gemenskap som finns i att gemensamt idrotta är också viktig.
            Friluftsorganisationerna spelar en särskild roll genom att medverka
            till motion och aktiviteter utomhus och värnandet av vår natur.
            Att få vistas ute i naturen ger många positiva upplevelser på
            en gång. Upplevelser som också medverkar till stärkt livskvalitet.
          </p>
          <p xml:id="i-3RefkMoMPX1VRdhCz4Lpze">
            I idrottsrörelsen finns fler än 600 000 ideella ledare som regelbundet
            medverkar till att barn, unga och vuxna får chans till idrottsverksamhet
            på alla nivåer och i hela landet. Det är en fantastisk insats
            som bidrar till ett starkt civilt samhälle och samhällsgemenskap.
            Inom friluftsorganisationerna finns på liknande sätt ledare och
            funktionärer som bidrar till aktiviteter och upplevelser i vår
            natur. Sammantaget utgör idrottsrörelsen och friluftsorganisationerna
            viktiga delar i vårt samhälle och de bidrar till samhällsnytta.
            Vi vill avsätta mer pengar i det generella stödet till idrottsrörelsen
            och till friluftsorganisationerna och instämmer därför i regeringens
            förslag även här.
          </p>
          <p xml:id="i-15Ywm9WXXyK47WHptjNYCH">
            Ideella verksamheter kan bidra till en snabbare etablering för
            nyanlända. Den gemenskap och de nätverk som ideella sektorn erbjuder
            är en bra utgångspunkt för den som nyligen kommit till Sverige
            och ska etablera sig här. Idrottsrörelsen bedriver sedan tidigare
            ett gott arbete med skilda insatser för att stödja nyanländas
            etablering. Regeringen vill öronmärka stöd för detta specifika
            ändamål genom ökat anslag om 64 miljoner kronor årligen. Kristdemokraterna
            är övertygade om att idrottsrörelsen kommer att göra goda insatser
            för integrationen också framöver, men tror att detta kan åstadkommas
            utan att medlen öronmärks.
          </p>
        </div>
        <div type="motSignatures">
          <list>
            <item xml:id="i-E5EyeJ53oHqNm548hNvcn2" who="i-V4PGuKUAKzYUXWKqj2bLeL">
              Andreas Carlson (KD)
            </item>
            <item xml:id="i-TuET9JZm7A1uQoapMGZeCk" who="i-TodycJLEopZCV6uNkQANDV">
              Jakob Forssmed (KD)
            </item>
            <item xml:id="i-UDS5KYjiyz79N4Lukud2iL" who="i-Ybw8JnrmHGCsqpipBke8a7">
              Mikael Oscarsson (KD)
            </item>
            <item xml:id="i-YG3Q2SkKxTpGBaidBbp78K" who="i-WTUJB2R5FNpHU89dXa4RTX">
              Emma Henriksson (KD)
            </item>
            <item xml:id="i-Smc3PqPMY1BVP4uAfAhzUh" who="i-DJ8dGLyQXx8GQeiGkcBRiK">
              Annika Eclund (KD)
            </item>
            <item xml:id="i-V98KyvFrWPCD4K6ehFCEFm" who="i-PgfrE9pakWspkNp9dr9ejT">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
