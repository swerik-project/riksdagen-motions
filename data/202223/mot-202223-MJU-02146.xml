<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-MJU-02146">
  <teiHeader>
    <fileDesc>
      <titleStmt>
        <title>Ursprungsmärkning och minskad användning av skadliga produkter i livsmedel</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2146 av Markus Wiechel m.fl. (SD)</title>
          <idno type="rdwebb">HA022146</idno>
          <rs type="number">2146</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HA022146/text</ref>
          <ref type="dokument_url_html">https://data.riksdagen.se/dokument/HA022146</ref>
          <ref type="dokumentstatus_url_xml">https://data.riksdagen.se/dokumentstatus/HA022146</ref>
          <ref type="pdf">https://data.riksdagen.se/fil/CB98B8D3-FAFF-47EB-A92B-958B3181ABD5</ref>
          <ref type="docx">https://data.riksdagen.se/fil/ECE84583-14D9-4C4C-8C18-845328226BD4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-S8dxHaKxzGa9Weo6PoaUbd" type="signed"/>
        <correspContext corresp="i-S8dxHaKxzGa9Weo6PoaUbd">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-8fLDFKe7DukdiZtVTQStKM"/>
        </correspContext>
        <correspAction xml:id="i-Vg69Nduicg3vt8bBvUX3XE" type="submitted">
          <date when="2022-11-23"/>
          <time when="15:19:09"/>
        </correspAction>
        <correspAction xml:id="i-SwgAX4HUoXJMXypbS1evxv" type="reviewed">
          <date when="2022-11-23"/>
          <time when="18:20:37"/>
        </correspAction>
        <correspAction xml:id="i-5tNNHGKLHsZHBL87e3FpHJ" type="referred">
          <date when="2022-12-01"/>
        </correspAction>
        <correspAction xml:id="i-KC8eV4FeDqzGqpmMCpkX93" type="assigned">
          <date when="2023-10-16"/>
          <time when="12:49:54"/>
        </correspAction>
        <correspContext corresp="i-KC8eV4FeDqzGqpmMCpkX93">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-43yToqdELYTTrFezFZ4qyt" type="behandlas_i"/>
        <correspContext corresp="i-43yToqdELYTTrFezFZ4qyt">
          <ref type="uppgift">2022/23:MJU18</ref>
          <ref type="ref_dok_id">HA01MJU18</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU18</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VCEPPYSc6KS63hG6NC2v3d" type="motHeader">
        <div xml:id="i-RGrWZ9kjaxZnri5qszeefj" type="motTitle">
          Motion till riksdagen 2022/23:2146 av Markus Wiechel m.fl. (SD)
          Ursprungsmärkning och minskad användning av skadliga produkter
          i livsmedel
        </div>
      </div>
      <div xml:id="i-GKQtqjMBW9Rw1ZNSZRKqPP" type="motBody">
        <div xml:id="i-XrpW7KDy8wr3C4GntULhYs" type="motProposal" subtype="förslag">
          <head xml:id="i-GKaZnMJ25N57zpto2eDZDf">
            Förslag till riksdagsbeslut
          </head>
          <list xml:id="i-HAmnViRcTFVVQvsneERykP">
            <item xml:id="i-WkLXML8qSNV5QABsdqpM69" sortKey="Yrkande 1">
              Riksdagen ställer sig bakom det som anförs i motionen om att
              se över införandet av obligatorisk ursprungsmärkning av animaliska
              produkter inom restaurangbranschen och tillkännager detta för
              regeringen.
            </item>
          </list>
          <list xml:id="i-QtT8jijBQhGGUSZy5Ksgc8">
            <item xml:id="i-EXYh4zTDFV2iwakTQMD1pK" sortKey="Yrkande 2">
              Riksdagen ställer sig bakom det som anförs i motionen om att
              utreda en obligatorisk ursprungsmärkning av animaliska produkter
              i färdigrätter och tillkännager detta för regeringen.
            </item>
          </list>
          <list xml:id="i-BxLrrMWRtrFUCdRxnd8zqG">
            <item xml:id="i-MXD4wqKbSWmSnttKwryjvy" sortKey="Yrkande 3">
              Riksdagen ställer sig bakom det som anförs i motionen om en översyn
              för minskad användning av palmolja och tillkännager detta för
              regeringen.
            </item>
          </list>
          <list xml:id="i-MycN9unJEpFUqwikcnxtmH">
            <item xml:id="i-7XvRQeMEDoaL254kiuQ4kv" sortKey="Yrkande 4">
              Riksdagen ställer sig bakom det som anförs i motionen om att
              överväga en tydlig märkning av produkter som innehåller höga halter
              av palmolja och tillkännager detta för regeringen.
            </item>
          </list>
          <list xml:id="i-YPVtCjxSahxvDBHyQ4USLQ">
            <item xml:id="i-9i4KNa2fzQSJDjAtoCHw8a" sortKey="Yrkande 5">
              Riksdagen ställer sig bakom det som anförs i motionen om att
              se över skärpta regler för palmolja i barnmat och tillkännager
              detta för regeringen.
            </item>
          </list>
          <list xml:id="i-EKsNHQFRmVf2JqswrfWhP5">
            <item xml:id="i-5a24x3cyZmjm6DCtkbCxgM" sortKey="Yrkande 6">
              Riksdagen ställer sig bakom det som anförs i motionen om att
              utreda möjligheten till mer information till konsumenter om problemen
              med palmolja och tillkännager detta för regeringen.
            </item>
          </list>
          <list xml:id="i-Fv225SRddeqrMRSC6v4fwd">
            <item xml:id="i-Cgcuc3PAqx7YJz9E5r2yMj" sortKey="Yrkande 7">
              Riksdagen ställer sig bakom det som anförs i motionen om att
              beakta lagstiftning om märkning av salthalt i livsmedel där halten
              är hög och tillkännager detta för regeringen.
            </item>
          </list>
          <list xml:id="i-KD5ctmwZhGtX2mQHT33qFn">
            <item xml:id="i-Kqo4g9Wi69G54ULpqRWxZe" sortKey="Yrkande 8">
              Riksdagen ställer sig bakom det som anförs i motionen om att
              utreda lagstiftning om märkning av tillsatt socker i livsmedel
              och tillkännager detta för regeringen.
            </item>
          </list>
        </div>
        <div xml:id="i-5KwPn2CeeW1WYYhVGVqUUb" type="motContent">
          <head xml:id="i-GB36qpZ3R6NBAh7kp35VMW" type="h1">
            Ursprungsmärkning av animaliska produkter inom restaurangbranschen
          </head>
          <p xml:id="i-HQbQc7apHYVkgnHZz5w9XE">
            I många avseenden är Sverige ett föredöme avseende såväl konsumenträtt
            som djur­välfärd. Som konsumenter är vi vana vid att kunna ta
            reda på såväl innehåll som bakgrund av den mat vi köper i butiken.
            Kött, ägg, fisk och ett antal andra livsmedel som exempelvis frukt
            och grönsaker ska enligt reglerna alltid märkas med ursprung.
            Tack vare den möjligheten gör svenska konsumenter också medvetna
            val, baserat på olika faktorer, vilket leder till att producenterna
            tar hänsyn till detta för att maximera kundkretsen. Så är dock
            inte fallet när vi går på restaurang.
          </p>
          <p xml:id="i-GJrVHnSG5LKE4ei1mW53c3">
            Att vi inte garanteras rätten att få reda på var exempelvis köttet
            vi äter på en restaurang kommer ifrån är inte bara problematiskt
            för svenska konsumenter utan även för djur som far illa till följd
            av att en krögare kan tjäna stora pengar på att servera utländskt
            kött, som ofta producerats på ett sätt som inte skulle ha varit
            lagligt i Sverige. Svenska animaliska produkter har därför kommit
            att få ett starkt varumärke. I Sverige har vi en förhållandevis
            låg antibiotikaanvändning, förhållandevis lite besprutning, förhållandevis
            goda arbetsvillkor, kontrollen över produktionen är förhållandevis
            god och djuren behandlas förhållandevis väl tack vare våra djurskyddsregler.
            Dessutom är risken att maten fraktats onödigt långt betydligt
            lägre när man som konsument väljer inhemska varor. Det starka
            varumärket gör inte bara att producenter får en sund inställning
            till sin produkt utan även vår svenska landsbygd som kan verka
            tack vare tilltron från svenska konsumenter.
          </p>
          <p xml:id="i-VXLNSetojApQccvWRmj9sJ">
            Restaurangbranschen i Sverige har vid ett antal tillfällen sagt
            sig vara villig att på frivillig basis börja redovisa ursprungsland
            rörande kött och fisk. Till skillnad från vårt östra grannland
            Finland har inte mycket skett i Sverige, varför åtgärder från
            politiken är nödvändiga. Mot bakgrund av detta bör samtliga restauranger,
            caféer och all annan näringsverksamhet som säljer kött, fisk och
            andra animaliska produkter åläggas en skyldighet att ursprungsmärka
            dessa produkter. Om detta inte sköts korrekt bör de åläggas straffansvar.
            Ursprungsmärkningen är en hållning som går i linje med den politik
            som slöts genom såväl januariavtalet (av Socialdemokraterna, Centerpartiet,
            Liberalerna och Miljöpartiet) som för Sverigedemokraterna.
          </p>
          <head xml:id="i-GdKjD29Jmt3eFjjVT2X5Tt" type="h1">
            Ursprungsmärkning av animaliska produkter i färdigrätter
          </head>
          <p xml:id="i-5rNPGa7LppqbaXwRSJm4xR">
            I februari 2013 hölls krismöten över hela Europa mot bakgrund
            av att det visat sig finnas hästkött i lasagne, hamburgare och
            andra färdigrätter. Det höjdes röster om att ändra på regelverket
            eftersom det inte fanns något obligatorium om att ange köttets
            ursprungs­land i färdigrätter. Som första EU-land valde Frankrike
            under 2016 att gå före övriga medlemsländer med en ny lag som
            kräver ursprungsmärkning av kött i färdigmat. Den nya franska
            lagen sågs som unik just eftersom EU av konkurrensskäl inte brukar
            tillåta enskilda länder att ha strängare obligatoriska märkningsregler
            än andra, men med hästköttskandalen i åtanke gjorde EU-kommissionen
            ett avsteg från den hårda linjen.
          </p>
          <p xml:id="i-4rA1bPMub5bQLDS8KcLsiU">
            Frågan var dock inte ny i EU-sammanhang. Hästköttskandalen gjorde
            att EU-parlamentet aktivt uppmanade kommissionen att komma med
            ett förslag om en unionsgemensam ursprungsmärkning. Efter att
            detta hade utretts lades det dock på is och EU-kommissionen ansåg
            att en märkning inte var tillräckligt viktig för att svara mot
            den ökade byråkratin, de potentiellt högre kostnaderna och svårigheten
            att spåra. Detta trots nya köttskandaler. Smygfilmade bilder från
            januari 2019 visade exempelvis hur sjuka kor släpades in till
            ett slakteri i Polen. Köttet märktes sedan som besiktigat innan
            det sålts vidare till olika länder inom EU, varav hundratals kilo
            kött såldes till Sverige där det bland annat hamnade på svenska
            restauranger och i svenska skolkök.
          </p>
          <p xml:id="i-4Gd2jqLoWT8n5e7RU4Sc8s">
            Ursprungsmärkning av färdigmat behöver inte innebära några större
            problem, oavsett vad EU-kommissionen har fått för sig. Det har
            vi dels sett efter den franska lagstiftningen, dels tack vare
            den frivilliga svenska ursprungsmärkningen med märket ”Från Sverige”.
            Från Sverige-märkningen visar vilka råvaror, livsmedel och växter
            som är svenskproducerade (i märkningen ingår även ”Kött från Sverige”
            och ”Mjölk från Sverige”). De tydliga märkena gör det betydligt
            enklare för konsumenter att hitta mat som producerats i Sverige
            och lever upp till de kriterier som krävs för att vara godkänd
            för märkningen: att det är odlat eller fött och uppfött, förädlat
            och förpackat i Sverige.
          </p>
          <p xml:id="i-2ZVweAxJvCWBup7xm2Tw7q">
            På livsmedelsområdet finns det en lång rad exempel där olika
            medlemsstater har kört över EU-kommissionen och EU:s lagar för
            att till slut få sin vilja igenom. I frågan om obligatorisk ursprungsmärkning
            av animaliska produkter i färdigrätter finns goda skäl såväl mot
            bakgrund av de skandaler vi sett med felaktigt alternativt dåligt
            kött, som av hänsyn till hälsa eller djurvälfärd. Det måste helt
            enkelt löna sig att som svensk bonde förhålla sig till en av världens
            mest ambitiösa djurvälfärder. En obligatorisk ursprungsmärkning
            av animaliska produkter i färdigrätter måste införas.
          </p>
          <head xml:id="i-AcNv4YZ4XyDiMbvzW6W7U8" type="h1">
            Minskad användning av palmolja av hälsoskäl
          </head>
          <p xml:id="i-NQXQg1QJos7Pyxhoo2xDr9">
            Palmolja är i dag vanligt förekommande i livsmedel och finns
            i hälften av alla världens livsmedelsprodukter. Palmolja anses
            därför vara världens kanske viktigaste vegetabi­liska olja, men
            den innehåller ett flertal cancerframkallande ämnen. Dessa ämnen
            bildas vid raffinering av oljan (som värms till höga temperaturer
            på omkring 200 grader) och några skadar också njurar och testiklar.
            Dessa ämnen kan även bildas i låga halter i andra vegetabiliska
            oljor, men inte alls i kallpressade oljor. Produktionen av palmolja
            ökar snabbt och uppgår nu till närmare 60 miljoner ton per år
            (varav mer än 85 procent produceras i Indonesien och Malaysia).
          </p>
          <p xml:id="i-QCPf3fMgBeJ38zohw1MQez">
            Livsmedelsverket, som gjorde en granskning under sommaren 2016,
            bekräftar att livsmedelsbranschen står inför en rejäl omställningsprocess,
            efter att dessa fakta blivit kända. I december i år kommer EU
            att införa gränsvärden för cancerframkallande ämnen i palmolja,
            andra oljor och bröstmjölksersättning. Dock kommer den säkerhets­marginal
            som Livsmedelsverket rekommenderar att införas först år 2020.
            Detta innebär att livsmedel som exempelvis gröt och välling kommer
            att innehålla orimligt höga halter under flera år framöver, vilket
            drabbar oskyldiga barn. Barn drabbas även genom bröstmjölksersättning,
            som enligt italienska studier visat på halter som är tio gånger
            högre än EU:s nya gränsvärde.
          </p>
          <p xml:id="i-JW7ZQgMyyUS37iPSH75QDr">
            På grund av att palmoljan är halvfast vid rumstemperatur och
            dessutom är stabil mot härskning har det blivit vanligt att använda
            den i produkter som ska kunna stå länge på butikshyllorna. Det
            innebär att den enskilt största källan till de skadliga ämnena
            i dag är kakor, bakverk och kex. Det finns dock även mycket höga
            halter i praliner, margarin, glass, friterade och stekta färdigrätter,
            såser och dressingar samt friterade snacks (inte minst friterade
            potatisprodukter). Allt detta är som bekant vanligt förekommande
            i svenska hem.
          </p>
          <head xml:id="i-72T6xqhcB6LVofXxuYHYX1" type="h1">
            Minskad användning av palmolja av miljö- och djurskyddsskäl
          </head>
          <p xml:id="i-353tVVGNG8E1xPvg4m3aGx">
            Palmoljan är inte bara hälsoskadlig för konsumenter utan framställs
            dessutom på ett sätt som drabbar naturen och djurlivet. Som följd
            av behovet av att producera palmolja har vi sett hur enorma arealer
            av världens mest artrika regnskogar har huggits ned för att ersättas
            med oljepalmodlingar. I Indonesien är det den enskilt största
            anledningen till att regnskog skövlas. Följderna av detta är bland
            annat att människor, djur och växtarter har trängts undan och
            dessutom fått kraftigt försämrade eller förstörda livsmiljöer.
            Flera av de plantager som anlagts på torvmarker har även odlats
            upp genom dränering. Dräner­ingen har då frigjort enorma mängder
            markbundet kol som koldioxid, vilket sägs bidra till den globala
            uppvärmningen. I flera fall har vi även sett hur svedjebränning
            vid uppodlingen har använts, som lett till omfattande bränder.
          </p>
          <p xml:id="i-Hb1YRiXFax6PcB9Kf5LWDP">
            Förutom hoten mot viktiga och ovärderliga ekosystem, samt att
            ursprungsbefolk­ningen i flera delar av världen tvingats undan
            sina marker, bidrar omvandlingen av tropikskog till stora utsläpp
            av växthusgaser. Detta har således också lett till negativa effekter
            på tillgången till rent vatten för såväl människor som djur.
          </p>
          <p xml:id="i-S3YPwPuXK9rraRpEcmos7N">
            Det råder alltså inget tvivel om att de höga halterna av palmolja
            är ett enormt hälso‑, natur- och djurskyddsproblem. Regeringen
            bör därför göra en översyn med syftet att minska halterna av palmolja
            i livsmedel samt säkerställa att det införs en tydlig märk­ning
            av produkter med höga halter. Regeringen bör även särskilt påskynda
            processen med en skärpning av haltnivån av palmolja i barnmat.
          </p>
          <p xml:id="i-PxzkQ9Zpsdon9hnhtVuRat">
            Sedan 2004 finns det en certifiering (RSPO-certifiering) över
            palmoljeproduktionen för att enklare säkerställa att den framtagits
            på ett etiskt korrekt sätt, även om certifier­ingen i sig i många
            fall också kritiserats. Svenska konsumenter kan alltså redan idag
            fritt välja bort vissa produkter av såväl etiska skäl som hälsoskäl.
            Med en större medveten­het om problemen skapar vi därför både
            en mer hållbar utveckling i världen och ett hälsosammare samhälle.
            Regeringen bör därför arbeta aktivt med att informera svenska
            konsumenter om problemen som palmoljan skapar.
          </p>
          <head xml:id="i-5HeiFYrpw9taYJpDHbvzjg" type="h1">
            Märkning av salthalt
          </head>
          <p xml:id="i-jQeDGa98hrAuawEPLeRN9">
            I Sverige har debatten kring mat och vad som är nyttigt eller
            inte främst handlat om socker och fett. Saltfrågan har nästan
            helt kommit i skymundan, vilket är tråkigt då det är förhållandevis
            lätt att åtgärda problemet. Med alltför höga salthalter ökar risken
            för högt blodtryck, vilket ökar risken för hjärt-kärlsjukdomar
            samt stroke.
          </p>
          <p xml:id="i-XjM7Cx9U9WKoLjDgKtbKtF">
            I en matvara kan det finnas hela fem gånger mer salt än i en
            av samma sort enligt Konsumentföreningen i Stockholms granskning.
            Enbart en portion kan idag innehålla det maximala dagsintaget
            på 5–6 gram, och genomsnittet i Sverige ligger idag på 10–12 gram,
            men det finns givetvis de som äter så mycket som 25 gram per dag.
            Nästan 80 procent av vårt saltintag kommer från färdiglagad mat
            från restauranger eller halv­fabrikat.
          </p>
          <p xml:id="i-Shz3DgvjgJj1drFa4YLfMd">
            Det finns producenter som dragit ned på salthalten i sina varor
            de senaste åren, men otroligt många gör tvärt om, då det inte
            finns någon stark opinion emot trenden. Reger­ingen bör ta tag
            i detta problem genom att lagstifta om särskild märkning av de
            varor som har en hög salthalt. Detta borde göra att livsmedelsföretag
            arbetar för att sänka salthalten i sina produkter, inte minst
            de produkter som flest konsumenter väljer att köpa.
          </p>
          <head xml:id="i-NmZvy4VXRZLgskaDM2vEu" type="h1">
            Märkning av tillsatt socker
          </head>
          <p xml:id="i-Eu9NfqkDuS2RoRSmPDYk2d">
            I närapå alla våra livsmedel finns det socker. I vissa naturligt
            och i vissa tillsatt. Exakt hur det ser ut varierar dock, men
            socker är i likhet med salt en vanlig tillsats för att göra en
            produkt mer attraktiv. Faktum är dock att mat med mycket tillsatt
            socker ofta inne­håller desto mindre näring och det gör varan
            mindre hälsosam. Det finns nämligen inga positiva effekter på
            hälsan alls av att äta socker.
          </p>
          <p xml:id="i-LHpreXgsfWR2t8EoUEDeC5">
            Ämnet glukos behövs för hjärnans funktion, men eftersom kolhydrater
            i form av exempelvis stärkelse (vilket finns i potatis och bröd)
            kan brytas ner till glukos i kroppen finns inget behov för människor
            av att äta tillsatt socker.
          </p>
          <p xml:id="i-5YwenE5YoDcohAqYYQg4NH">
            Enligt de nordiska näringsrekommendationerna (NNR 2012) ska mindre
            än 10 procent av energin från maten komma från tillsatt socker,
            vilket för vuxna motsvarar ungefär 50–75 gram tillsatt socker
            per dag. Även Världshälsoorganisationen (WHO) rekommenderar att
            vi har ett intag av fria sockerarter på under 10 procent av energi­intaget,
            och de ser gärna att intaget är mindre än fem procent. Av den
            anledningen har vi en oroande utveckling då fyra av tio svenskar
            äter mer socker än så, enligt Livsmedels­verkets undersökning
            av svenskars matvanor (Riksmaten Vuxna 2010–11). Om mer än 10
            procent av kalorierna man äter är tillsatt socker blir det svårt
            för kroppen att få plats med näringsrik mat som vi behöver för
            att få tillräckligt med vitaminer och mineraler. På så sätt får
            vi i oss mer kalorier än vad vi kan göra av med.
          </p>
          <p xml:id="i-JTbHonzhUvonk36w6ywUFj">
            Många svenskar är medvetna om sockrets negativa effekt på kroppen.
            Det är dock inte helt enkelt att tänka på detta, särskilt då man
            inte tror att vissa varor, såsom nypon­soppa eller blodpudding,
            till största delen består av just tillsatt socker. Regeringen
            bör verka för att fler konsumenter påminns om detta, genom att
            säkerställa en särskild märkning av produkter med tillsatt socker.
          </p>
        </div>
        <div xml:id="i-2B6GhHquk15sVuXbrWVDZV" type="signatureBlock">
          <list xml:id="i-TuKf3o4ZEcdv48GJ16ov3j">
            <item xml:id="i-Yc4HC4JhjdQvUT4Cu5YXBf" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-GaQBcrmsuwapomWV6EMSbS" who="i-V7UFodKLft3oP8S6c3GFzd" type="signature">
              Lars Andersson (SD)
            </item>
            <item xml:id="i-3Sm2YbDA98vU19EfxeK8Cq" who="i-8fLDFKe7DukdiZtVTQStKM" type="signature">
              Angelica Lundberg (SD)
            </item>
          </list>
        </div>
      </div>
    </body>
  </text>
</TEI>
