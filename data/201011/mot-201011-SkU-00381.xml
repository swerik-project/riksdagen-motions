<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SkU-00381">
  <teiHeader>
    <fileDesc>
      <titleStmt>
        <title>Beskattningen av fåmansbolag</title>
        <author corresp="i-BZ7PcK8D1efvHXsafGEMKE i-K75KrtPmbiw4k8rrgLDHse">av Andreas Norlén och Maria Plass (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Beskattningen av fåmansbolag</title>
          <idno type="rdwebb">GY02Sk381</idno>
          <rs type="number">Sk381</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GY02Sk381/text</ref>
          <ref type="dokument_url_html">http://data.riksdagen.se/dokument/GY02Sk381</ref>
          <ref type="dokumentstatus_url_xml">http://data.riksdagen.se/dokumentstatus/GY02Sk381</ref>
          <ref type="doc">http://data.riksdagen.se/fil/0DD353B4-B7B2-49EE-B020-D10A03CC66E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-K75KrtPmbiw4k8rrgLDHse</idno>
            <name>Maria Plass</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Js89u52xE1p2Hs8UwAnSPk" type="signed"/>
        <correspContext corresp="i-Js89u52xE1p2Hs8UwAnSPk">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-K75KrtPmbiw4k8rrgLDHse"/>
        </correspContext>
        <correspAction xml:id="i-BfmZbc8ixi1ZtzyC6SHkTe" type="numbering">
          <date when="2010-10-29"/>
        </correspAction>
        <correspAction xml:id="i-G4nz1RYU6odPmmBMwAtX1N" type="submission">
          <date when="2010-10-27"/>
        </correspAction>
        <correspAction xml:id="i-8m6Gz9m3JtDey1ATWpnpkp" type="transfer">
          <date when="2010-10-25"/>
        </correspAction>
        <correspAction xml:id="i-Vm1ytXiVrhLbGD1vDb6Uq8" type="assigned"/>
        <correspContext corresp="i-Vm1ytXiVrhLbGD1vDb6Uq8">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BGETs8mMdXowTYhzEJwCRE" type="motBody">
        <div xml:id="i-XpVXSwNWxUUVqPCmsM6Bfg" type="motProposal" subtype="förslag">
          <head xml:id="i-NkDQvShjF4m1U3uro2NdzH">
            Förslag till riksdagsbeslut
          </head>
          <p xml:id="i-HaJfn3TqsNLDfAb8GbdeBQ">
            Riksdagen tillkännager för regeringen som sin mening vad som
            anförs i motionen om en översyn av fåmansbolagsbeskattningen (de
            s.k. 3:12-reglerna).
          </p>
        </div>
        <div xml:id="i-3CrgfjuRu7BC3qge3LQeKN" type="motContent">
          <head xml:id="i-JSJDsLrUqxWP4ALwmmVEdB" type="h1">
            Motivering
          </head>
          <p xml:id="i-PD7ZcVBGUwzZni3fariFwo">
            Det har betraktats som orättvist om företagare som driver aktiebolag
            kan undgå den höga beskattningen av tjänsteinkomster genom att
            istället ta ut aktieutdelning som är lägre beskattad. Därför tillkom
            de särskilda skattereglerna för fåmansbolag i samband med det
            nuvarande skattesystemets införande år 1991.
          </p>
          <p xml:id="i-8woCwN9WdSbujVyjGn4ZFr">
            Fåmansbolagsbeskattningen (de s.k. 3:12-reglerna) bygger på att
            aktieutdelningar och realisationsvinster vid försäljning av aktier
            i fåmansbolag som i normala fall skulle beskattas som inkomst
            av kapital istället ska beskattas som inkomst av tjänst och beläggas
            med sociala avgifter. Det medför en kraftigt skärpt beskattning
            av dessa inkomster. Regering och riksdag har sedan valet 2006
            genomfört viktiga förbättringar av regelverket, men ytterligare
            förändringar behövs.
          </p>
          <p xml:id="i-LAsPe1GHEKJfJHhStLuPkP">
            Vår uppfattning är att fåmansbolagsreglerna kan ifrågasättas.
            Det finns flera goda skäl för detta. Vi accepterar inte det grundläggande
            avundsjukeargumentet som anförs för regelverket. Många företagare
            tar stora risker och har lägre social trygghet än anställda och
            bör ha möjligheten att kompenseras för detta om företaget blir
            framgångsrikt förstås. I annat fall får företagaren ingenting
            risktagandet är som sagt stort.
          </p>
          <p xml:id="i-BEaEPwDyBvCBXDiQ1tFadi">
            Vi anser också att det finns ett annat rättviseperspektiv som
            är viktigare än jämförelsen mellan en anställd person och en företagare.
            Läget blir nämligen bekymmersamt om man jämför utfallet för den
            aktiva fåmansföretagaren med utfallet för den passiva kapitalplaceraren
            när aktierna säljs. Att sälja fåmansbolag medför ofta en mycket
            kraftig beskattning. Att sälja aktier i företag som man inte varit
            aktiv i beskattas däremot lägre, som inkomst av kapital. Den som
            lägger ner sin själ i företaget och arbetar dag och natt för att
            det ska bli framgångsrikt drabbas ofta av mycket högre reavinstskatt
            än den som enbart satsat sina pengar i verksamheten.
          </p>
          <p xml:id="i-7rvFezBEMeR59FxJBeEosa">
            Det finns även problem med själva regelverket för fåmansbolagsbeskattningen.
            Särregler såsom lönesummeregeln innebär att det uppstår olikheter
            i behandlingen mellan olika slags fåmansföretag. Lönesummeregeln
            gynnar fåmansbolag som är verksamma i personalintensiva branscher,
            t ex inom tjänstesektorn, men missgynnar företag inom kapitalintensiva
            branscher eller branscher där mindre företag samarbetar i nätverk
            och där företag sällan växer sig stora. Tanken är att regeln ska
            premiera tillväxt, men man bortser från att tillväxt kan ske på
            olika sätt och att förutsättningarna i olika branscher skiljer
            sig åt. Att ett företag har många anställda kan dessutom innebära
            att företaget har låg produktivitet och därmed sämre möjligheter
            till långsiktig överlevnad än andra företag. Varför ska skattereglerna
            gynna framväxten av sådana företag? Samtidigt ska man vara medveten
            om att bl.a. lönesummeregeln i sin nuvarande utformning gör att
            vissa företag sannolikt betalar mindre skatt idag än de skulle
            göra om hela regelverket för fåmansbolagsbeskattning avskaffades.
            Detta är dock inget argument för att bevara ett i grunden felaktigt
            system.
          </p>
          <p xml:id="i-4VX8XoGaX5sqbyaJiEydEu">
            Fåmansbolagsreglerna är mycket komplicerade. Knappast någon företagare
            har möjlighet att själv sätta sig in i regelverket och räkna ut
            hur reglerna påverkar den egna verksamheten. Nästan alla anlitar
            konsulthjälp med detta. Om reglerna avskaffades, skulle alla fåmansföretag
            få en påtagligt minskad regelbörda och därmed göra tydliga besparingar
            på sina administrationskostnader.
          </p>
          <p xml:id="i-QbfnE1XdazyCxA5a7HHZt8">
            Fåmansbolagsbeskattningen innebär dessutom en kraftig beskattning
            när ägaren säljer sitt bolag, i synnerhet om det är litet. Det
            innebär att pengar som en entreprenör kunde ha satsat i nya verksamheter
            istället går till skatt. I många EU-länder är reavinstskatten
            när man säljer ett bolag som man själv byggt upp och varit verksam
            i tvärtom noll procent.
          </p>
          <p xml:id="i-ShLD1R5xMA21h38CFNNnza">
            Ett huvudargument för fåmansbolagsreglerna är att den stora skillnaden
            i nivå mellan tjänstebeskattningen och kapitalbeskattningen skulle
            stimulera många att sätta sig själva på bolag och sälja sin arbetstid
            till sin gamla arbetsgivare, om fåmansbolagsreglerna försvann.
            Det är svårt att bedöma hur många anställda som i den situationen
            skulle vilja övergå från att vara anställd till att driva bolag,
            men i många fall finns inte den möjligheten rent praktiskt och
            där den finns måste man ta med i beräkningen att de trygghetssystem
            som finns för anställda är annorlunda för företagare, vilket förmodligen
            kommer att avskräcka en del från att ta steget.
          </p>
          <p xml:id="i-JMjt3G2uRCerSZ4RRmPRMH">
            Sammanfattningsvis är fåmansbolagsbeskattningen en straffskatt
            på aktivt entreprenörskap, särskilt i mindre företag och i företag
            som verkar i kapitalintensiva branscher med hög produktivitet
            och litet personalbehov. Att aktivt driva ett företag beskattas
            i många fall hårdare än att passivt köpa aktier i samma företag.
            Det är rätt att låta människor behålla en stor del av frukterna
            av sitt skapande och sitt entreprenörskap. Dessutom försvagar
            regelverket incitamenten för företagande. För att säkra välfärden
            måste vi tvärtom ge personer större incitament att ta risker och
            bli företagare.
          </p>
          <p xml:id="i-C2aBibR58L6j2Uy9wKEigc">
            Vår bedömning är att den praktiska och symboliska effekten av
            att avskaffa fåmansbolagsreglerna inte kan överskattas. Ett avskaffande
            kan självklart göras först när statsfinanserna tillåter och måste
            föregås av en översyn av regelverket. Innan ett fullständigt avskaffande
            kan genomföras, bör reglerna fortlöpande ses över och reformeras
            så att färre och färre företag drabbas av systemets negativa konsekvenser.
            De förbättringar av regelverket som genomfördes under föregående
            mandatperiod är självfallet positiva.
          </p>
        </div>
        <div xml:id="i-DFSrhqojPjgyoRFamn4odC" type="signatureBlock">
          <list xml:id="i-XoDGzk2GJdKXPcCgFN3jL9">
            <item xml:id="i-Uh4ucHXtVHreginDdwxtL2" who="i-BZ7PcK8D1efvHXsafGEMKE" type="signature">
              Andreas Norlén (M)
            </item>
            <item xml:id="i-YF2fg2nsEKRAj58WcUcXrt" who="i-K75KrtPmbiw4k8rrgLDHse" type="signature">
              Maria Plass (M)
            </item>
          </list>
        </div>
      </div>
    </body>
  </text>
</TEI>
