<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SfU-00304">
  <teiHeader>
    <fileDesc>
      <titleStmt>
        <title>Valfrihet och rättvisa i barnomsorgen</title>
        <author corresp="i-Ybw8JnrmHGCsqpipBke8a7 i-4BTx6VbUNJDqLqfkYqjnsE">av Mikael Oscarsson och Tuve Skånberg (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Valfrihet och rättvisa i barnomsorgen</title>
          <idno type="rdwebb">GZ02Sf304</idno>
          <rs type="number">Sf304</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GZ02Sf304/text</ref>
          <ref type="dokument_url_html">http://data.riksdagen.se/dokument/GZ02Sf304</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sf304</ref>
          <ref type="doc">http://data.riksdagen.se/fil/8DD68424-8F4D-4189-8AD7-2AE7988CF5FB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LJexVoqQ6jdr18XprsC52w" type="signed"/>
        <correspContext corresp="i-LJexVoqQ6jdr18XprsC52w">
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction type="numbering" xml:id="i-CwvnRF3inQfjCDgYNSRtPz">
          <date when="2011-10-10"/>
        </correspAction>
        <correspAction type="submission" xml:id="i-4vqcLFSWC2uxMQvPfMYexh">
          <date when="2011-10-05"/>
        </correspAction>
        <correspAction type="transfer" xml:id="i-RTVvdg4d78qULwEMWChw9m">
          <date when="2011-10-05"/>
        </correspAction>
        <correspAction type="assigned" xml:id="i-DCyfF2VvvrQgRNkjVW2CHT"/>
        <correspContext corresp="i-DCyfF2VvvrQgRNkjVW2CHT">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VcHJnBBMwQRVdXTiFTGhUC">
            Förslag till riksdagsbeslut
          </head>
          <list style="ol">
            <item xml:id="i-QHiXZg1acVw5AzZjJem7GT">
              Riksdagen tillkännager för regeringen som sin mening vad som
              anförs i motionen om att samtliga kommuner ska erbjuda barnfamiljer
              valfrihet i barnomsorgen.
            </item>
            <item xml:id="i-Shy9qL6mYm37QYGMRSP9za">
              Riksdagen tillkännager för regeringen som sin mening vad som
              anförs i motionen om att den ekonomiska rättvisan mellan olika
              barnomsorgsformer ska öka.
            </item>
          </list>
        </div>
        <div type="motContent">
          <head type="h1" xml:id="i-JqQvR9jj57j72BEi1LBcyL">
            Motivering
          </head>
          <p xml:id="i-NorpMv6wxaZob2cnGBJoCv">
            Kristdemokraterna står helhjärtat bakom arbetslinjen, men hävdar
            lika bestämt att den inte innebär att föräldrar ska behöva arbeta
            som mest när deras barn är små. Kristdemokraterna har också varit
            tydliga med att arbetslinjen behöver kompletteras med en relationslinje.
            Inte minst angeläget är att barn och föräldrar får mer tid tillsammans.
          </p>
          <p xml:id="i-CmwjzoQbiehSmzhK6RjtgF">
            I enlighet med dessa tankar har alliansregeringen infört vårdnadsbidraget
            som en valfrihetsreform inom barnomsorgen. Syftet med reformen
            är, enligt regeringen, att ge barn och föräldrar mer tid med varandra.
          </p>
          <head type="h2" xml:id="i-9JonMNXBNgT8kruan8gjr8">
            Framgångsrik reform
          </head>
          <p xml:id="i-Xfm7Khd7h3EeXuTnQQAm7A">
            Den senaste statistiken från SCB visar nu också att antalet godkända
            ansökningar om vårdnadsbidrag ökar, med mer än 16 procent mellan
            andra halvåret 2009 och första halvåret 2010, även om historien
            kan anses för kort för att dra några långtgående slutsatser utifrån
            detta. Andra halvåret 2009 gjordes 3 316 ansökningar varav 3 059
            godkändes, vilket motsvarar 1,8 procent av barnen i de godkända
            kommunerna. Första halvåret 2010 var motsvarande siffror 3 560,
            3 558 och 2,1 procent.
          </p>
          <p xml:id="i-Bq2AugjNf4YKAcoQkCS6kr">
            Under ettårsperioden från den 1 juli 2009 till den 31 juni 2010
            gjordes i de kommuner som infört vårdnadsbidrag 7 037 ansökningar
            om vårdnadsbidrag, varav 6 708 godkändes. Detta framgår av SCB:s
            rapport Nyttjande av kommunalt vårdnadsbidrag från den 1 mars
            2011. Detta innebär att vårdnadsbidraget är på väg emot den nivå
            som Regeringskansliet bedömde när reformen skulle införas.
          </p>
          <p xml:id="i-XQEVho2SP5i4KtqwS19Bzn">
            Antalet kommuner som infört denna typ av valfrihet i barnomsorgen
            uppgår nu till 105, enligt rapporten. I dessa kommuner bor ungefär
            hälften av landets befolkning.
          </p>
          <head type="h2" xml:id="i-AFpxGwuJ1RT8sXxPrnG9r9">
            Vårdnadsbidraget mer jämställt än förskolan
          </head>
          <p xml:id="i-9hyvkgLLaJkfehuigjvgBN">
            Vårdnadsbidraget är inte främst menat som en jämställdhetsreform
            utan som en valfrihetsreform. I cirka 91 procent av ansökningarna
            är det mamman som står som sökande, vilket alltså även i fortsättningen
            innebär att vårdnadsbidraget är mer jämställt än förskolan, eftersom
            könsfördelningen bland dem som söker vårdnadsbidraget därmed är
            mer jämn än könsfördelningen bland personalen på förskolan. Där
            är det, enligt en undersökning från Skolverket, bara 3,5 män på
            100 anställda och då är alla yrkeskategorier medräknade. Det är
            alltså större chans att barnet blir omhändertaget av en man (sin
            pappa) hemma tack vare vårdnadsbidraget, än att barnet blir det
            på förskolan. 563 män sökte vårdnadsbidrag under perioden. Man
            kan också tillägga att det inte är säkert att det är den som söker
            om att få vårdnadsbidraget som sedan använder det. Det kan alltså
            vara så att fler män än vad som syns i statistiken för vårdnadsbidrag
            faktiskt utnyttjar det.
          </p>
          <p xml:id="i-AfkKun4xiQargTBzUovSYN">
            Fortfarande är det också endast en liten överrepresentation av
            utrikes födda föräldrar som söker vårdnadsbidrag jämfört hela
            befolkningen.
          </p>
          <p xml:id="i-7No1np6PAK24Z4wLx2miVm">
            Det mest centrala är att reformen fyllt sitt syfte för tusentals
            familjer i Sverige: att ge barnen mer tid med sina föräldrar.
            Vårdnadsbidraget är en viktig och framåtblickande reform i det
            värderingsskifte som pågår i Sverige, bort från en förlegad syn
            på människor och familjer mot ett Sverige byggt på mer självbestämmande
            och långsiktigt hållbara värden.
          </p>
          <head type="h2" xml:id="i-AdnW7Ai1Mk7TyxBKY7eBUd">
            Kostnadsneutralt att införa
          </head>
          <p xml:id="i-NpjZ7Sb2jkAXhFkbXe5XUE">
            Enligt avsnitt 10 (Konsekvensanalyser) i Regeringens proposition
            2007/08:91 Vårdnadsbidrag familjepolitisk reform beräknades i
            huvudscenariot en tredjedel av kommunerna införa det kommunala
            vårdnadsbidraget och 15 procent av föräldrarna som tidigare nyttjat
            förskola gå över till att använda sig av vårdnadsbidraget.
          </p>
          <p xml:id="i-9i93nbqTGJYAb3C5LWwkVS">
            Propositionen visade (tabell s. 62) ett beräknat utfall om totalt
            9 600 helårsvårdnadsbidrag, varav 5 700 förväntades bestå av hushåll
            som inte tidigare nyttjat förskola och 3 900 som skulle gå från
            förskola till vårdnadsbidrag.
          </p>
          <p xml:id="i-PQ16Uqwp15so1RpY8j8tnY">
            Kostnaden för de familjer som då beräknades välja vårdnadsbidraget
            var 345 miljoner kronor, samtidigt som ett lägre nyttjande av
            förskolan beräknades minska kostnaderna med 200 miljoner kronor.
            Egentligen uppgår besparingen till det dubbla, ca 400 miljoner
            kronor, men hela besparingen kan enligt propositionen inte räknas
            hem då den varierar mycket beroende på behovstäckning i den enskilda
            kommunen. (Att någon lämnar förskolan innebär inte automatiskt
            att kostnaden minskar, utan kanske bara att barngruppens storlek
            minskar och liknande.)
          </p>
          <p xml:id="i-TsFotrpgAzYupCRUMQhodi">
            Totalt innebär införandet av det kommunala vårdnadsbidraget,
            enligt huvudscenariot i propositionen, en kostnad på 145 miljoner
            kronor.
          </p>
          <p xml:id="i-L9yd3e81fnCHbQtp4o5Hif">
            Någon argumentation till varför just den valda nivån på besparing
            användes återfinns inte i propositionen. Om hela besparingen räknas
            hem utgör införandet istället en kostnadsminskning för kommunerna
            på 55 miljoner kronor.
          </p>
          <p xml:id="i-2GLD5eFNusY1dJo2gG3vsq">
            Statistik från Sveriges Kommuner och Landsting visar att det
            verkliga utfallet för kommunerna under 2009 innebar att de betalade
            ut 135 miljoner kronor i vårdnadsbidrag, vilket motsvarar 3 750
            (helårs- och heltids-) vårdnadsbidrag. Om fördelningen varit densamma
            som i huvudscenariot ovan skulle det innebära att 2 227 av dessa
            inte nyttjat förskola tidigare och att 1 523 förändrat beteende.
            Sifforna blir då en total kostnad på 57 miljoner om halva besparingen
            räknas in och en besparing på 21 miljoner om hela besparingen
            räknas in. Införandet av vårdnadsbidraget skulle alltså kunna
            betraktas som en besparing för kommunsektorn i sin helhet.
          </p>
          <head type="h2" xml:id="i-BQzE9UwedbnACbMNA82wZ2">
            Valfrihet och rättvisa viktig i välfärden
          </head>
          <p xml:id="i-DNtTn4LTj4DYfH4LhioqpN">
            I det välfärdssamhälle vi står bakom finansieras självklart en
            del av familjernas barnomsorg via skattsedeln. Det gamla systemet
            innebar att alla betalade skatt, men att endast de som valde rätt
            utifrån vad den socialdemokratiska regeringen definierade som
            ideologiskt riktigt fick ekonomisk hjälp med sin barnomsorg. Nu
            ger kommunerna bidrag till både förskolebarnen (genom förskolebidraget)
            och hemmabarnen (genom vårdnadsbidraget) och det är självklart
            så det ska vara.
          </p>
          <p xml:id="i-Ba6yLsXiNr1pQ5Tmjmg8fq">
            Utifrån den framgång vårdnadsbidraget visat sig vara är det nu
            dags att ytterligare stärka valfriheten. Dels är det angeläget
            att alla familjer i hela landet erbjuds valfrihet i barnomsorgen,
            dels är det angeläget att den ekonomiska rättvisan mellan olika
            barnomsorgsformer ökar. Detta bör riksdagen ge regeringen till
            känna.
          </p>
        </div>
        <div type="motSignatures">
          <list>
            <item xml:id="i-Avt2wBzM3ogrzyUzQDEF6h" who="i-Ybw8JnrmHGCsqpipBke8a7">
              Mikael Oscarsson (KD)
            </item>
            <item xml:id="i-F6h5B9KCLSwH3mJgiFKB5R" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
