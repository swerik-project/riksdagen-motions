<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01336">
  <teiHeader>
    <fileDesc>
      <titleStmt>
        <title>med anledning av propositionen 1976/77:53 med förslag till lag om  särskilt tillstånd att tillföra kärnreaktor kärnbränsle, m. m.</title>
        <author>av herrar Hörberg och Gahrton</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1976/77:53 med förslag till lag om  särskilt tillstånd att tillföra kärnreaktor kärnbränsle, m. m.</title>
          <idno type="rdwebb">G0021336</idno>
          <rs type="number">1336</rs>
          <ref type="dokument_url_text">http://data.riksdagen.se/dokument/G0021336/text</ref>
          <ref type="dokument_url_html">http://data.riksdagen.se/dokument/G0021336</ref>
          <ref type="dokumentstatus_url_xml">http://data.riksdagen.se/dokumentstatus/G0021336</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PMHdnyf7B6baPyjrwkYv5e</idno>
            <name>NILS HÖRBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-EF4gEp1CrEwnV5AnkFU4P2</idno>
            <name>PER GAHRTON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FuPsRp2VerDe8ZPqP2TxjX" type="signed"/>
        <correspContext corresp="i-FuPsRp2VerDe8ZPqP2TxjX">
          <note type="signatory" corresp="i-PMHdnyf7B6baPyjrwkYv5e"/>
          <note type="signatory" corresp="i-EF4gEp1CrEwnV5AnkFU4P2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1336/mot_197677__1336-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1976/77: 1336
          </p>
          <p>
            av herrar Hörberg och Gahrton med anledning av propositionen
            1976/77:53 med förslag till lag om särskilt tillstånd att tillföra
            kärnreaktor kärnbränsle, m. m.
          </p>
          <p>
            Tid för besinning och omprövning
          </p>
          <p>
            Riksdagens majoritet godtog 1975 de av regeringen i propositionen
            nr 30 angivna riktlinjerna för utbyggnad av kärnkraftsproduktionen.
            Ställnings- tagandet innebar bl. a. att två kärnreaktorer skulle
            få uppföras utöver de elva, som tidigare beslutats. En betydande
            minoritet röstade dock emot att tidigare beslutade ”kärn- kraftsprogram”
            skulle utökas med ytterligare två kärnreaktorer. Minoriteten stödde
            sig i stort på två förhållanden. Dels innebar kärnkraftens säkerhets-
            frågor fortfarande problem av en så speciell dimension att det
            inte kunde anses försvarbart att då besluta om en mer omfattande
            urbyggnad. Dels borde en kraftigare satsning på energihushållning
            leda till en väsentligt be- gränsad ökningstakt i energikonsumtionen,
            vilket skulle göra det möjligt att tillgodose elkonsumtionen fram
            till 1985 utan de ytterligare två kärn- reaktorerna. — Vi motionärer
            delar minoritetens uppfattning! För att uppföra och driva en kärnreaktor
            krävs enligt atomenergilagen regeringens tillstånd. De tillstånd
            som hittills har meddelats med stöd av denna lag har endast angivit
            villkor beträffande reaktorernas uppförande och drift. ”Tillstånden
            har emellertid inte förbundits med villkor som tar sikte på hanteringen
            av det använda bränslet”, framhåller föredragande statsrådet.
            Problemen med avfallshanteringen beaktades inte när tillstånden
            meddelades. Staten såsom beviljare av tillstånd har givetvis det
            slutliga ansvaret för säkerhet m. m. vid kärnreaktordrift, och
            det synes därför riktigt att — när tillfredsställande lösning
            på avfallsproblemen ännu inte finns — staten genom en särskild
            villkorslag skärper kraven för tillstånd att ta kärnreaktor i
            drift. Det är därför följdriktigt, att regeringen lagt fram denna
            proposition. Den innebär också ett första steg på vägen mot en
            mera besinningsfull kärn- kraftspolitik. — Propositionen ger tid
            för besinning och omprövning av kärnkraftsutbyggnaden, något som
            är av utomordentlig betydelse. Vi till- styrker att propositionen
            antages av riksdagen! Direktiven till den nya energikommissionen
            anger bl. a. att kommissionen skall redovisa alternativa energiprogram
            senast den 1 mars 1978. Vid nämnda tidpunkt torde således föreligga
            klarare riktlinjer för den på lång sikt önsk- värda övergången
            från användning av ändliga energikällor till oändligt för- nyelsebara.
            Det måste därför vara av vikt att intill dess bibehålla största
          </p>
          <p>
            1 Riksdagen 1976/77. 3 saml. Nr 1336-1341
          </p>
          <p>
            Mot. 1976/77 1336-1341
          </p>
          <pb facs="riksdagen-motions-pdf/data/197677/mot_197677__1336/mot_197677__1336-002.pdf"/>
          <p>
            Mot. 1976/77:1336 2
          </p>
          <p>
            möjliga handlingsfrihet beträffande inriktningen av energiproduktionen.
            Under tiden till den 1 mars 1978 — eller under drygt ett år —
            finns det inget hinder att fortsätta projektering och uppförande
            av kärnkraftsblock enligt hittills gällande planer. Både anställda
            och investeringsmedel binds därmed i växande utsträckning vid
            detta arbete, vilket ökar svårigheten vid senare omställning eller
            avbrytande av verksamheten, om energikom- missionen skulle föreslå
            detta och riksdagen senare fatta beslut i sådan rikt- ning. Vi
            finner en fortsatt, oförändrad byggnadsverksamhet m. m. under
            ytter- ligare ett år olycklig och vill därför föreslå vissa direkt
            ingripande åtgärder redan nu, för att öka handlingsfriheten 1978
            och såsom beredskap inför en framtida eventuellt ändrad verksamhetsinriktning.
          </p>
          <p>
            Kärnkraftsblock 13
          </p>
          <p>
            Tillstånd enligt atomenergilagen har hittills meddelats för tolv
            kommer- siella kärnreaktorer. För den trettonde reaktorn i det
            av riksdagen antagna utbyggnadsprogrammet för kärnkraftsproduktionen
            har tillstånd ännu inte meddelats av regeringen. Det kan starkt
            ifrågasättas, om tillstånd över huvud taget skall meddelas för
            denna trettonde kärnreaktor under nuvarande förhållanden, med
            rådande oklarhet beträffande säkerhet vid bränslets och avfallets
            hantering. Med kraftigare satsning på energihushållning finns
            grundad anledning antaga att elkonsumtionen fram till 1985 kan
            tillgodoses utan en trettonde kärn- reaktor. Riksdagen bör därför
            ge regeringen till känna sin uppfattning att skäl nu inte finns
            att meddela tillstånd för uppförandet av kärnkraftsblock 13.
          </p>
          <p>
            Kärnkraftsblock 12
          </p>
          <p>
            I förarbetena till atomenergilagen finns redovisat, att återkallelse
            av till- stånd för att uppföra kärnkraftsreaktor kan ske. Föredragande
            statsrådet anför i nu aktuell proposition att: ”Tillstånd kan
            återkallas om uppställt villkor inte iakttas eller synnerliga
            skäl för återkallelse föreligger.” Kärnreaktor 12 (Oskarshamn
            3), som inte är avsedd att tas i drift förrän 1983, befinner sig
            ännu i stort sett på projekteringsstadiet. Om densamma sägs i
            propositionen: Oskarshamn 3 har i huvudsak upphandlats under år
            1976. Arbetet utgörs t. v. främst av ingenjörsinsatser. Vissa
            komponenter med lång leveranstid torde av huvudleverantörerna
            ha beställts hos underleverantörer. Några stör- re arbeten på
            platsen har ännu inte påbörjats. Vissa planfrågor är ännu olösta.
            Antalet sysselsatta hos Oskarshamnsverkets Kraftgrupp för Oskarshamn
            3 beräknas till ca 100 personer inkl. konsulter. Antalet sysselsatta
            hos le- verantörer och entreprenörer bedöms till ca 1800 personer.
          </p>
          <pb facs="riksdagen-motions-pdf/data/197677/mot_197677__1336/mot_197677__1336-003.pdf"/>
          <p>
            | Mot. 1976/77:1336
          </p>
          <p>
            Uppgift om nedlagda kostnader för Oskarshamn 3 saknas. Hittills
            har ett lån på 100 milj. kronor tagits upp utomlands.
          </p>
          <p>
            ”Synnerliga skäl” synes föreligga att redan nu ta upp till diskussion
            att avbryta uppförandet av Oskarshamn 3. Det är den reaktor för
            vilken minst kostnad har nedlagts och mest kostnader återstår
            att satsa. För Oskarshamn 3 blir ett avbrytande av uppförandet
            minst ingripande på arbetsmarknaden, samtidigt som framtida flermiljardbelopp
            i investeringar kan reserveras för eventuellt annan kraftproduktion.
            Det kan inte vara försvarligt att fortsätta uppförandet av Oskarshamn
            3 så länge vi inte vet om de andra — i tiden mera näraliggande
            reaktorerna — kan uppfylla igångsättningsvillkoren. ”Synnerliga
            skäl” finns således att återkalla givet tillstånd till uppförandet.
            Riksdagen bör därför ge regeringen till känna sin uppfattning
            att — i av- vaktan på nytt beslut 1978 om energiproduktionens
            inriktning — skäl finns att återkalla tillståndet för uppförandet
            av kärnreaktor Oskarshamn 3. Riks- dagen bör också framföra att
            regeringen bör medverka till smidigaste möjliga avbrytande av
            förberedelsearbetena för denna reaktor, med beaktande bl. a. av
            de nuvarande anställdas intressen.
          </p>
          <p>
            Kärnkraftsblock 11
          </p>
          <p>
            I avvaktan på klarhet beträffande säkerhetsproblemens lösning,
            när det gäller bränsle- och avfallshanteringen, finns det anledning
            att från bered- skapssynpunkt undersöka om uppförandet av kärnkraftsblock
            11 (Forsmark 3) skall fortsätta enligt nu uppdragna riktlinjer.
            Forsmark 3 är avsedd att träda i verksamhet 1982, dvs. först om
            fem år. ”Arbetena på Forsmark 3 utgörs fortfarande främst av ingenjörsinsatser
            hos leverantörerna och hos Vattenfallsverket. Vissa markarbeten
            har dock påbörjats”, anföres i propositionen i vilken vidare framhålls
            att nedlagda kostnader för Forsmark 3 uppgår till 122 milj. kr.
            Det beräknade kapital- behovet t. o. m. budgetåret 1982/83 beräknas
            för Forsmark 3 till 4 650 milj. kr. enligt prisläget i juli 1976.
            Som framgår är det helt övervägande kapitalbehovet ännu inte i
            anspråk- taget — i verkligheten har endast ett relativt blygsamt
            belopp hittills ut- nyttjats. Det finns anledning att i dagens
            situation överväga om tillräckliga skäl verkligen finns för fortsatt
            uppförande av Forsmark 3 enligt nu fö- religgande planer. Riksdagen
            bör därför lämpligen begära att regeringen låter snabbutreda möjligheten
            att avbryta uppförandet eller omplanera det framtida användan-
            det av Forsmark 3 med beaktande bl. a. av de nuvarande anställdas
            intressen.
          </p>
          <pb facs="riksdagen-motions-pdf/data/197677/mot_197677__1336/mot_197677__1336-004.pdf"/>
          <p>
            Mot. 1976/77:1336 4
          </p>
          <p>
            Kärnkraftsblock 10
          </p>
          <p>
            För kärnkraftsblock 10 (Forsmark 2), som är avsett att vara färdigt
            år 1982, är gjorda investeringar så omfattande och så många anställda
            att det synes svårt att avbryta arbetet med uppförandet. Samtidigt
            synes det dock vara realistiskt att omplanera användningen av
            denna anläggning. Såsom en beredskapsåtgärd, intill klarhet uppstår
            om lösningen av sä- kerhetsproblemen inom bränsle- och avfallshanteringen,
            synes det lämpligt att utreda möjligheten till alternativt utnyttjande
            av anläggningen. Före- dragande statsrådet har i propositionen
            antytt möjligheterna till sådana åt- gärder genom att anföra,
            att statliga borgensåtaganden för upplåning vid ”ombyggnad av
            kärnkraftsverk” är en alternativ finansieringslösning. Riksdagen
            bör därför hos regeringen begära en utredning om möjligheterna
            att — under fortsatt byggnadsarbete — omplanera kärnkraftsblock
            10 för annan energiproduktion.
          </p>
          <p>
            Hemställan
          </p>
          <p>
            Med hänvisning till ovanstående hemställer vi att riksdagen 1.
            ger regeringen till känna sin uppfattning 1.1 att skäl nu inte
            finns att meddela tillstånd för uppförandet av kärnkraftsblock
            13, 1.2 att skäl finns att i nuvarande läge återkalla tillståndet
            för uppförandet av kärnreaktor Oskarshamn 3 och att regeringen
            bör medverka till smidigaste möjliga avbrytande av förbere- delsearbetet
            för uppförandet av denna reaktor, 2. hos regeringen begär 2.1
            att den låter snabbutreda möjligheten att avbryta uppfö- randet
            eller omplanera användandet av kärnreaktor Forsmark Sv 2.2 att
            den såsom en beredskapsåtgärd låter utreda möjligheten att — under
            fortsatt byggnadsarbete — omplanera kärnreaktor Forsmark 2 för
            annan energiproduktion.
          </p>
          <p>
            Stockholm den 2 februari 1977 NILS HÖRBERG (fp) PER GAHRTON (fp)
          </p>
        </div>
      </div>
    </body>
  </text>
</TEI>
