<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00465">
  <teiHeader>
    <fileDesc>
      <titleStmt>
        <title>Effektiva verktyg för bättre kvalitetskontroll av fristående skolor</title>
        <author corresp="i-2GE534P2Foy3WpqKPVNeW8">av Mats Pertoft m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Effektiva verktyg för bättre kvalitetskontroll av fristående skolor</title>
          <idno type="rdwebb">GX02Ub465</idno>
          <rs type="number">Ub465</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub465/text</ref>
          <ref type="dokument_url_html">http://data.riksdagen.se/dokument/GX02Ub465</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub465</ref>
          <ref type="doc">http://data.riksdagen.se/fil/F2ECA48E-C7A5-429A-8480-48C932E25181</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LsCNSkQV8CHwkotc5LARBu" type="signed"/>
        <correspContext corresp="i-LsCNSkQV8CHwkotc5LARBu">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction type="numbering" xml:id="i-Xp8KCyVhPbfkBwr2EzoLEt">
          <date when="2009-10-07"/>
        </correspAction>
        <correspAction type="submission" xml:id="i-GSwobpzfcEUoHycvbYfxzF">
          <date when="2009-10-05"/>
        </correspAction>
        <correspAction type="transfer" xml:id="i-7PdfjTeHTE12vWnJbDPxma">
          <date when="2009-10-05"/>
        </correspAction>
        <correspAction type="assigned" xml:id="i-XXN3LS4rM31xoHtbvTANH5"/>
        <correspContext corresp="i-XXN3LS4rM31xoHtbvTANH5">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9MJvpvPswhC46sKQdXyyNM">
            1 Förslag till riksdagsbeslut
          </head>
          <list style="ol">
            <item xml:id="i-4s2StBaVWrmy2D3NNayx6w">
              Riksdagen tillkännager för regeringen som sin mening vad som
              anförs i motionen om behovet av att utreda införandet av en skattebefrielse
              för de vinster i friskoleverksamheter som återinvesteras i verksamheten.
              1
            </item>
            <item xml:id="i-SMcoE95zxVN5sgwrgjn1Qt">
              Riksdagen tillkännager för regeringen som sin mening vad som
              anförs i motionen om att utreda införandet av en anmälningsplikt
              av vinstutdelning i friskoleföretag till Skolinspektionen.
            </item>
            <item xml:id="i-PByNnxFNnpz8ydHKikASrM">
              Riksdagen tillkännager för regeringen som sin mening vad som
              anförs i motionen om att införa ett förbud mot vinstutdelning
              i friskoleföretag i de fall där det föreligger icke åtgärdade
              anmärkningar hos Skolinspektionen mot verksamheten.
            </item>
            <item xml:id="i-9FeJWnB8f4oKNHuV4tWsUv">
              Riksdagen tillkännager för regeringen som sin mening vad som
              anförs i motionen om att införa en anmälningsplikt om ägarbyte
              vid överlåtelse av företag eller koncernbildningar som inbegriper
              friskolor till Skolinspektionen.
            </item>
          </list>
          <p xml:id="i-Q7XyN69PpwMbxzU3AwYbZY">
            1 Yrkande 1 hänvisat till SkU.
          </p>
        </div>
        <div type="motContent">
          <head type="h1" xml:id="i-MHHa2rhVpJzNVHwTVt7zv5">
            2 Motivering
          </head>
          <p xml:id="i-K81KmGLdcVZYE3dM3DBGH6">
            I dagens friskoledebatt kan man lätt tappa det historiska perspektivet.
            Så sent som på 1980-talet hade barn och föräldrar ingen som helst
            valmöjlighet den närmaste kommunala grundskolan var det enda alternativet
            för barnens skolgång. Barn som bodde i miljonprogramsområden var
            hänvisade till miljonprogramsområdenas skola. Barn som bodde i
            innerstaden gick i innerstadsskolorna. Bostadssegregationen slog
            fullt ut igenom i barnens skolgång. Det fanns också privatskolor,
            även om de var mycket få. De kunde delas upp i två grupper, skolorna
            för de rika som kostade mycket och idealistskolorna (t.ex. waldorfskolor)
            som kostade mindre men ändå mycket och som finansierades av idealister
            och låga lärarlöner.
          </p>
          <p xml:id="i-PpWBC3CpQRbuiyo22cAG1Z">
            Miljöpartiet de gröna var pådrivande i friskole- och valfrihetsreformen
            som på 1990-talet skapade en unik skolsituation i Sverige. Det
            blev fritt att välja vilken kommunal grundskola du ville i din
            kommun. Idag utnyttjar ofta upp till 30 procent av föräldrarna
            denna möjlighet. Privatskolorna blev friskolor och förbjöds ta
            ut avgifter från föräldrarna samtidigt som de fick samma finansiering
            som kommunala skolor och ställdes under Skolverkets kontroll.
            Alla friskolor öppnades för alla barn och föräldrar. Från att
            ha varit skoltjänstemännens och politikernas skolor blev de barnens
            och föräldrarnas. Om man är missnöjd med sin skola kan man i dag
            byta. Det var inte möjligt tidigare.
          </p>
          <p xml:id="i-3siKPgxw4pf6k2d12YTshr">
            Friskolorna har vitaliserat det svenska skolväsendet. Många kommunala
            skolor har vittnat om att det nytänkande som friskolor i deras
            närhet kommit med har inspirerat även dem. Möjligheten för elever
            att välja skola har lett till att skolorna tvingats utveckla sig
            och förbättra sin verksamhet. Det svenska utbildningsväsendet
            är starkt styrt genom lagar och förordningar. Trots det förekommer
            missförhållanden på skolor runtom i landet. Miljöpartiet tror
            inte att en stark centralstyrning av skolan garanterar en bra
            skola. Tvärtom så är vi övertygade om att en större frihet för
            skolorna att utforma den egna verksamheten ger en bättre skola.
            För att varje elev ska få så bra möjligheter att utvecklas som
            möjligt så måste det finnas förutsättningar för att lägga upp
            undervisningen på olika sätt och skapa lösningar som fungerar.
          </p>
          <p xml:id="i-MjREG3uqDqKo6sTWHg4VCy">
            Den ökade friheten för även med sig ett ökat ansvar för skolorna.
            Alla har rätt till en likvärdig utbildning och det är statens
            ansvar att se till att den rättigheten är verklighet för landets
            elever. Därför måste vi ha en stark och bra tillsyn av våra skolor.
            Det är viktigt att sanktionsinstrumenten är så lika som möjligt
            för alla skolor. Det ska inte vara skillnader i villkor beroende
            på vilken huvudman en skola har, utan kommunala och fristående
            skolor ska behandlas så lika som möjligt. Mångfalden inom svensk
            skola är här för att stanna, och Miljöpartiet värnar den.
          </p>
          <p xml:id="i-5B6YXE8smzYN4ESjNNQD28">
            Miljöpartiet välkomnar att regeringen i sitt förslag till ny
            skollag även föreslår de olika åtgärder för att stärka tillsynen
            av skolor i landet som vi motionerade om för ett år sedan. Vi
            kan konstatera att såväl vitesrätt för Skolinspektionen som möjligheten
            att omedelbart stänga skolor som gravt missköter sig finns med
            bland förslagen.
          </p>
          <p xml:id="i-GEcEvw9vHogfb3NMm8iqKJ">
            Samtidigt finns det ett ämne som saknas i regeringens förslag
            och som diskuteras mycket inom skolvärlden idag, problematiken
            kring fristående skolor som arbetar fram ett överskott under skolåret
            och hur det hanteras. Även frågan om fristående skolor som överlåts
            till nya ägare inom ramen för företagsköp måste aktualiseras.
            Dessa frågor är nya eftersom knappast någon vid införandet av
            friskolereformen kunde föreställa sig den otroliga framgångssaga
            som detta skulle bli. Det är helt klart att friskolor har kommit
            till Sverige för att stanna och att det svenska folket gillar
            dem.
          </p>
          <p xml:id="i-CpkabsseuVSRbY8epchDch">
            Vi vill i denna motion peka på ett antal åtgärder som skulle
            behövas för att stärka incitamenten för att återinvestera ett
            eventuellt överskott från skolverksamheten hos fristående skolor
            i den egna verksamheten, för att säkra kvaliteten vid eventuella
            vinstutdelningar samt för att säkerställa informationshanteringen
            vid ägarbyte i friskolor i större skala. Vi lägger fram våra förslag
            för att trygga det breda förtroende som fristående skolor åtnjuter
            i vårt land och ge förslag till hur regelverket kan anpassas till
            förändrade förhållanden.
          </p>
          <head type="h1" xml:id="i-Shqm7JAMrJs83CJfhRZLeF">
            3 Att återinvestera vinsten i den egna verksamheten
          </head>
          <p xml:id="i-4ob8hTLcuTZFRZp5KVfh3m">
            Fristående skolor finansieras med offentliga medel och måste
            se till att verksamheten går ihop vid årets slut. I motsats till
            kommunala skolor finns ingen möjlighet att få täckning för underskott
            från det offentliga eller att få extra bidrag till investeringar.
            Man är beroende av sina egna intäkter för att få verksamheten
            att gå ihop. Ibland kan man få hjälp och stöd om man ingår i en
            större koncern, men även då finns knappast de resurser som finns
            tillgängliga i en kommunal organisation.
          </p>
          <p xml:id="i-WTugZag28brMPrPVXo9Xnr">
            Därför är det mycket viktigt att fristående skolor skapar en
            stabil ekonomisk plattform för verksamheten och ett ordentligt
            kapital som även kan täcka upp för eventuella svackor och underskott.
            Det är helt enkelt viktigt att fristående skolor är försiktiga
            med sitt kapital och i första hand återinvesterar eventuellt överskott
            i verksamheten. Så gör även ca 8090 % av skolorna, och det är
            bra. Men det är märkligt att staten tar sin del av dessa medel.
            Skolpengen är tänkt att vara till för eleverna och skolverksamhet,
            men när det uppstår överskott i fristående skolor beskattas denna
            vinst även om hela vinsten senare återinvesteras i verksamheten.
          </p>
          <p xml:id="i-Vg1xFumo8DyQ9nou1Nsq5G">
            Miljöpartiet föreslår därför att vinst i fristående skolor som
            återinvesteras i verksamheten helt skall komma skolorna och eleverna
            tillgodo och således inte skall beskattas. Om den däremot används
            till annat och lämnar verksamheten i form av utdelning skall dem
            naturligtvis beskattas. Vi anser att hela skolpengen skall gå
            till skolverksamhet och inte beskattas.
          </p>
          <head type="h1" xml:id="i-RqT4n2Sy4LoPhT1sV7jHZu">
            4 Extra kontroll och begränsning vid vinstutdelning
          </head>
          <p xml:id="i-Vms2J7ZUq5dVpTXzNgUpbR">
            All verksamhet behöver start- och investeringskapital, och så
            även fristående skolor. När man startar en skolverksamhet behövs
            ett startkapital, och även vid större investeringar som t.ex.
            byggnationer och utvidgningar. Detta kapital ställs oftast till
            förfogande av aktieägare som känner sig förbundna till och tror
            på verksamheten. Men någon gång i framtiden vill man kanske få
            tillbaka sitt investerade kapital, och gärna med en ränta som
            motsvarar värdeutvecklingen. Detta sker oftast i form av vinstutdelning
            till aktieägare från bolaget. Detta är en ordning som förekommer
            i alla bolag i Sverige, men när det gäller fristående skolor har
            debattens vågor gått höga om vinstutdelning.
          </p>
          <p xml:id="i-7d5iB7QGLbmF9dY7k2du9h">
            Vi vill börja med att konstatera att Miljöpartiet är klar motståndare
            till all slags kvartalskapitalism inom friskolevärlden. Vi tror
            inte heller att några skolor skulle kunna överleva på längre sikt
            om deras mål enbart var att tjäna pengar och generera så stora
            vinster som möjligt. Om det är målet för ens verksamhet bör man
            nog rekommendera andra affärsområden. Skol- och utbildningsområdet
            kan i första hand karakteriseras som ett mycket långsiktigt affärsområde.
            När du arbetar med skola handlar det om att åta sig mycket långsiktiga
            uppdrag. Varje grundskoleelev innebär ett åtagande för nioår och
            i gymnasiet tre år. Vi kan också konstatera att rykten om misslyckanden
            i skolor och klasser sprids ohyggligt fort bland elever och föräldrar,
            men det tar många år att reparera ett dåligt rykte. Och vem sätter
            sitt barn eller sin ungdom i en skola med dåligt rykte.
          </p>
          <p xml:id="i-8rashzFNBy2SrtkwrPqC8A">
            Trots detta anser vi från Miljöpartiets sida att det är nödvändigt
            att stärka kontrollen av kvaliteten i förhållande till vinstutdelning.
            Vi säger nej till förbud mot vinstutdelning. Men vi anser att
            om ett friskolebolag delar ut vinst skall detta anmälas till Skolinspektionen
            för kännedom. Skolinspektionen har ansvaret att granska att fristående
            och kommunala skolor håller kvaliteten i sin verksamhet. Om Skolinspektionen
            anser att det är nödvändigt att kontrollera om de ekonomiska förutsättningarna
            för en eventuell vinstutdelning kan ha skapats genom att verksamheten
            bedrivits med en undermålig kvalitet kan man vidta åtgärder när
            man får information om vinst­utdelningen. Vi anser även att vinstutdelning
            inte skall vara tillåten i de fall där det föreligger icke åtgärdade
            anmärkningar på verksamheten från Skolinspektionens sida. Först
            när anmärkningarna är åtgärdade skall en vinstutdelning kunna
            ske.
          </p>
          <head type="h1" xml:id="i-T3ee3YbowQ1MJyEBmGoFVK">
            5 Anmälningsplikt vid ägarbyte
          </head>
          <p xml:id="i-W6H9w9inhMtqyTtwfyMWAS">
            Många fristående skolor ingår idag i koncernbildningar av olika
            slag. Detta var en utveckling som inte kunde förutses när friskolelagen
            skapades. Det nu radikalt sjunkande elevantalet inom gymnasieskolan
            samt minskade elevpengar på grund av den ekonomiska krisen kommer
            antagligen också att bidra till att snabba på denna utveckling
            när fler och fler skolor behöver en större ekonomisk trygghet.
          </p>
          <p xml:id="i-7HmjaTotRbYCT7mZCZkeMo">
            Skolinspektionen ansvarar för kontrollen av verksamhetens kvalitet
            när det gäller såväl fristående som kommunala skolor. Denna kontroll
            gäller oavsett vem som är huvudman och skall garantera en likvärdig
            skola över hela landet oavsett huvudman.
          </p>
          <p xml:id="i-LRw8Q9t2eQjZQzZNxLxucW">
            Men det är samtidigt viktigt att ägarförhållanden kring fristående
            skolor är klarlagda samt att Skolinspektionen kan vidta åtgärder
            om man misstänker att något sker som kan tänkas minska kvaliteten
            i verksamheten. Därför föreslår vi att friskolelagen kompletteras
            med en bestämmelse om att ägarbyte av fristående skolors huvudmän,
            i form av t.ex. bolagsförsäljningar eller koncernförsäljningar
            eller liknande, alltid skall anmälas till Skolinspektionen. Skolinspektionen
            kan därefter avgöra om man behöver få in mera information i ärendet
            och har i så fall naturligtvis rätten att kräva in det.
          </p>
          <p xml:id="i-Jup1z9XpAR4mEWrkEM4BDi">
            Verkligheten har förändrats och ingen hade kunnat föreställa
            sig den otroliga utveckling som friskolesektorn har genomgått
            i Sverige. Miljöpartiet har varit starkt delaktigt i att ta fram
            regelverket kring denna utveckling. I denna motion lägger vi nu
            fram förslag om att återinvesterade vinster i friskolor skall
            undantas från beskattning, att vinstutdelning skall anmälas till
            Skolinspektionen och att vinstutdelning inte får förekomma när
            det föreligger anmärkningar från Skolinspektionen. Vi föreslår
            också en anmälningsplikt vid ägarbyte. Vi ser dessa förslag som
            angelägna för att anpassa friskolelagen till den förändrade verklighet
            som vi befinner oss i samt rusta för framtiden.
          </p>
        </div>
        <div type="motSignatures">
          <list>
            <item xml:id="i-FyRBxkJkLL72YvJeMLafqL" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-LwU2DAFWWxN9KWbKEGsews" who="i-PPtpTU7erj7n8C4rdQihuK">
              Lage Rahm (mp)
            </item>
            <item xml:id="i-JDBPcqRiif7Q4AiyjEUuKA" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-BHUbXLuB8wJk1R4AERhp4p" who="i-34FRvyXQKUigF3Qr9AwKJe">
              Bodil Ceballos (mp)
            </item>
          </list>
        </div>
      </div>
    </body>
  </text>
</TEI>
