<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00503">
  <teiHeader>
    <fileDesc>
      <titleStmt>
        <title>Ökad återvinning</title>
        <author corresp="i-SNtv8jZRB19Jr8oegj1mGK i-UFTZBKNRWWLXUXAtcCcVfH">av Esabelle Dingizian och Tina Ehn (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökad återvinning</title>
          <idno type="rdwebb">GW02MJ503</idno>
          <rs type="number">MJ503</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ503/text</ref>
          <ref type="dokument_url_html">http://data.riksdagen.se/dokument/GW02MJ503</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ503</ref>
          <ref type="doc">http://data.riksdagen.se/fil/11246D05-A053-48B5-A5FC-6ABF0E0E49B8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3edoDZMBbUwFRuvS5eeEcG" type="signed"/>
        <correspContext corresp="i-3edoDZMBbUwFRuvS5eeEcG">
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-X8VX6bY41gzos64zMFxYyD" type="numbering">
          <date when="2008-10-09"/>
        </correspAction>
        <correspAction xml:id="i-Wmv2vaPHidht8yP1E1CjvB" type="submission">
          <date when="2008-10-07"/>
        </correspAction>
        <correspAction xml:id="i-Ts9rLpdbJQeMykHHG5JdhP" type="transfer">
          <date when="2008-10-07"/>
        </correspAction>
        <correspAction xml:id="i-YVVBgm19fpoCJv3FzSrbKR" type="assigned"/>
        <correspContext corresp="i-YVVBgm19fpoCJv3FzSrbKR">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-QEYqqxpTLXbcvmJMEfRJ2d">
            Sammanfattning
          </head>
          <p xml:id="i-NyPadhSrqduP8RMDJF6hzU">
            Sveriges befolkning gör i hög grad sitt jobb när det gäller återvinning
            av förpackningsavfall. De av riksdagen uppsatta målen är på några
            områden med råge överskridna. Vår befolkning gör aktiva insatser
            på miljö- och klimatområdet.
          </p>
          <p xml:id="i-BaVWVsUCw3wRV7r5J49R8g">
            I EU och Sverige finns ett producentansvar som bland annat innebär
            att det är producenterna som ska ordna system för insamling av
            det förpackningsavfall som kan hänföras till dem. Detta system
            har både förtjänster och brister och behöver utvecklas. Ett problem
            är att när målen överskrids tappas en del av incitamenten för
            ett effektivt insamlingssystem. När målen är överskridna blir
            det snarare lönsamt för producenterna att minska avfallsinsamlingen.
          </p>
          <p xml:id="i-FMExq8Lw8QwY927m6rjEWz">
            I till exempel Södertörns Renhållningsverks (SRV) fem ägarkommuner,
            Botkyrka, Haninge, Huddinge, Nynäshamn och Salem, kan man se konsekvenserna.
            Där har de senaste fem åren ett femtiotal stationer för återvinning
            avvecklats utan att ersättas med nya. SRV och kommunerna har inget
            att sätta emot när producenternas insamlingsbolag, Förpacknings-
            och Tidningsinsamlingen, bestämmer sig för att avveckla stationer
            för återvinning.
          </p>
        </div>
        <div type="motProposal" subtype="förslag">
          <head xml:id="i-KN1vnFZLg259VXqh51cA8A">
            Förslag till riksdagsbeslut
          </head>
          <list style="ol">
            <item xml:id="i-Rqh3K6d8e3EEt93B2xABvC">
              Riksdagen tillkännager för regeringen som sin mening vad som
              anförs i motionen om att regeringen bör se över producentansvarssystemet
              i syfte att bättre nå miljömålen, underlätta för hushållen och
              få producenterna att ta ekonomiskt ansvar för hela insamlingssystemet.
            </item>
            <item xml:id="i-9s6yfqerc8u5zWySRgC867">
              Riksdagen tillkännager för regeringen som sin mening vad som
              anförs i motionen om att höja målen för återvinningen.
            </item>
          </list>
        </div>
        <div type="motContent">
          <head xml:id="i-TKmLckd6T4HGUgDGbtTS3N" type="h1">
            Avfallspolitiken
          </head>
          <p xml:id="i-Az5jz3vZgbYhWKFn5MpLEj">
            Producentansvaret är en del av den övergripande avfallspolitiken,
            som i sin tur har att göra med hushållning med naturresurser.
            Inom EU har man infört avfallshierarki. EU:s avfallshierarki är
            en vägledning för hur avfallet bör behandlas i EU. Enligt hierarkin
            har förebyggande av avfall första prioritet följt av återanvändning,
            återvinning och sist säkert omhändertagande av avfall.
          </p>
          <p xml:id="i-4QtkShokZZ1QkZcxepfpFm">
            I Sverige har vi som en del av miljömålssystemet som mål att
            mängden genererat avfall inte ska öka. Det gör den ändå. Den för
            enskilda mest synliga delen av avfallet är förpackningsavfallet.
          </p>
          <head xml:id="i-2zDwYrzbV9zxEmhS5MGA8Z" type="h1">
            Förpacknings- och Tidningsinsamlingen FTI
          </head>
          <p xml:id="i-LgCKcTkBgpXerqKo2eEMhS">
            I samband med att producentansvar infördes i Sverige bildades
            Förpacknings- och Tidningsinsamlingen (FTI). För att leva upp
            till producentansvaret, för att organisera och administrera insamlingssystem
            för förpackningar och tidningar och se till att dessa återvinns,
            och för att nå upp till de beslutade återvinningsmålen valde FTI
            att införa ett landsomfattande system med återvinningsstationer.
          </p>
          <p xml:id="i-EGTgCnpVbQ3JgMXXYhgygY">
            Vid dessa återvinningsstationer kan man vanligen slänga förpackningar
            av mjukplast, hårdplast, metall, kartong och glas samt tidningar.
            Idag finns det cirka 5 800 i återvinningsstationer i Sverige där
            allmänheten kan lämna sina förbrukade förpackningar och tidningar.
          </p>
          <p xml:id="i-93FqATUeVSjKyxbPgdkU67">
            FTI:s insamling från återvinningsstationer och därpå följande
            återvinningsprocesser finansieras framför allt av förpackningsavgifter
            från importörer, producenter och handel.
          </p>
          <head xml:id="i-CDqWLPqZs5FYPG635yCrVA" type="h1">
            Producentansvar på förpackningar
          </head>
          <p xml:id="i-KgGLHqaqLueLhfG51Zeq89">
            Förordningen om producentansvar för förpackningar innebär att
            Sverige har infört EU:s direktiv om förpackningar och förpackningsavfall.
            Ett syfte är att förebygga och minska förpackningars inverkan
            på miljön. Detta syfte har bara delvis uppnåtts mängden förpackningsavfall
            har inte minskat som man tidigare hoppats. Direktivet innehåller
            också mål för nivåer för återvinning och materialutnyttjande.
          </p>
          <head xml:id="i-SCUSfCBaY9FGxabNeUTaVb" type="h1">
            Krav på förpackningar
          </head>
          <p xml:id="i-ERE3iSNfH6FJf5YMhpX2Ur">
            EU-direktivet fastställer också vissa väsentliga krav på förpackningars
            sammansättning och på möjligheterna att återanvända och återvinna
            dem. Syftesparagrafen i den svenska förordningen (2006:1273) om
            producentansvar för förpackningar är identisk med EU:s krav.
          </p>
          <head xml:id="i-3SYMmsgoc4N6x3RHV5GvnA" type="h1">
            De svenska målen
          </head>
          <p xml:id="i-BzQgDECGQTkPuyA3CnmbYs">
            Statistiken för 2007 visar att den totala graden för återvinning
            i Sverige var 78,2 procent. Siffran visar hur stor andel av det
            som säljs på marknaden som samlas in och återvinns. Sverige befäster
            med denna återvinningsandel positionen som ett av de bästa länderna
            i världen på att återvinna tidningar och förpackningar.
          </p>
          <p xml:id="i-UzDhPkvUZszw435cx6CSED">
            Målen för pappersförpackningar, glasförpackningar och tidningar
            över-skrids och metallförpackningar samt plastförpackningar ligger
            nära målsättningen.
          </p>
          <p xml:id="i-Uhjdm8zaZgs4CE4evqC4bB">
            Mot bakgrund av detta föreslår Miljöpartiet att målen för återvinning
            höjs.
          </p>
          <head xml:id="i-XkHvLmUMvuvbeyKQ4KQUzE" type="h1">
            Producentansvar
          </head>
          <p xml:id="i-SSyt3SMRiDa7HKiWf74w83">
            Producentansvaret behöver utvecklas. Miljöpartiet har i andra
            sammanhang lagt förslag på att systemet ska fungera bättre ur
            konsumentsynpunkt. Det är viktigt att producenterna inte överlåter
            för mycket av bördan på hushållen. Systemet har inte utvecklats
            i takt med samhällsutvecklingen, vilket bland annat bidrar till
            ökande problem med nedskräpning som vi tar upp i annat sammanhang.
            I vissa delar av landet finns problem med dryckesförpackningar
            som enskilda importerat från utlandet. För hushållen framstår
            det vidare ologiskt att samma material ska behandlas olika beroende
            på om det kommer från förpackningar eller produkter.
          </p>
          <p xml:id="i-JT7kVrvn1p8agryxKmHpu2">
            Avfall Sverige har för sin del identifierat en del problem som
            framförallt kan hänföras till att FTI redan idag överskrider de
            mål för återvinning som riksdagen har beslutat om vilket leder
            till att FTI inte behöver förbättra sin insamlings- och återvinningsverksamhet.
          </p>
          <p xml:id="i-Bz17CovaxAA7tJd9xy87rE">
            Problem är enligt Avfall Sverige bland annat följande:
          </p>
          <list style="ul">
            <item xml:id="i-EqGzaCqoWCWv4EWZCfcJgM">
              Indragna återvinningsstationer samtidigt som förpackningsmängderna
              ökar.
            </item>
            <item xml:id="i-EXrPxfb49zLGgEVXgZ6vLa">
              Fastighetsnära insamling utvecklas och finansieras av fastighetsägare,
              kommuner och entreprenörer.
            </item>
            <item xml:id="i-JYPk3hh6V5JE1q81EJx6oU">
              Producenterna tar inte ekonomiskt ansvar för allt man säljer
              på marknaden. Det vill säga de cirka 30 procent av förpackningarna
              som inte samlas in i deras system.
            </item>
            <item xml:id="i-J1Kzf3dgEqNvaYjM3MRKaC">
              Kommunernas informationsansvar utgår från en infrastruktur som
              de inte kan påverka.
            </item>
            <item xml:id="i-PK8iDoibQQRpEFPcGmKfAk">
              Samrådet mellan FTI och kommunerna ger ingen påverkan för kommunerna.
            </item>
            <item xml:id="i-Jg3UyQKBX4CcDJN4V685gL">
              Problem med privatinförda glasförpackningar.
            </item>
            <item xml:id="i-7J5d92MUQdcSQbPnbPsGTo">
              Återvinnarna vill ta bort producentansvar för returpapper.
            </item>
          </list>
          <p xml:id="i-FGWk5F4t4SLghaUKK5eohd">
            Vidare har Avfall Sverige identifierat vilka konsekvenser ovanstående
            problem medför.
          </p>
          <list style="ul">
            <item xml:id="i-V1CsJyrXEoSze3nGjyrvtz">
              Styrmedlen sätts ur spel.
            </item>
            <item xml:id="i-T34hE22d15TKHBBgg4tnWL">
              Fastighetsägare/kommuner står för mer än hälften av hela kalaset.
              Det handlar om en halv miljard kronor årligen.
            </item>
            <item xml:id="i-TfJcCFAVmnizRvy4ajC3S1">
              Kommunernas oönskade ansvar för det som inte sorteras ut och
              som hamnar i det vanliga hushållsavfallet kostar en halv miljard
              kronor årligen.
            </item>
            <item xml:id="i-MGJ1ewiat6MFFiGuq8suvA">
              Kommunerna får betala förbränningsskatt som beror på fossilt
              avfall från producenternas produkter.
            </item>
            <item xml:id="i-K3mbQiKgAryrVn1dEtBx2d">
              Insamlingen av tidningar och förpackningar tenderar att fokuseras
              till attraktiva områden, vilket urholkar ett samhällsansvar.
            </item>
            <item xml:id="i-PGyg74yZtQoXWPZzDATbTz">
              Oklara miljömässiga konsekvenser.
            </item>
            <item xml:id="i-RA1jHiRPA9NTSR3vPsuJwj">
              Allmänt rörigt system.
            </item>
          </list>
          <p xml:id="i-RghMYwiEFMnrS4PzrnP7Dd">
            De förslag till lösning av problemen som Avfall Sverige lägger
            fram är bland andra följande:
          </p>
          <list style="ul">
            <item xml:id="i-HP1VxFAfafmnJssiXzqEfL">
              Ändra regelverket från producentansvar i teorin till producentansvar
              i praktiken.
            </item>
            <item xml:id="i-CXrdPECcgvrmrLkQR3pPAp">
              Producenterna måste ta ekonomiskt ansvar för hela insamlingssystemet.
            </item>
            <item xml:id="i-MDZAw9esns4qffb53vgmZe">
              Det krävs skärpta mål för återvinning.
            </item>
            <item xml:id="i-QN2wU4X1BUQHzBP4hKrz4q">
              Krav på lägsta, och högsta, insamlingsservice.
            </item>
            <item xml:id="i-3EVFjw68y1fVADHCSS8XrX">
              Krav på att sluta avtal med kommunerna om servicegrad inrätta
              forum för problemlösning.
            </item>
            <item xml:id="i-FKGzS6iYruBZUdb5iuFqFN">
              Krav på offentlig insyn i ett offentligrättsligt privat monopol.
            </item>
            <item xml:id="i-MDDuuokxVrLGaUvPvHXP7T">
              Producenterna borde betala för all information.
            </item>
          </list>
          <p xml:id="i-LEg2pXp1AHFdYpvgPmgr8w">
            De problem som Avfall Sverige påtalat är allvarliga. Deras förslag
            på lösningar är intressanta. Regeringen bör se över producentansvarssystemet
            i syfte att underlätta för hushållen och bättre nå miljömålen.
            Ett viktigt inslag är att producenterna måste ta ekonomiskt ansvar
            för hela insamlingssystemet.
          </p>
          <head xml:id="i-EQrRhd1rLbVuiien6veKW5" type="h1">
            Målen i Sverige har överträffats
          </head>
          <p xml:id="i-WQuw1a9JqUcqjbycqgu8Cs">
            Som nämnts har flera av de mål för återvinning som ställts upp
            av Sveriges riksdag redan överträffas. För de förpackningar där
            graden för återvinning inte överträffas är vi redan mycket nära
            att nå målen.
          </p>
          <p xml:id="i-AvzoPbPiJtcRjLhNAhzUKA">
            Att vi i Sverige når över de ställda målen för återvinning kan
            idag tydligt ses i producenternas och FTI:s agerande. Det finns
            inte längre några incitament för dem att verka för att utveckla
            och förbättra insamlingsmetoderna för tidningar och förpackningar,
            något som är nödvändigt för att skapa ett system där återvinningsgraden
            av tidningar och förpackningar kontinuerligt ökar. Tvärtom, med
            återvinningsgrader som når över målen finns det snarare incitament
            för producenterna och FTI att minska återvinningsgraden eftersom
            deras kostnader för insamling och återvinning då minskar.
          </p>
          <p xml:id="i-Xb7H9YaMwSPdWhRcUFLc7m">
            Dessvärre börjar denna farhåga nu att besannas. FTI har de senaste
            åren tagit bort en hel del återvinningsstationer i synnerhet i
            mindre tätbefolkade delar av landet. Detta drabbar framförallt
            glesbygdskommuner, men även storstadsregioner. I Stockholmsregionen
            har det de senaste åren påbörjats en hel del byggen av nya bostäder
            m.m. I flera fall i södra Stockholms län har återvinningsstationer
            avvecklats för att ge plats för dessa bostadsbyggen.
          </p>
          <p xml:id="i-EkfW2X9NFrn9whw8DBWb4v">
            Med högre nivåer på målen hade det varit självklart och nödvändigt
            för FTI att tillsammans med kommunerna hitta nya platser för de
            återvinningsstationer, som tas bort. Men eftersom FTI redan klarar
            målen för återvinning, även när en hel del återvinningsstationer
            tas bort, arbetar de idag inte aktivt med dessa frågor. Dessutom
            har kommunerna inget att säga till om när de efterfrågar fler
            återvinningsstationer, utan det är helt och hållet FTI som dikterar
            villkoren. Detta är mycket olyckligt eftersom de förpackningar
            som då tidigare återvanns istället med stor sannolikhet kommer
            att slängas bland det vanliga hushållsavfallet.
          </p>
          <head xml:id="i-FMZaCdxYDNK5M1ajCm5X2c" type="h1">
            Södertörn ett exempel
          </head>
          <p xml:id="i-HnRTCZxUkCb53UVFphYT56">
            I Södertörns Renhållningsverks (SRV) fem ägarkommuner, Botkyrka,
            Ha-ninge, Huddinge, Nynäshamn och Salem, har de senaste fem åren
            ett femtiotal återvinningsstationer avvecklats. Några av dessa
            har, på initiativ av bostadsbolag, ersatts med fastighetsnära
            insamling, men många har tagits bort för att marken de står på
            behövs för andra ändamål, vanligtvis nybyggnation, och inte ersatts
            med nya återvinningsstationer.
          </p>
          <p xml:id="i-Mgb4USU8uTBU9kBrEDXAUa">
            Särskilt påtagligt är detta i närheten av Huddinge centrum där
            det nu enbart återstår en återvinningsstation. I själva verket
            borde det enligt SRV finnas minst fem återvinningsstationer i
            närheten av Huddinge centrum för att det ska vara enkelt och nära
            för alla som bor i området att återvinna sina tidningar och förpackningar.
          </p>
          <head xml:id="i-Ed6kDEPE7aJPCj5AgDX2xa" type="h1">
            Nytänkande
          </head>
          <p xml:id="i-Bq5e25CNwZM1G8zhTwCN3o">
            Att målen redan överskrids får även konsekvenser för FTI:s initiativ
            till nytt tänkande avseende insamling av tidningar och förpackningar.
            Det innebär i realiteten att FTI idag arbetar lite eller inte
            alls med att utveckla nya system och metoder för att öka återvinningsgraden
            av tidningar och förpackningar i Sverige. De initiativ som idag
            tas, tas nästan uteslutande av kommuner och kommunala bolag utan
            att de fullt ut får ta del av den peng som avsatts för att samtliga
            förpackningar ska återvinnas. Med högre ställda mål ökar möjligheten
            för nytänkande inom FTI.
          </p>
        </div>
        <div type="motSignatures">
          <list>
            <item xml:id="i-CnYZK2gMjGV94GsS2LbSEB" who="i-SNtv8jZRB19Jr8oegj1mGK">
              Esabelle Dingizian (mp)
            </item>
            <item xml:id="i-Gr1dhANaqwDke1g8wHHmFd" who="i-UFTZBKNRWWLXUXAtcCcVfH">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
