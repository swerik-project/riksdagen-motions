<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-03602">
  <teiHeader>
    <fileDesc>
      <titleStmt>
        <title>En högskola för alla</title>
        <author>av Linda Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3602 av Linda Snecker m.fl. (V)</title>
          <idno type="rdwebb">H5023602</idno>
          <rs type="number">3602</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5023602/text</ref>
          <ref type="dokument_url_html">http://data.riksdagen.se/dokument/H5023602</ref>
          <ref type="dokumentstatus_url_xml">http://data.riksdagen.se/dokumentstatus/H5023602</ref>
          <ref type="docx">http://data.riksdagen.se/fil/2F90CA58-2844-4120-8C28-D7C98AE3BDFC</ref>
          <ref type="pdf">http://data.riksdagen.se/fil/0BA5454E-F596-4ACD-8128-C1772355A244</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Sx2o6VVfwjoWpkPVvj43uw" type="signed"/>
        <correspContext corresp="i-Sx2o6VVfwjoWpkPVvj43uw">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
        </correspContext>
        <correspAction xml:id="i-SGN392E8hE69ULSkA8VJez" type="submitted">
          <date when="2017-10-05"/>
          <time when="14:45:58"/>
        </correspAction>
        <correspAction xml:id="i-ChYLBq9hgEHqi2qAAfW7f9" type="reviewed">
          <date when="2017-10-05"/>
          <time when="15:57:21"/>
        </correspAction>
        <correspAction xml:id="i-Se129QC8ioaA4oNHvsKFMS" type="referred">
          <date when="2017-10-13"/>
        </correspAction>
        <correspAction xml:id="i-EHhjPuJgSUvEGryshWUAMP" type="assigned">
          <date when="2018-09-28"/>
          <time when="15:44:11"/>
        </correspAction>
        <correspContext corresp="i-EHhjPuJgSUvEGryshWUAMP">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-XPPsiKbiJ2mVnN5mv5Lnof" type="behandlas_i"/>
        <correspContext corresp="i-XPPsiKbiJ2mVnN5mv5Lnof">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-64Nq4yKuiUWdRoSAJzcD8H" type="motHeader">
        <div xml:id="i-7GaUec8JsS44A4w6EnTTg8" type="motTitle">
          Motion till riksdagen 2017/18:3602 av Linda Snecker m.fl. (V)
          En högskola för alla
        </div>
      </div>
      <div xml:id="i-FKZVsAVzNAwM5mevbRg3Jy" type="motBody">
        <div xml:id="i-S6yeTCHkN178kigVYHphs7" type="TOC">
          <head xml:id="i-2GRiS5BmcsrHY8PFgBzc69">
            1Innehållsförteckning
          </head>
          <list xml:id="i-31hvNw3eaPAbPB1YcCcUum">
            <item xml:id="i-WPwtS2fQqiHRASB9ygjMmm" style="indent-level: 1">
              2Förslag till riksdagsbeslut
            </item>
            <item xml:id="i-FAPwBF7qL4UK4o6fzL5bwP" style="indent-level: 1">
              3Inledning
            </item>
            <item xml:id="i-JB77EtPcz1Rm5GoGKfMuuT" style="indent-level: 1">
              4Antagningen till Högskolan
            </item>
            <item xml:id="i-EHzJQcWx4WFWm9G5P3b5m6" style="indent-level: 1">
              5Tillgängliga högskolor
            </item>
            <item xml:id="i-69dLnH5HG45DoEWLJfvoHL" style="indent-level: 1">
              6Ekonomisk trygghet för studenter
            </item>
            <item xml:id="i-Tj8D77QUEZz5Y1hjnBfF1j" style="indent-level: 2">
              6.1Dolda kostnader för utbildning i Sverige
            </item>
            <item xml:id="i-LpAV3Gt4EdD8jnbX9FdYJq" style="indent-level: 1">
              7Studenters rätt att engagera sig
            </item>
            <item xml:id="i-MoRM9KGdQ519jy7xJiEZuK" style="indent-level: 1">
              8Högskolan och samhället
            </item>
          </list>
        </div>
        <div xml:id="i-4kfQYNM9cP21m6zTQPGFBX" type="motProposal" subtype="förslag">
          <head xml:id="i-7A4ZTQdCJJXQJhnWtRb7te">
            2 Förslag till riksdagsbeslut
          </head>
          <list xml:id="i-P1SLVGmTFBZwUtfmkm8zK" style="ol">
            <item xml:id="i-RKVtrPUQFPJwmbHU1VPV5u">
              Riksdagen ställer sig bakom det som anförs i motionen om att
              lärosätena bör åläggas att ta fram strategier för breddad rekrytering
              i linje med vad Universitets- och högskolerådet (UHR) har föreslagit
              och tillkännager detta för regeringen.
            </item>
            <item xml:id="i-CU9gMXQ1aFVrjFdpE4hcUF">
              Riksdagen ställer sig bakom det som anförs i motionen om att
              regeringen bör återkomma med förslag på ytterligare åtgärder för
              att minska fusket på högskoleprovet och tillkännager detta för
              regeringen.
            </item>
            <item xml:id="i-UxUmF9JFEWynbgjuUo6rt7">
              Riksdagen ställer sig bakom det som anförs i motionen om att
              det bör tillsättas en utredning som tar ett helhetsperspektiv
              på frågan om tillgängligheten till universitet och högskolor för
              personer med funktionsnedsättning, och detta tillkännager riksdagen
              för regeringen.
            </item>
            <item xml:id="i-441ZgeM8rxwr88uPHh1kJ8">
              Riksdagen ställer sig bakom det som anförs i motionen om att
              det bör göras en utredning kring dolda avgifter/kostnader inom
              högre utbildning, särskilt verksamhetsförlagd utbildning (VFU),
              och tillkännager detta för regeringen.
            </item>
            <item xml:id="i-TegvU2nnJFwKjDDEx1dbz6">
              Riksdagen ställer sig bakom det som anförs i motionen om att
              det bör utredas om det kan ställas krav på att all kurslitteratur
              ska göras tillgänglig digitalt via högskole- och universitetsbiblioteken
              och tillkännager detta för regeringen.
            </item>
            <item xml:id="i-7bLUEfdgDmAdJsb9F8EFLa">
              Riksdagen ställer sig bakom det som anförs i motionen om att
              regeringen bör utreda hur ägardirektiven för Akademiska Hus kan
              ändras för att aktivt främja studenters ideella engagemang genom
              att uppnå minskade hyreskostnader för studentkårerna och tillkännager
              detta för regeringen.
            </item>
            <item xml:id="i-hnnFCPrzqNscLvofqquUr">
              Riksdagen ställer sig bakom det som anförs i motionen om att
              regeringen bör genomföra de förordningsändringar som krävs för
              att öka möjligheterna att komplettera en utländsk avslutad utbildning
              och tillkännager detta för regeringen.
            </item>
            <item xml:id="i-4kxcMuqo2dVEMPYspJfzvY">
              Riksdagen ställer sig bakom det som anförs i motionen om att
              regeringen bör utreda vilka hinder som finns och hur lärosätena
              i ännu högre utsträckning kan bidra i flyktingmottagandet och
              tillkännager detta för regeringen.
            </item>
          </list>
        </div>
        <div xml:id="i-7cfVLHAoNPivCadG6rUig8" type="motContent">
          <head xml:id="i-PeweGBSE2rRMrThq9bDJMP" type="h1">
            3 Inledning
          </head>
          <p xml:id="i-m43zUzfkBfNqpnsWLgWBG">
            Högskolans huvuduppgift är att förmedla kunskap och bildning.
            Den är viktig för att skapa välstånd och ett öppet och demokratiskt
            samhälle. Vänsterpartiets syn på kunskap som en demokratisk rättighet
            innebär att en viktig målsättning är att bredda rekryteringen
            till högskolan. Den sociala, könsmässiga och etniska snedrekryteringen
            har visserligen minskat under de senaste decennierna tack vare
            studiemedel, utbyggd högskola samt fler och nya utbildningar.
            Fortfarande finns det dock stora skillnader mellan såväl utbildningar
            som högskolor i hur väl de har lyckats att bredda rekryteringen.
            På traditionella utbildningar och äldre lärosäten har arbetet
            med att bredda rekryteringen varit mindre framgångsrikt vilket
            innebär att de måste anstränga sig mer. Alla högskolor måste dock
            bli bättre på att använda de redskap som finns. Därför måste högskolor
            och utbildningar i större utsträckning använda alternativa antagningsmetoder
            eftersom betygsintagning konserverar de sociala skillnaderna från
            grund- och gymnasieskola. Antagningsreglerna måste förändras så
            att inga grupper missgynnas. Studenterna som grupp blir samtidigt
            alltmer heterogen och högskolan måste anpassa sina arbetsformer
            för att möta alla studenters behov. Det krävs därför också en
            bra studie- och yrkesvägledning.
          </p>
          <p xml:id="i-67HQoByerRQUkesDxPQzbJ">
            Högskolan ska aktivt motverka alla former av diskriminering.
            Den ska främja jämställdhet och motverka könsstereotypa utbildningsval
            t.ex. genom ett integrerat genusperspektiv i utbildningen. Kunskapen
            och kompetensen i hbtq-frågor behöver förbättras. Det behövs en
            förbättrad fysisk tillgänglighet och stöd till studenter med funktionsvariationer.
          </p>
          <p xml:id="i-SPeYsyt3nT2DwUDq11KSjL">
            Studenter ska vara delaktiga i och ha inflytande över utbildningen.
            Att ta tillvara de erfarenheter och kompetenser som finns bland
            dagens studenter med olika bakgrund är också ett sätt att förbättra
            kvaliteten på utbildningen. Givetvis ska studenterna också ha
            ett formellt inflytande och vara representerade vid högskolans
            beredande och beslutande organ. Den verksamhet som bedrivs vid
            studentkårerna måste finansieras.
          </p>
          <p xml:id="i-95q2tDzgPYhKsTavJdyBDH">
            Vänsterpartiet anser att högskoleutbildning ska vara avgiftsfri
            för alla studenter oavsett var de kommer ifrån. Kunskap och utbildning
            är en rättighet och ska inte vara en handelsvara.
          </p>
          <head xml:id="i-DgafDXwSfXTemLSaoYTR8t" type="h1">
            4 Antagningen till Högskolan
          </head>
          <p xml:id="i-FTasjnPJBk6ewqgnkqE2Ez">
            Lika tillgång till utbildning är en fråga om rättvisa och jämlikhet.
            För Vänsterpartiet är därför breddad rekrytering och ökad mångfald
            viktiga mål för högskolan. För att minska den sociala, etniska
            och könsmässiga snedrekryteringen inom den högre utbildningen
            krävs förändringar inom en rad områden. Det krävs utökade satsningar
            på kvaliteten för att bl.a. möta de behov som nya grupper studenter
            kan tänkas ha. Det behövs ett studiemedelssystem som ger ekonomisk
            och social trygghet. Dessutom fordras ett öppet, flexibelt och
            samtidigt tydligt antagningssystem som inte sorterar bort sökande
            till högskolan utifrån deras bakgrund.
          </p>
          <p xml:id="i-WJWGtcvSSKY9gwQ2iT6Uyp">
            Även lärosätena kan förstås spela en viktig roll i arbetet för
            breddad rekrytering. Sedan 2001 har varje lärosäte ett sådant
            uppdrag. Det finns dock stora skillnader mellan såväl utbildningar
            som högskolor i hur väl de har lyckats att bredda rekryteringen.
            På traditionella utbildningar och äldre lärosäten har arbetet
            med att bredda rekryteringen varit mindre framgångsrikt. Regeringen
            har tidigare gett Universitets- och högskolerådet (UHR) i uppdrag
            att kartlägga lärosätenas arbete med dessa frågor. I UHR:s rapport
            Kan excellens uppnås i homogena studentgrupper? (2016) bekräftas
            inledningsvis att den sociala snedrekryteringen med grova mått
            inte har förändrats under de senaste 10 åren. Det arbete som utförs
            för att bredda rekryteringen handlar t.ex. om rekryteringsaktiviteter
            i form av öppet hus-dagar, samarbete med andra aktörer och anordnande
            av förberedande utbildningar. UHR beskriver ett engagemang för
            dessa frågor på lärosätena, men att arbetet med frågorna inte
            alltid är strukturerat och förankrat i organisationen. Till exempel
            saknas ofta definitioner och mätbara eller uppföljningsbara mål.
            Lärosätena använder inte heller bedömningar av reell kompetens
            eller alternativt urval i den utsträckning som skulle vara möjlig
            som verktyg för breddad rekrytering.
          </p>
          <p xml:id="i-HHx7sFKKMu41PoYaWGBwdW">
            UHR rekommenderar därför regeringen att den ska ålägga lärosätena
            att ta fram en strategi för sitt arbete med breddad rekrytering
            och breddat deltagande. I rapporten föreslås att det på flera
            punkter ska anges vad en sådan strategi ska innehålla, bl.a. uppföljningsbara
            mål, att det ska anges på vilket sätt lärosätena ska uppnå sina
            formulerade målsättningar samt att det ska anges hur bedömningar
            av reell kompetens och tillämpning av alternativt urval ska användas
            som verktyg för breddad rekrytering.
          </p>
          <p xml:id="i-GYJAmGrWBjb5tzTfRBQRrK">
            Vänsterpartiet instämmer i UHR:s bedömning. Genom att lärosätena
            åläggs att ta fram strategier bör deras uppdrag att främja breddad
            rekrytering kunna ta flera steg framåt. Lärosätena bör åläggas
            att ta fram strategier för breddad rekrytering i linje med vad
            UHR har föreslagit. Detta bör riksdagen ställa sig bakom och ge
            regeringen till känna.
          </p>
          <p xml:id="i-XAutDmbPQs6aUPZDwKjapR">
            Utöver att satsa på en större mångfald bland urvalsmetoderna
            är det viktigt att de olika urvalsmetoder som finns i dag fungerar.
            Deras legitimitet ligger i att alla ska ha samma förutsättningar
            att baserat på relevanta meriter ta sig in på högskolan. Under
            de senaste åren har SVT-programmen Dold och Uppdrag granskning
            uppmärksammat att det förekommer systematiskt organiserat fusk
            på högskoleprovet. UHR har vidtagit flera åtgärder för att motverka
            fusk. Detta är bra men det har visat sig inte vara tillräckligt.
            Regeringen bör återkomma med förslag på ytterligare åtgärder för
            att minska fusk på högskoleprovet. Detta bör riksdagen ställa
            sig bakom och ge regeringen till känna.
          </p>
          <head xml:id="i-9SAyEGQ2rah2gdNBwZRJfc" type="h1">
            5 Tillgängliga högskolor
          </head>
          <p xml:id="i-Vta748ks8Bzr8ZqB75m9Q">
            Personer med funktionsnedsättning är överrepresenterade bland
            de arbetslösa, delvis som en följd av en överrepresentation även
            när det gäller lägre utbildningsnivå. Enligt Myndigheten för delaktighet
            (MFD) och rapporten Utvärdering och analys av funktionshinderspolitiken
            2011–2016 har dock andelen studenter som uppger att de har en
            funktionsnedsättning ökat under senare år. I en undersökning uppger
            17 procent av studenterna att de har en funktionsnedsättning;
            vanligast är någon form av psykiska besvär. Allt fler lärosäten
            har också utsett samordnare för tillgänglighetsarbetet och arbetar
            med att förebygga och undanröja fysiska hinder inom det systematiska
            arbetsmiljöarbetet och vid upphandlingar. Däremot har bl.a. andelen
            lärosäten som har handlingsplaner för tillgänglighetsarbetet minskat.
          </p>
          <p xml:id="i-WeeqrC8bgDPB3QKHFJx8SP">
            En annan viktig del av tillgänglighet till högskolan är tillgången
            till pedagogiskt stöd av god kvalitet. Pedagogiskt stöd kan bl.a.
            handla om anpassad examination, extra handledning, tolkning eller
            litteratur på anpassat medium. Enligt MFD rapporterar en del studenter
            om bristfällig organisation i det pedagogiska stödet, t.ex. att
            kontakter med stödpersonal skapas sent eller att litteraturlistor
            delas ut i ett sent skede så att personer i behov av anpassat
            medium får tillgång till studielitteraturen senare än andra.
          </p>
          <p xml:id="i-Fq4XuCRFmCi45RGVaD3mfp">
            Lagstiftningen ställer höga krav på den fysiska tillgängligheten
            vid lärosätena och det är också dessa delar som högskolorna framför
            allt fokuserar på i sitt tillgänglighetsarbete. Tillgänglighetsarbetet
            som helhet behöver dock stärkas. Det bör därför tillsättas en
            utredning som tar ett helhetsperspektiv på frågan om tillgängligheten
            till universitet och högskolor för personer med funktionsnedsättning.
            Detta bör riksdagen ställa sig bakom och ge regeringen till känna.
          </p>
          <head xml:id="i-PiXLwMTdTn7UFtjLpGCsEv" type="h1">
            6 Ekonomisk trygghet för studenter
          </head>
          <p xml:id="i-MG6TQKVgLF6ThqvTJbPV9F">
            En av de viktigaste förutsättningarna för att göra kunskap och
            utbildning tillgängligt för fler människor är en trygg ekonomi
            under studietiden. Där fyller studiemedlen en central funktion.
            Studiemedlen är en viktig orsak till att den sociala snedrekryteringen
            till högskolan har minskat. För att studiemedlen ska fortsätta
            att ha denna rekryterande effekt måste de svara mot studerandes
            levnadsomkostnader. Studiemedlen måste också värdesäkras på ett
            bättre sätt än att knyta dem till prisbasbeloppet. Det ska också
            vara möjligt att få studiemedel under hela sin studietid. Även
            den som byter inriktning måste kunna fullfölja hela utbildningen
            och ta examen. För många studerande uppfattas det som en stor
            risk att ta studielån. Därför är det glädjande att Vänsterpartiet
            i sitt budgetsamarbete med regeringen fått igenom en höjning av
            bidragsdelen med ca 300 kr. För att skuldbördan inte ska bli mer
            betungande måste dock andelen bidrag i studiemedlen öka mer i
            framtiden.
          </p>
          <p xml:id="i-PmmeFH5A5cCsdEF3PPbjR1">
            Studiemedel som går att leva på är också en nödvändig förutsättning
            för att kunna studera på heltid och därmed kunna skapa utbildningar
            av hög kvalitet. Det s.k. fribeloppet fyller därför i sin nuvarande
            form en dålig funktion då det skickar signaler till studenter
            att de förväntas arbeta för att få ekonomin att gå ihop. Däremot
            bör inte arbete under ferierna påverka studiemedlens storlek.
          </p>
          <p xml:id="i-Hm5eLtpmnUVAFEXJz5FMX8">
            Studiemedlen samverkar inte heller bra med socialförsäkringssystemen.
            Sjukdom, föräldraskap m.m. innebär ofta dålig ekonomi och sämre
            möjligheter att genomföra sina studier. De snåriga reglerna och
            begränsningarna gör att många inte har möjlighet att söka bostadsbidrag.
            Försämringar i arbetslöshetsförsäkringen gör att den som avslutar
            sina studier kan stå utan reella möjligheter att försörja sig.
          </p>
          <p xml:id="i-WvLLiStEX1buhpaDvh7iN9">
            Vänsterpartiet medverkade till att ett tilläggsbidrag för studerande
            med barn infördes 2006. Vår principiella inställning, då som nu,
            är dock att studiemedlet är ett utbildningspolitiskt motiverat
            stöd och ska vara till för studerandes personliga försörjning.
            Familjepolitiskt stöd till studerande med barn bör fördelas via
            de ordinarie trygghetssystemen genom bättre tillgång till och
            förbättringar av bl.a. barnbidraget, föräldraförsäkringen och
            bostadsbidraget. Vi inser samtidigt att detta kräver omfattande
            reformer av socialförsäkringssystemet och stödjer därför barntillägget
            eftersom det annars skulle vara oerhört mycket svårare att kombinera
            studier och föräldraskap.
          </p>
          <p xml:id="i-Kqg3xS55voKmsWiwABUra7">
            En viktig del i studenters ekonomiska trygghet är rätten att
            kunna bli sjuk. Det finns dock i dag flera problem när det gäller
            studenters tillgång till sjukförsäkringen. Ett problem som uppmärksammats
            särskilt är svårigheten för studenter att vara deltidssjukskrivna.
            Även om det i teorin är möjligt att vara deltidssjukskriven, så
            innebär det en ekonomiskt svår situation då studiemedlet minskas
            medan det inte finns någon möjlighet till ersättning från sjukförsäkringen.
            Sjukpenning betalas endast ut till studenter som är heltidssjukskrivna.
            Följden blir att studenter har att välja på att antingen fortsätta
            studera på heltid trots behov av deltidssjukskrivning, eller att
            tvingas avbryta studierna. Detta kan vålla stora problem för personer
            med långvariga eller kroniska sjukdomar eller funktionsnedsättningar
            att fullfölja sina studier. Därför är det positivt att regeringen
            nu aviserat att studenter med särskilda skäl ska få rätt till
            deltidssjukskrivning från 1 juli 2018 och att frågan om fler ska
            få rätt till det ska utredas.
          </p>
          <head xml:id="i-FxtFiSFwvpX7JGdYESgxXx" type="h2">
            6.1 Dolda kostnader för utbildning i Sverige
          </head>
          <p xml:id="i-CUsuHbSkx9iGXkg1B7T84S">
            Enligt högskolelagen ska all högre utbildning vara avgiftsfri
            i Sverige. Trots det finns det väldigt lite uppföljning av hur
            det ser ut i verkligheten. Det saknas också tydliga definitioner
            för var gränsen för avgifter går. I väldigt många utbildningar
            ingår det obligatoriska moment som kan skapa oförutsedda merkostnader
            för studenterna. Det kan handla om exkursioner till exotiska platser
            för biologistudenter. Praktik eller s.k. verksamhetsförlagd utbildning
            långt ifrån studieorten som ger kostnader för dubbel bosättning.
            Dyr utrustning eller speciell klädsel för veterinärstudenten.
            Behovet av tillgång till specifik programvara för ekonomi-, sociologi-
            eller datastudenten. Enligt Sveriges förenade studentkårers studentbudget
            2017 är det så mycket som 34 procent av studenterna som uppger
            att de har dolda kostnader i sin utbildning. För en del merkostnader
            är det möjligt att söka merkostnadslån från CSN. För Vänsterpartiet
            är det inte rimligt att begära att studenterna ska behöva ta extralån
            för att tillgodogöra sig sin utbildning. Särskilt många av de
            utbildningar som har verksamhetsförlagd utbildning är inom bristyrken
            i offentlig sektor. För att göra dessa mer attraktiva blir det
            också ur ett samhälleligt perspektiv viktigt att se över så det
            inte finns ekonomiska hinder för studenter att kunna fullgöra
            sin utbildning. Det bör göras en utredning kring dolda avgifter/kostnader
            inom högre utbildning, särskilt verksamhetsförlagd utbildning
            (VFU). Detta bör riksdagen ställa sig bakom och ge regeringen
            till känna.
          </p>
          <p xml:id="i-JVFkTfcUsuVg8Ud3XhtvV7">
            Inköpen av kurslitteratur är en stor ekonomisk börda för många
            studenter. Att studenter måste köpa sin egen kurslitteratur kan
            ses som ett avsteg från principen om avgiftsfrihet för utbildningen.
            Samtidigt kan det ibland vara problem att få tag på vissa böcker
            när de säljer slut i bokhandeln. Biblioteken köper förstås inte
            heller in tillräckligt många exemplar av varje bok för att de
            ska räcka till alla. Det bör därför utredas om det kan ställas
            krav på att all kurslitteratur ska göras tillgänglig digitalt
            via högskole- och universitetsbiblioteken. Detta bör riksdagen
            ställa sig bakom och ge regeringen till känna.
          </p>
          <head xml:id="i-6ZnKMm8pqZUjsC5CEsJH7L" type="h1">
            7 Studenters rätt att engagera sig
          </head>
          <p xml:id="i-6i7P88gXzE2V7MPE3fCEqG">
            Sedan 2010 är det frivilligt för studerande vid högskolan att
            vara medlem i en studentkår. De båda privata stiftelsehögskolorna
            Chalmers tekniska högskola och Högskolan i Jönköping har dock
            beslutat att behålla det tidigare obligatoriet. Studentkårerna
            fyller dock samma funktion som när medlemskap var obligatoriskt:
            att ta tillvara studenters intressen, företräda dem i nämnder
            och styrelser, granska utbildningskvaliteten, bedriva studiesocial
            verksamhet m.m.
          </p>
          <p xml:id="i-QQ7hqfNf1sSjg8wq5co9zi">
            När medlemskapet nu har blivit frivilligt har många kårer halverat
            sitt medlemsantal, vilket har minskat intäkterna. Många lärosäten
            ger därför kårerna ekonomiskt stöd för att de ska kunna fortsätta
            att bedriva sin verksamhet. Det har den nackdelen att kåren hamnar
            i beroendeställning till lärosätet som den samtidigt ska granska.
            De resurser som nyttjas borde användas till att förbättra utbildningen.
          </p>
          <p xml:id="i-6VAYjk1xxTVNwdeqNxL5gF">
            När beslutet fattades om att kårobligatoriet skulle upphöra var
            Vänsterpartiet berett att medverka till en förändring av studentkårerna
            med utgångspunkt i det förslag som utredaren Erland Ringborg presenterar
            i betänkandet Frihet för studenter – om hur kår- och nationsobligatoriet
            kan avskaffas (SOU 2008:11). Den dåvarande regeringen valde dock
            att lägga stödet till studentkårerna mycket lägre, en nivå som
            endast justerats marginellt sen dess.
          </p>
          <p xml:id="i-Ng9apiZFGNzAPZczPH2Px2">
            Verksamheten vid studentkårerna blev som en konsekvens stympad
            och möjligheten att utöva inflytande försämrades. För att högskolans
            utbildningar ska hålla hög kvalitet och utvecklas är det nödvändigt
            att ta tillvara studenternas synpunkter och erfarenheter.
          </p>
          <p xml:id="i-Rf66iWyaoF99BSw9iJRwbt">
            Vid högskolorna har nu studentkårerna i flera år försökt att
            själva hitta olika lösningar för att finansiera verksamheten.
            Vissa har lyckats behålla ett högt medlemsantal och några får
            pengar från högskolan. Andra drar in massor från sponsring. Det
            gäller dock långt ifrån alla studentkårer och problemet är att
            det inte råder någon likvärdighet för studentinflytande. Alla
            studenter måste ha samma möjligheter att påverka sin högskola
            och förbättra sin utbildning. Det måste finnas ett riktat statligt
            stöd för att finansiera detta, precis som det föreslogs i utredningen.
            Därför är det viktigt att se över studentkårernas ekonomiska situation
            särskilt om de ska kunna ha möjlighet till verksamhet på somrarna
            när det blir fler sommarkurser.
          </p>
          <p xml:id="i-BBEMzAh9cLpecQpufkazU4">
            Det statliga bolaget Akademiska Hus har till uppgift att äga,
            utveckla och förvalta fastigheter vid landets universitet och
            högskolor vilket såklart även omfattar många studentkårer. Ungefär
            80 procent är statliga hyresgäster; de flesta är lärosäten. Trots
            att Akademiska Hus ska betraktas som en stödfunktion till högskolesektorn
            tog regeringen 2015 ändå ut en vinst på 6,5 miljarder kronor,
            förutom den årliga vinstutdelningen på 1,45 miljarder kronor.
            Lärosäten är myndigheter som befinner sig på samma plats och i
            samma lokaler under lång tid. Trots detta hyressätter Akademiska
            Hus lokaler till lärosäten efter en standard som är anpassad för
            bolag som är utsatta för konkurrens. Lärosätena är inte som vilka
            bolag som helst med en verksamhet som enkelt kan välja lokaler
            på en fri marknad.
          </p>
          <p xml:id="i-Ur8YBtV24e5rxobWeBN3JF">
            Akademiska Hus hyresnivåer drabbar också många studentkårer.
            För att kunna vara nära och finnas till för studenterna måste
            kårerna ligga inom lärosätenas områden, det innebär att de allt
            som oftast också tvingas hyra av Akademiska Hus. En del hyr direkt
            av bolaget, andra har möjlighet att hyra i andra hand till subventionerade
            hyror från sina lärosäten. Detta innebär återigen att kårerna
            hamnar i en beroendeställning gentemot sina lärosäten. Vänsterpartiet
            menar att det inte är rimligt att hyreskostnader till Akademiska
            Hus utgör en så stor del av lärosätenas och kårernas kostnader
            som i dag. Regeringen bör därför utreda hur ägardirektiven för
            Akademiska Hus kan ändras för att aktivt främja studenters ideella
            engagemang genom att uppnå minskade hyreskostnader för studentkårerna.
            Detta bör riksdagen ställa sig bakom och ge regeringen till känna.
          </p>
          <head xml:id="i-PRYHptbv58Y4PiYYFVjf9A" type="h1">
            8 Högskolan och samhället
          </head>
          <p xml:id="i-Gpkeo1fhocYNvzXCo1BuG">
            Vår vision om den högre utbildningen innebär också att högskolor
            och universitet är mötesplatser för alla människor och att de
            verkar för ett öppnare och mer demokratiskt samhälle. Under 2014
            och 2015 sökte sig många människor till Sverige undan krig och
            förtryck. Det innebar givetvis ett ökat tryck på de myndigheter
            som ansvarar för mottagandet av människor på flykt samt för flera
            kommuner runt om i landet. Vänsterpartiet menar att Sveriges lärosäten
            har flera roller att fylla och mycket kompetens att bidra med.
          </p>
          <p xml:id="i-UuWrTVxVSjuKK5XkzSunud">
            Validering har blivit ett användbart redskap för att ta tillvara
            praktiska och teoretiska kunskaper inte minst om de har förvärvats
            utomlands. Det finns här en stor potential att ta tillvara de
            kunskaper som personer med utländsk akademisk utbildning bär med
            sig. En effektivare validering och rättvis bedömning av utländsk
            utbildning är helt nödvändigt. Här har Vänsterpartiet medverkat
            till att Universitets- och högskolerådets resurser för bedömning
            av utländsk utbildning har utökats.
          </p>
          <p xml:id="i-EbiNBWLM254u3ecNsVpNwT">
            Utredningen om utbildning för nyanlända presenterar i sitt slutbetänkande
            (SOU 2016:35) ett förslag om hur personer som har en utländsk
            akademisk examen ska få förbättrade möjligheter att komplettera
            sin utbildning för att söka sig till läraryrket. Det handlar framför
            allt om att tillåta en större omfattning av den kompletterande
            utbildningen än vad som för närvarande är tillåtet, 150 i stället
            för 120 högskolepoäng, samt att kravet på antalet högskolepoäng
            för examensarbetet får understigas om ett examensarbete finns
            i den utländska utbildningen. Regeringen bör genomföra de förordningsändringar
            som krävs för att öka möjligheterna att komplettera en utländsk
            avslutad utbildning. Detta bör riksdagen ställa sig bakom och
            ge regeringen tillkänna.
          </p>
          <p xml:id="i-Kj6NouZNqY2Zwk3h71uYpv">
            Runt om i landet har de som är verksamma inom högskolan startat
            många av de nätverk och föreningar som gjorde mottagandet av människor
            som kom till Sverige mer värdigt. Refugees Welcome startades av
            en student, likaså Asylrättstudenterna m.fl. Många av dessa initiativ
            har inte bara hjälpt människor utan även varit viktiga lärotillfällen
            för de studenter som engagerat sig. De har också fått stöd av
            universitetslärare och yrkesverksamma akademiker i sitt arbete.
            Men det har också funnits hinder och problem när lärosäten velat
            öppna upp sin verksamhet för människor på flykt. Vänsterpartiet
            ser positivt på det stora engagemang som finns inom akademin.
            Regeringen bör utreda vilka hinder som finns och hur lärosätena
            i ännu högre utsträckning kan bidra i flyktingmottagandet. Detta
            bör riksdagen ställa sig bakom och ge regeringen till känna.
          </p>
        </div>
        <div xml:id="i-AV9mZtRVx6utDeP3bkoEpF" type="signatureBlock">
          <list xml:id="i-2xSVXKjYTdPGFq9XcMnB7G">
            <item xml:id="i-Nwdzae5gZYpiWGQ5pvCYku" type="signature">
              Linda Snecker (V)
            </item>
            <item xml:id="i-81AQ6fm8urwbMS4jTG2LZS" type="signature">
              Ulla Andersson (V)
            </item>
            <item xml:id="i-5NWUeGTwd9oAb4odpXskX5" type="signature">
              Ali Esbati (V)
            </item>
            <item xml:id="i-7BfUnpGXQmTTBJC44F6zFC" type="signature">
              Christina Höj Larsen (V)
            </item>
            <item xml:id="i-BB7RGSN7ENGqpUwFHJ1U8x" type="signature">
              Momodou Jallow (V)
            </item>
            <item xml:id="i-9aiRNChnXautRhTJv3EW9D" type="signature">
              Wiwi-Anne Johansson (V)
            </item>
            <item xml:id="i-NXcm9BaCWb3XXtVWwmQzNJ" type="signature">
              Daniel Riazat (V)
            </item>
          </list>
        </div>
      </div>
    </body>
  </text>
</TEI>
