<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00233">
  <teiHeader>
    <fileDesc>
      <titleStmt>
        <title>Elektronisk röstning</title>
        <author corresp="i-CSSvFYJqF1rNFZNiY5Xnmx i-84DiaFjYsBoBUQnKJiSte9">av Mats Gerdau och Elisabeth Svantesson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Elektronisk röstning</title>
          <idno type="rdwebb">GV02K233</idno>
          <rs type="number">K233</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K233/text</ref>
          <ref type="dokument_url_html">http://data.riksdagen.se/dokument/GV02K233</ref>
          <ref type="dokumentstatus_url_xml">http://data.riksdagen.se/dokumentstatus/GV02K233</ref>
          <ref type="doc">http://data.riksdagen.se/fil/DF164B07-46ED-443A-A446-2374D1503122</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CSSvFYJqF1rNFZNiY5Xnmx</idno>
            <name>Mats Gerdau</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-84DiaFjYsBoBUQnKJiSte9</idno>
            <name>Elisabeth Svantesson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LJQZCejFCCHdGuL4H7WcVy" type="signed"/>
        <correspContext corresp="i-LJQZCejFCCHdGuL4H7WcVy">
          <note type="signatory" corresp="i-CSSvFYJqF1rNFZNiY5Xnmx"/>
          <note type="signatory" corresp="i-84DiaFjYsBoBUQnKJiSte9"/>
        </correspContext>
        <correspAction type="referral" xml:id="i-2exSP4Kkdgu3jCEtz3UXyh">
          <date when="2007-10-16"/>
        </correspAction>
        <correspAction type="dismissal" xml:id="i-JKaXrTDcsu2KBsWh6H7Akq">
          <date when="2007-10-16"/>
        </correspAction>
        <correspAction type="numbering" xml:id="i-Ly1nccdkZEg3hvsGKoB5BW">
          <date when="2007-10-02"/>
        </correspAction>
        <correspAction type="submission" xml:id="i-XRS4GiXSZnsGV3VhUVCy5F">
          <date when="2007-10-01"/>
        </correspAction>
        <correspAction type="transfer" xml:id="i-SsXLLSYEN8B6N4h5srmhic">
          <date when="2007-10-01"/>
        </correspAction>
        <correspAction type="assigned" xml:id="i-GUJF1YcxtC2BwaM45To4YK"/>
        <correspContext corresp="i-GUJF1YcxtC2BwaM45To4YK">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Nf3ywBcekD9GoVmkZhBdya">
            Förslag till riksdagsbeslut
          </head>
          <p xml:id="i-GmKEaPQo8YXiL2mRdN5b9i">
            Riksdagen tillkännager för regeringen som sin mening vad som
            anförs i motionen om elektronisk röstning.
          </p>
        </div>
        <div type="motContent">
          <head type="h1" xml:id="i-37GsLUtPJSaJQnvDXLk83Z">
            Motivering
          </head>
          <p xml:id="i-4q55aviPUVc4757DHen2vf">
            Valproceduren i Sverige har i princip sett likadan ut sedan den
            allmänna rösträtten infördes. Man lägger ned en valsedel i ett
            kuvert och klistrar igen. Rösträknarna bockar av de röstande,
            sprättar upp kuverten, räknar rösterna och meddelar resultatet
            till Valmyndigheten. Systemet har många fördelar, men också en
            del nackdelar.
          </p>
          <head type="h1" xml:id="i-7wNQCct6RDHps4mT26GMNY">
            Fördelar
          </head>
          <p xml:id="i-3gpLAvi1NCdedbtddoqAWN">
            Den främsta fördelen med nuvarande röstningsförfarande är att
            rösthemligheten med stor säkerhet behålls. Ingen påverkas otillbörligt
            i vallokalen. Men vad som sker under den förtida röstningen vet
            dock ingen, och fler och fler sägs utnyttja det alternativet.
          </p>
          <p xml:id="i-HmknqZ2NY5EEHRjdWg1Gxt">
            En fördel kan också vara att det är relativt enkelt, att vi alltid
            gjort så och att alla vet hur det fungerar. Samtidigt finns många
            nya svenskar som har andra traditioner och tycker att vårt system
            är krångligt.
          </p>
          <head type="h1" xml:id="i-AzmnwjVfuE6gRBVA8ntiSE">
            Nackdelar
          </head>
          <p xml:id="i-Q4Y4e8Qwqv844c2CBeHisS">
            Nackdelarna har blivit allt tydligare. Det mest uppenbara är
            att det tar tid att räkna alla röster. I synnerhet sedan personvalsinslaget
            infördes. Det kan ta flera veckor att avgöra hur många röster
            partierna fått och vilka personer som blivit valda.
          </p>
          <p xml:id="i-St1cMfEBi6YrwsUYeRugL5">
            En annan nackdel är att det uppenbarligen inte är klart för alla
            hur man gör och att systemet medger underkända röster. I förra
            årets val underkändes 2 216 röster i riksdagsvalet och 2 372 i
            landstingsvalen. Om drygt hälften av de underkända riksdagsrösterna
            hade tillfallit Kristdemokraterna skulle partiet ha fått ytterligare
            ett mandat. I flera kommuner är situationen likartad. Valresultatet
            är ofta så jämnt att mandatfördelningen hänger på endast ett fåtal
            röster. Ett aktuellt exempel från senaste valet är Klippans kommun
            där endast en röst slutligen avgjorde majoritetssituationen. I
            det här fallet fick Moderaterna ytterligare ett mandat på Sverigedemokraternas
            bekostnad. Ser man till personvalskryssen kan en enda markering,
            eller avsaknad av sådan, avgöra om en person blir vald eller inte.
          </p>
          <p xml:id="i-U5jBN3S8x9E19v4G2hpxWa">
            Ett bra och rättvist valsystem ska inte ge utrymme att tolka
            väljarnas röster. Det känns ovärdigt. Varje avgiven röst måste
            tillfalla det parti och den person som väljaren avsett. Allt annat
            är högst otillfredsställande. Underkända röster är ett underkännande
            av demokratin.
          </p>
          <head type="h1" xml:id="i-WE6MYFwqofVEpaVpQYmzoG">
            Utveckla röstningsmetoden
          </head>
          <p xml:id="i-M6cNm42mFZv5qXYDaJEvad">
            Mot ovanstående bakgrund finns det skäl att utveckla och modernisera
            den svenska röstningsmetoden. Tekniken har utvecklats en hel del
            sedan det svenska valsystemet togs i bruk. I andra länder, bland
            annat Estland, USA och Indien, prövas nu elektroniska röstningsförfaranden
            med stor framgång och utan att man ger avkall på valhemligheten.
            Sverige har mycket att lära av detta.
          </p>
          <p xml:id="i-3GroiutAYufREEqWNCzqVA">
            Elektronisk röstning har den fördelen att det inte går att göra
            fel, antingen kryssar man i en viss person eller så gör man det
            inte. Den elektroniska valsedeln går inte att vika eller smutsa
            ned så att den inte går att läsa.
          </p>
          <p xml:id="i-JGioJ8xuBHPTEqy9VPzB6G">
            Ytterligare en fördel med elektronisk röstning är att valresultatet
            bör gå betydligt fortare att få fram. Elektronisk röstning skulle
            också kunna innebära att röstdeltagandet ökade eftersom det blir
            mer tillgängligt.
          </p>
          <p xml:id="i-AJpLYtVjWHgbKNyfdmtkJq">
            Säkerheten lyfts ofta fram som argument mot elektronisk röstning.
            Samtidigt kan vi i dag utföra alltfler tjänster elektroniskt där
            samma krav på säkerhet ställs, bland annat att deklarera och utföra
            bankärenden. Säkerheten förefaller också vara löst i andra länder
            där elektronisk röstning prövats.
          </p>
          <p xml:id="i-U7vpJxDHGheVJZadEQREpy">
            Regeringen bör initiera och ställa sig positiv till försök med
            elektronisk röstning. Lämpliga tillfällen kan antingen vara nästa
            val till Europaparlamentet 2009 eller nästa allmänna val 2010
            där förfarandet bör kunna prövas i ett antal kommuner.
          </p>
        </div>
        <div type="motSignatures">
          <list>
            <item xml:id="i-UubAeE8vFJvNRsZsYvbTPg">
              Mats Gerdau (m)
            </item>
            <item xml:id="i-C8EokCsokHmA5UGBUa4t2v">
              Elisabeth Svantesson (m)
            </item>
          </list>
        </div>
      </div>
    </body>
  </text>
</TEI>
