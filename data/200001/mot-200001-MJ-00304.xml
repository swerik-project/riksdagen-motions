<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0304/mot_200001_MJ_0304-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ304 pnr: v305
          </p>
          <p>
            Motion till riksdagen 2000/01:MJ304
          </p>
          <p>
            av Karin Svensson Smith m.fl. (v)
          </p>
          <p>
            Lövskogsplantering
          </p>
          <p>
            Förslag till riksdagsbeslut
          </p>
          <p>
            1. Riksdagen begär att regeringen utreder hur 6 8 skogsvårdslagen
            efterlevs. 2. Riksdagen begär att regeringen utreder hur forskningsanslag
            inom skogsforskningen fördelas.
          </p>
          <p>
            Skogsvårdslagens efterlevnad
          </p>
          <p>
            Den 3-4 december 1999 stormfälldes mellan fyra och fem miljoner
            kubikmeter granskog i Skåne. 95 26 av träden som blåste ned var
            gran. I och med att den förödelse stormen orsakade nästan enbart
            drabbade gran, växte den kritik, från såväl miljörörelsen som
            markägare, som under de senaste decennierna riktats mot att gran
            tillåtits planteras söder om dess naturliga utbredningsområde.
            Enligt 6 8 skogsvårdslagen ska val av huvudplanta vid återväxt
            ske utefter markens och klimatets naturliga förutsättningar samtidigt
            som virkesproduktionen hålls på en god nivå. När man ser resultatet
            av de hårda vindar som slog ned hundratals hektar av den planterade
            granskogen, kan man ifrågasätta om efterlevnaden av 6 8 skogsvårdslagen
            verkligen är tillfredsställande.
          </p>
          <p>
            Naturliga förutsättningar
          </p>
          <p>
            Skåne tillhör naturgeografiskt den mellaneuropeiska lövskogsregionen,
            vilket innebär att lövskogsarter är skogsbildande och att gran
            inte förekommer spontant utan alltid är planterad. Gran förekommer
            alltså inte naturligt i Skåne då de biologiska förutsättningarna
            för gran inte är gynnsamma. På grund av det förhållandevis milda
            klimatet i Sveriges södra delar påskyndas tillväxten hos granen.
            Den snabbväxande granens stam blir mer porös samtidigt som dess
            rotsystem inte hinner utvecklas i samma takt som stammen ovan
            jord. Till följd av detta blir förankringen i marken sämre samtidigt
            som stammar
          </p>
          <pb facs="riksdagen-motions-pdf/data/200001/mot_200001_MJ_0304/mot_200001_MJ_0304-0002.pdf"/>
          <p>
            2000/01:MJ304
          </p>
          <p>
            lättare knäcks vid starka vindar. Men det är inte enbart de naturliga
            förutsättningarna i södra Sverige som missgynnar granen. I takt
            med ökad försurning och att de markkemiska processerna fortsätter
            att utvecklas i negativ riktning i skånska granbestånd, rubbas
            skogens motståndskraft vilket i förlängningen påverkar vitaliteten
            och produktiviteten hos det enskilda trädet negativt. I södra
            Sverige har vi dessutom ett större nedfall av kväve än i landets
            norra delar. Det finns vetenskapliga belägg för att överskott
            på kväve minskar rottillväxten samtidigt som tillväxten ovan jord
            förblir densamma, vilket innebär att träden förankras sämre i
            marken.
          </p>
          <p>
            Bidrag för lövskogsplantering
          </p>
          <p>
            Den första februari 2000 hölls ett möte mellan Skogsvårdsstyrelsen,
            skogsnäringen, skogsforskningen, SLU och SkogForsk. Slutsatsen
            av detta möte visar på en samstämmig uppfattning om att den stormfällda
            granskogen i första hand bör ersättas med ädellövskog, både av
            ekologiska och ekonomiska skäl. Vänsterpartiet har drivit kravet
            att ett statligt stöd ska utgå till de drabbade skogsägare i södra
            Sverige som önskar ersätta sin stormfällda granskog med ädellöv.
            Detta krav har vi drivit främst av ekologiska skäl, då granen
            inte hör hemma i denna del av landet. Enligt Miljömålskommitténs
            betänkande, Framtidens miljö — allas vårt ansvar! I betänkandet
            behandlas de av riksdagen antagna 15 miljömålen, formuleras miljökvalitetsmålet
            ”Levande skogar” på följande sätt: Skogens och skogsmarkens värde
            för biologisk produktion skall skyddas
          </p>
          <p>
            samtidigt som «den = biologiska mångfalden bevaras samt kulturmiljövärden
            och sociala värden värnas.
          </p>
          <p>
            Ett av delmålen till detta miljökvalitetsmål innebär att arealen
            lövskog i Sverige ska öka med 10 946 fram till år 2010. Detta
            ska främst ske genom att lövskog vid föryngring ersätter barrskog
            på för lövskog lämplig mark. Effekten på den biologiska mångfalden
            och den ekologiska balansen missgynnas starkt av granskog samtidigt
            som bevarandet samt återetablerandet av lövskog i Skåne även är
            viktigt ur kulturhistoriskt perspektiv. Genom den förödelse som
            skedde under stormen i slutet av 1999, har vi även fått erfara
            att den snabbväxande granen inte heller är förenlig med en långsiktig
            ekonomisk tillväxt. I dag finns 30 miljoner kronor avsatta
          </p>
          <p>
            för lövskogsplantering på de stormfällda arealerna. Detta löser
            frågan temporärt, men inte långsiktigt. Problemet med stormfällningsrisk
            med stora ekonomiska förluster till följd samt missgynnandet av
            den biologiska mångfalden, kvarstår dock så länge gran tillåts
            planteras utanför dess naturliga utbredningsområde.
          </p>
          <pb facs="riksdagen-motions-pdf/data/200001/mot_200001_MJ_0304/mot_200001_MJ_0304-0003.pdf"/>
          <p>
            Hur tolkas skogsvårdslagen?
          </p>
          <p>
            I skogsvårdslagen 6 8 kan man läsa:
          </p>
          <p>
            Vid bedömning av vilka trädslag som kan ge en tillfredsställande
            virkesproduktion på växtplatsen bör hänsyn tas till jordarten,
            vegetationstypen, klimatet, markens lutning och fuktighet samt
            därmed markens bonitet. Vidare bör hänsyn tas exempelvis till
            risken för skador genom viltbetning och — vid naturlig föryngring
            — fröträdens egenskaper såsom kvalitet och virkesproducerande
            förmåga.
          </p>
          <p>
            Enligt skogsvårdslagen ska sådana trädslag användas som med hänsyn
            till växtplatsens förutsättningar kan ge en tillfredsställande
            virkesproduktion. I de övergripande riktlinjerna för bedömning
            av vad som är ”för växtplatsen lämpligt trädslag” utgår man från
            markens bördighet och fuktighet. Tillämpningen av denna riktlinje
            får dock ändå inte den genomslagskraft man skulle kunna önska
            då gran fortfarande planteras på platser den inte är lämpad för.
            Regeringen bör därför utreda hur skogsvårdslagen 6 8 tillämpas.
            Detta bör riksdagen som sin mening ge regeringen till känna.
          </p>
          <p>
            Behov av forskning
          </p>
          <p>
            Orsaken till att granen som huvudplanta används i långt större
            utsträckning än den alltid är lämpad för är att granen sedan flera
            generationer tillbaka i tiden spelar en stark roll inom svenskt
            skogsbruk, vilket är tydligt än i dag. Så sent som på 1970- och
            1980-talet fanns inskrivet i skogsvårdslagen att lövet skulle
            röjas bort då det ansågs konkurrera ut de mer produktiva gran-
            och tallbestånden. Debatten vände dock under 1990-talet då man
            uppmärksammade &lt;lövskogens värde = för = biodiversiteten = och
            naturvårdshänsynen integrerades i skogsvårdslagen. I dag har man
            insett att lövet inte bara är en fördel ur naturvårdssynpunkt
            utan att det även producerar värdefullt virke. Blandskogsbestånd,
            jämfört med renbestånd, har även ofta en högre produktionsnivå
            på grund av att de olika arterna i beståndet kompletterar varandra
            vid närings- och ljusupptag. Även skogsägare ser fördelar med
            ett större inslag av löv exempelvis vid riskspridning då det är
            lättare att anpassa produktionen efter marknaden med blandskog,
            kortare omloppstid samt en ökad biologisk, estetisk och ekonomisk
            mångfald. Trots detta finns ändå en allmän — men föråldrad — uppfattning
            inom skogsnäringen att granen som huvudplanta i de flesta fall
            är det bästa alternativet. Inom forskningen blir detta särskilt
            tydligt då vi trots nya forskningsrön om att lövskogsplantering
            bör tillämpas i större utsträckning, ändå lägger mest ekonomiska
            resurser på granforskning. Det finns i dag ett stort behov av
            kunskap av lövskog. Någon fungerande rådgivningsverksamhet till
            markägare som vill byta trädslag från gran till ädellöv existerar
            knappt. Då fokuseringen under de senaste decennierna legat på
            gran i stället för på löv- och blandskog har någon kontinuerlig
            forskning på området aldrig bedrivits. Större kunskap inom bland
            annat typ av förkultur, tid för plantering av huvudträdslag, insekts-
            och betesskador är en
          </p>
          <p>
            2000/01:MJ304
          </p>
          <pb facs="riksdagen-motions-pdf/data/200001/mot_200001_MJ_0304/mot_200001_MJ_0304-0004.pdf"/>
          <p>
            2000/01:MJ304
          </p>
          <p>
            förutsättning för att en förändring mot ett mer ståndortsanpassat
            skogsbruk med ett större inslag av löv- och blandskog ska kunna
            genomföras. Regeringen bör därför utreda hur forskningsanslag
            inom skogsforskningen fördelas mellan forskningen på gran och
            forskning på löv. Detta bör riksdagen som sin mening ge regeringen
            till känna.
          </p>
          <p>
            Stockholm den 29 september 2000
          </p>
          <p>
            Karin Svensson Smith (v)
          </p>
          <p>
            Lennart Beijer (v) Maggi Mikaelsson (v) Jonas Ringqvist (v) Johan
            Lönnroth (v) Marie Engström (v) Per Rosengren (v) Lars Bäckström
            (v) Sten Lundström (v) Kjell-Erik Karlsson (v) Siv Holma (v) Owe
            Hellberg (v)
          </p>
        </div>
      </div>
    </body>
  </text>
</TEI>
