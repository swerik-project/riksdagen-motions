<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__181/mot_1956__ak__181-001.pdf"/>
      <fw xml:id="i-FzNGUBPuei82vqraTtMGMN">
        10 Motioner i Andra kammaren, nr 181 år 1956
      </fw>
      <div type="motHeader" xml:id="i-92PRBSrEC2FHdmYGr8pmcW">
        <div type="motTitle" xml:id="i-DLZCatP7SYURB4Ky93yAEZ"/>
        <div type="motSubmissionInfo" xml:id="i-DsChezNZALak2kkcRZ9iDe"/>
      </div>
      <div type="motBody" xml:id="i-WFBtGjuwTXmyHa6W3a38Fm">
        <div xml:id="i-U3y2DVpZnwpbeNWQKaES5P">
          <p xml:id="i-GWuTbGJ3iLPy4V8ZZuz41S">
            Nr 181 Av herr Ståhl, om viss ändring i folkbokföringsförordningen.
          </p>
          <p xml:id="i-9VdKjLbvA4Z6BfD3GpoQ94">
            Proceduren med namngivning av barn har under senare år, närmast
            ge- nom folkbokföringsreformen och den fria utträdesrätten ur
            statskyrkan, blivit mer komplicerad än tidigare. Numera stadgas,
            att barnets namn av föräldrarna skall anmälas till pastor senast
            sex veckor efter barnets födelse. Pastorsämbetet är i sin tur
            skyldigt att avisera namnet till länsbyrån för folkbokföringen,
            där namnet stansas in på en plåt. Avtryckskort sändes sedan från
            länsbyrån till bl.a. pastorsämbetet och mantalsskrivningsför-
            rättaren. Vidare skall barnets namn anmälas till barnavårdsnämnden
            och sjukkassan samt före sju års ålder till skolmyndigheterna.
            Sedan gammalt kvarstår dessutom den ordningen att vid dop i svenska
            kyrkans ordning ytterligare namn utöver de inom sex veckor efter
            födelsen anmälda kan tilläggas barnet. Detta är emellertid icke
            möjligt beträffande barn som döpes i annan ordning, t. ex. inom
            ett frikyrkosamfund eller som icke döpes alls. Då barndop numera
            ofta uppskjutes en icke oväsentlig tid, inträder i händelse att
            nya namn tillfogas ett ej obetydligt dubbelarbete. Därtill kommer
            olägenheten av de ovannämnda olika betingelserna vid namngivningen
            beroende på den ordning som föräldrarna väljer för barnets dop.
            Stundom inträffar, att föräldrarna är obeslutsamma beträffande
            namn- givningen, varför de nöjer sig med att anmäla endast ett
            namn inom den föreskrivna tiden av sex veckor för att sedan tillägga
            ytterligare namn vid dopet, när detta sedermera kommer att äga
            rum. Särskilt under krigsåren, då man behövde personkort snarast
            möjligt efter födelsen var detta tillväga- gångssätt vanligt.
            På den tiden, då dopet i regel ägde rum relativt snart efter barnets
            födelse, och då det icke förelåg samma invecklade anmälningsförfarande
            till olika myndigheter som genomförts i den nya folkbokföringsförordningen,
            inne- bar rätten att tillägga namn vid dop knappast några komplikationer.
            Nu är emellertid förhållandet ett annat. Därtill kommer såsom
            ovan påpekats, att den extra namngivningen är bunden till dop
            i svenska kyrkans ordning, vilket särskilt efter den nya religionsfrihetslagens
            tillkomst framstår såsom en inkonsekvens. Det finns exempel på
            att namn tillagts vid dop inom annat samfund, namn, som se- dan
            av pastorsämbetet icke kunnat lagligen införas. Sådant väcker
            natur- ligtvis irritation, särskilt som både vederbörande samfundspastor
            och för- äldrarna varit av den bestämda uppfattningen, att nya
            namn finge tilläg- gas vid alla dop, oberoende av den ordning
            i vilken de skett.
          </p>
          <pb facs="riksdagen-motions-pdf/data/1956/mot_1956__ak__181/mot_1956__ak__181-002.pdf"/>
          <fw xml:id="i-cVbGAHmC8gQ1RVbEVqmFk">
            Motioner i Andra kammaren, nr 181 år 1956 11
          </fw>
          <p xml:id="i-385ZhhkkwKYsytxvdWvUF6">
            Likformiga bestämmelser torde sålunda ur synpunkten av såväl
            lämp- lighet som principiell likställdhet få sägas vara påkallade.
            Under åberopande av vad som här anförts får jag föreslå,
          </p>
          <p xml:id="i-PKL1J6newHcBCGwWkA7R4d">
            att riksdagen i skrivelse till Kungl. Maj:t måtte begära sådan
            ändring av folkbokföringsförordningen att nyfödda barns samtliga
            förnamn skall anmälas till pastorsämbete se- nast sex veckor efter
            barnets födelse.
          </p>
          <p xml:id="i-XAqBjnALmTPG9kdsMyn63L" type="date">
            Stockholm den 24 januari 1956
          </p>
          <p xml:id="i-V9JXs6KH6q3FdCYsDvJ56u">
            Manne Ståhl
          </p>
        </div>
      </div>
    </body>
  </text>
</TEI>
