<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00475">
  <teiHeader>
    <fileDesc>
      <titleStmt>
        <title>Palliativ vård</title>
        <author corresp="i-24CbHNwsRznss4Yas6HseU">av Anita Brodén m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Palliativ vård</title>
          <idno type="rdwebb">H102So475</idno>
          <rs type="number">So475</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So475/text</ref>
          <ref type="dokument_url_html">http://data.riksdagen.se/dokument/H102So475</ref>
          <ref type="dokumentstatus_url_xml">http://data.riksdagen.se/dokumentstatus/H102So475</ref>
          <ref type="doc">http://data.riksdagen.se/fil/3A53DCA8-403F-4032-B396-9158794DCBA9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-12wXQ2Q3EBFET9vBUSmv1K" type="signed"/>
        <correspContext corresp="i-12wXQ2Q3EBFET9vBUSmv1K">
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-RDeqY3mXLBtUS9bixjvHS"/>
        </correspContext>
        <correspAction xml:id="i-CauKA8xehqTYrMLzrdmjeS" type="numbering">
          <date when="2013-10-07"/>
        </correspAction>
        <correspAction xml:id="i-GeNx1iKtz6TswYyBygk7cx" type="submission">
          <date when="2013-10-03"/>
        </correspAction>
        <correspAction xml:id="i-HGoaEUJuaW5NmcpVnauLXG" type="transfer">
          <date when="2013-10-03"/>
        </correspAction>
        <correspAction xml:id="i-YaVBqdgMTgatkucZTdtoxw" type="assigned"/>
        <correspContext corresp="i-YaVBqdgMTgatkucZTdtoxw">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QCLxfDzV6CNSerRVeE67nG" type="motHeader"/>
      <div xml:id="i-V9qACNjkjonGZaeHsVHoLv" type="motBody">
        <div xml:id="i-Uj625UWMgocTkAktEug7XF" type="motProposal" subtype="förslag">
          <head xml:id="i-7d1NDes3UK3bhrUyLgovcq">
            Förslag till riksdagsbeslut
          </head>
          <list xml:id="i-9br47qbR9YQkHwJQz2NT89" style="ol">
            <item xml:id="i-WAHd3w9AUy2KWbMB9rdWmi">
              Riksdagen tillkännager för regeringen som sin mening vad som
              anförs i motionen om att utöka den palliativa vården.
            </item>
            <item xml:id="i-6tzfrvW8DKhqb9mNLxRjcw">
              Riksdagen tillkännager för regeringen som sin mening vad som
              anförs i motionen om vikten av att tillvarata det nationella kunskapsstödet
              för palliativ vård.
            </item>
            <item xml:id="i-EBS5EpiXCVeXzGXYRWthdR">
              Riksdagen tillkännager för regeringen som sin mening vad som
              anförs i motionen om värdet av nordiskt samarbete inom palliativa
              vårdfrågor och specialistutbildning.
            </item>
            <item xml:id="i-Gy7kT9HuqTAFWoAkWXP7pG">
              Riksdagen tillkännager för regeringen som sin mening vad som
              anförs i motionen om barnhospis.
            </item>
          </list>
        </div>
        <div xml:id="i-941ADcnJn3ifTmza8CSdN1" type="motContent">
          <head xml:id="i-WSeUU1je6BuDfxYcsN3Nre" type="h1">
            Motivering
          </head>
          <p xml:id="i-9vGSi72FSyCmnwcZi4h93y">
            Varje år avlider ca 90 000–93 000 personer i vårt land, och de
            allra flesta av dessa är i behov av den palliativa vårdens innehåll.
            Tillgången till palliativ vård är dock ojämlik över landet.
          </p>
          <p xml:id="i-S8WkRCFeL1iRwPfCmEE3Ta">
            Ett palliativt förhållningssätt kännetecknas av en helhetssyn
            på människan samt en strävan att stödja individen till att kunna
            leva med värdighet och med största möjliga välbefinnande till
            livets slut, oavsett ålder och diagnos.
          </p>
          <p xml:id="i-NUyMLzaDVQbeh4QK1h7ki2">
            Den palliativa vården bygger på samverkan mellan läkare, sjuksköterskor,
            rehabiliteringspersonal, kuratorer och andra yrkeskategorier.
            Man bestämmer själv vilket stöd man vill ha. När en person blir
            svårt sjuk påverkas alla i hans eller hennes omgivning. Den palliativa
            vården kan även ge stöd till de närstående.
          </p>
          <head xml:id="i-UBAgj3ytv7Qawk2r8prtA2" type="h2">
            Palliativ vård i landets kommuner
          </head>
          <p xml:id="i-GUJwf59ah5FMZ7mKm59BED">
            Enligt Prioriteringsutredningen SOU 1995:5 skall ett värdigt
            avsked från livet vara en av de högst prioriterade rättigheterna
            inom vården. Ändå kan bara drygt hälften av landets kommuner erbjuda
            specialiserad palliativ vård till alla som är i behov av det oberoende
            av diagnos. Specialiserad palliativ vård utgör ofta en del av
            den avancerade hemsjukvården som utförs under ledning av läkare.
            Den basala palliativa vården ges av undersköterskor under ledning
            av sjuksköterska. Även denna behöver läkarstöd. Detta är ännu
            inte utbyggt i hela landet.
          </p>
          <p xml:id="i-N3Sn6LbnZSazGTZnqSb7iC">
            Samverkan är en nödvändig förutsättning för god palliativ vård
            eftersom kommunernas hälso- och sjukvårdsansvar inte omfattar
            medicinsk vård som omfattas av läkare. Landstingen har en lagstadgad
            skyldighet att erbjuda befolkningen en god vård. Det innebär att
            en nära samverkan mellan kommun och landsting, inte minst när
            det gäller palliativ vård, är väsentlig oavsett huvudmannaskap.
            Samverkan bygger bl.a. på en gemensam vårdplanering samt vårdprogram
            som täcker allt från lagar och författningar till organisatoriska
            frågor, riktlinjer för arbetet och stöd till närstående.
          </p>
          <p xml:id="i-BZdQ3WS3dyEi3jmy51RbGt">
            Situationen i livets slutskede kan se mycket olika ut. I vissa
            fall krävs kvalificerade palliativa insatser dygnet runt, i andra
            fall krävs inga specifika insatser. För många äldre är vården
            i livets slutskede en naturlig fortsättning på den vård de fått
            i ett tidigare skede. En stor grupp av de personer som avlider
            har en stillsam symptombild och ett lugnt sista levnadsår, trots
            att de är i livets slutskede. I denna grupp återfinns en stor
            del av de riktigt gamla.
          </p>
          <head xml:id="i-PmbGhdgnnMEjgMBJhmRVo9" type="h2">
            Positiv utveckling under senare år
          </head>
          <p xml:id="i-XvRdLBdtfr2YN85oZfsxiy">
            Sommaren 2012 publicerade Socialstyrelsen en preliminär version
            av Nationellt kunskapsstöd för god palliativ vård, innehållande
            vägledning, nationella riktlinjer och indikatorer. Seminarier
            kring en preliminär version anordnades på olika orter i syfte
            att diskutera innehållets konsekvenser rörande kunskapsstödets
            bedömningar och rekommendationer. Såväl beslutsfattare inom kommun
            och landsting som företrädare för professionen deltog.
          </p>
          <p xml:id="i-7DJturi848KwfPLpVCGZ3Q">
            Under sommaren 2013 utkom det nationella kunskapsstödet för god
            palliativ vård i livets slutskede.
          </p>
          <p xml:id="i-YS9k3Hbo9CNUxdviz1aHXc">
            Kunskapsstödet syftar till att ge stöd för vårdprogram på regional
            och lokal nivå för att uppnå likvärdig vård och kvalitetssäkring
            över hela landet. Målgrupp är beslutsfattare på olika nivåer samt
            professionen.
          </p>
          <p xml:id="i-4dQGd5M6LNh1v4MLsSyoQt">
            Under försommaren 2013 samlades experter, aktörer och intresserade
            av palliativ vård vid Sophiahemmets Högskola för att delta i Nordiska
            vårdkonferensen om palliativ vård. Konferensens fokus låg på hur
            ett palliativt förhållningssätt kan implementeras utanför specialiserade
            palliativa enheter. Teamets betydelse i den palliativa vården
            belystes också.
          </p>
          <head xml:id="i-MdczJgWAPQs6gMAB8mruJA" type="h2">
            Specialistutbildning inom palliativ medicin
          </head>
          <p xml:id="i-PAJkJSgZued5aP5auCkW9C">
            Säker tillgång – dygnet runt – till läkare som har kunskaper
            i den speciella problematik som finns i den palliativa vården
            är en förutsättning för palliativ vård av god kvalitet. Enligt
            Socialstyrelsens bedömning finns behov av kompetensutveckling
            för personal som arbetar inom palliativ vård. Det råder brist
            på läkare med tillräcklig kompetens inom området. Under hösten
            2013 avhålls den sjätte Nordiska specialistkursen i palliativ
            medicin 2013–2015. Kursen ges som ett samarbete mellan de fem
            nordiska ländernas palliativ-medicinska organisationer, och består
            av sex veckolånga avsnitt under två år. Kursen syftar till att
            ge teoretisk utbildning i palliativ medicin på en nivå som är
            tillräcklig för kraven för tilläggsspecialiteten palliativ medicin.
          </p>
          <p xml:id="i-YMshRMaxaxDXV4MLEkYvex">
            Utredningen om vård i livets slutskede (SOU 2001:6) föreslog
            att palliativ medicin borde bli en tilläggsspecialitet för läkare
            i Sverige. Lika självklart som det är med infektionskliniker och
            infektionsläkare, lika självklart måste det bli med palliativa
            enheter och palliativspecialister. Både infektionsvård och palliativ
            vård bedrivs nästan överallt, men man måste ha spetskompetens
            och enheter för svårare fall.
          </p>
          <p xml:id="i-8kQ1WgBBrE2iRA1nutU44m">
            Samhället måste säkerställa att människor som har en dödlig sjukdom
            och som upplever stort lidande får god vård och ett värdigt slut
            på livet.
          </p>
          <head xml:id="i-SrmsXWU3A1PT4DDkaXPYw" type="h2">
            Palliativ vård för barn
          </head>
          <p xml:id="i-7PUhPZGEam5J1cbo2hvTzC">
            För barn erbjuds ofta palliativ vård i hemmet. Många föräldrar
            vårdar det sjuka barnet hemma till livets slut med hjälp av sjukvårdspersonal
            medan andra väljer att stanna kvar på sjukhuset när döden är nära.
          </p>
          <p xml:id="i-EyGA36UQXXpH4Epf25L5ou">
            Barnhospis är ett ytterligare alternativ dit de flesta barn kommer
            från sjukhusens vårdavdelningar. Familjer som vårdar sina svårt
            sjuka barn i hemmet kan också få avlastning för en kort tid på
            barnhospis. Förutom att ge avancerad medicinsk vård finns personalen
            tillhands som ett stöd för hela familjen, både den sjuke, föräldrarna
            och eventuella syskon. Det underlättar för de anhöriga om barnhospis
            inte finns på alltför långt avstånd från bostadsorten.
          </p>
        </div>
        <div xml:id="i-XZzVKTkiTKbKnoNTZDUoqu" type="signatureBlock">
          <list xml:id="i-LRncWLr4q9WYL7SaCbHUdD">
            <item xml:id="i-17UpHXyFthjUQVQqKoUemz" type="signature">
              Anita Brodén (FP)
            </item>
            <item xml:id="i-XaoBxP5MHAVDVh5BsBey3d" type="signature">
              Ulf Nilsson (FP)
            </item>
            <item xml:id="i-TWuKvSWoDGX8fLXbQo115s" type="signature">
              Gunnar Andrén (FP)
            </item>
            <item xml:id="i-Tdp6SkGg4Z1x4w6nXVCow3" type="signature">
              Lars Tysklind (FP)
            </item>
          </list>
        </div>
      </div>
    </body>
  </text>
</TEI>
