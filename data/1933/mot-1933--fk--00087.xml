<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__fk__87/mot_1933__fk__87-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 87. 1
          </p>
          <p>
            Nr 87.
          </p>
          <p>
            Av herr Sandegård mm. fl., om ökat anslag till under-
          </p>
          <p>
            stödjande av gymnastik och idrott.
          </p>
          <p>
            I statsverkspropositionen har statsrådet och chefen för ecklesiastik-
            departementet under L. punkt 4 (247), föreslagit, att anslaget
            till under- stödjande av gymnastik och idrott på grund av den
            statsfinansiella situatio- nen måtte nedsättas från 120,000 till
            80,000 kr. Undertecknade få med anledning härav anföra: Den av
            Kungl. Maj:t för årets riksdag framlagda statsverkspropositio-
            nen karaktäriseras framför allt av förslaget om vittgående åtgärder
            för beredande av arbetstillfällen och sysselsättning för de av
            arbetslöshet drab- bade och för ökade understöd för bekämpande
            av följderna av arbetslös- heten. Den frivilliga gymnastik- och
            idrottsrörelsen har visat sig mer än något annat förmå väcka ungdomens
            intresse i våra dagar. I städerna och på landsbygden samlar den
            i allt större skaror ungdomen och drar därigenom densamma från
            förströelser och tidsfördriv av sämre slag till härdande och stärkande
            frilufts- och idrottsliv. Är detta under vanliga förhållanden
            av betydelse för folkhälsan och för höjande av folkets hygieniska
            vardagsvanor, så framstår betydelsen av hela denna rörelse än
            mer under tider, då stora skaror av denna ungdom lida av eller
            hotas av arbetslöshet med dess bekläm- mande verkningar, särskilt
            för ungdomen i såväl moraliskt som psykiskt hänseende. Den förmåga,
            den frivilliga gymnastik- och idrottsrörelsen visat sig besitta,
            att väcka ungdomens intresse borde därför enligt vår uppfatt-
            ning av statsmakterna under nuvarande förhållanden utnyttjas och
            använ- das i ökad utsträckning för att bereda särskilt de arbetslösa
            ungdomarna tillfällen till deltagande i stärkande gymnastik- och
            idrottsövningar, vilket i viss mån borde kunna bidraga till att
            borttaga den känsla av beklämning och modlöshet, som arbetslöshet
            eller fruktan för densamma utan tvivel medför. Denna tankegång
            är icke främmande för de frivilliga gymnastik- och idrottsorganisationerna.
            Det förtjänar sålunda framhållas, att dessa i stor utsträckning
            berett sina arbetslösa medlemmar tillfällen att deltaga i före-
            ningarnas övningar utan att behöva erlägga de annars obligatoriska
            med- lemsavgifterna. På många håll hava även ordnats särskilda
            övningsavdel- ningar och kurser för arbetslösa, såväl för instruktörsutbildning
            som ock i andra grenar, allt så långt tillgängliga medel medgivit.
            Därjämte hava även många arbetslösa erhållit sysselsättning å
            idrottsplatsanläggningar med arbete, till vilket bidrag kunnat
            lämnas av för sådant ändamål anvisade anslagsmedel . Det är fullt
            klart, att den statsfinansiella situationen nödgar statsmak- Bihang
            till rikgdagens protokoll 1933. 3 saml. Nr 87—90. 1
          </p>
          <pb facs="riksdagen-motions-pdf/data/1933/mot_1933__fk__87/mot_1933__fk__87-002.pdf"/>
          <p>
            2 Motioner i Första kammaren, Nr 87.
          </p>
          <p>
            terna att vidtaga långt gående besparingsåtgärder på olika områden
            av sam- hällsverksamheten. Men enligt vår mening torde en nedskärning
            med 1/3 av anslaget till den frivilliga gymnastik- och idrottsrörelsen
            icke böra inräk- nas i dessa besparingsåtgärder, då man väl får
            anse, att få anslag från stats- makterna kunna i likhet med det
            ifrågavarande anslaget till understödjande av den frivilliga idrotten
            och gymnastiken i liknande utsträckning bidraga till främjande
            av det allmänna hälsotillståndet och folkhälsan. Det gäller här
            att understödja en rörelse, som visat sig kunna intressera 100,000-tals
            ungdomar att frivilligt deltaga i en verksamhet, som avser att
            stärka deras hälsa och motståndskraft mot sjukdom. Det förhållandevis
            ringa anslag på 120,000 kr., som hittills utgått till denna förebyggande
            hälsovårdsverk- samhet, bör kanske jämföras med de 10-tals millioner,
            som varje år beviljas för botande av redan utbrutna sjukdomar.
            Inom andra kulturländer börjar man allt mera tillmäta detta förebyggande
            hälsovårdsarbete en mycket stor betydelse. Sålunda har man bl.
            a. i Frankrike, Tyskland, Italien, Polen, Österrike m. fl. länder
            ansett sig böra öka anslaget till idrotten, trots svå- righeter
            med budgeten i övrigt. Det förefaller oss därför icke lyckligt
            att här i stället med 1/3 reducera det förhållandevis ringa anslaget
            till denna verksamhet. Vid bedömandet av frågan, huruvida utgående
            anslag under nuvarande förhållanden bör reduceras eller icke,
            synes oss även böra tagas 1 betrak- tande, dels huruvida gällande
            anslag kan sägas vara mer eller mindre rik- ligt tillmätt, dels
            huruvida ifrågavarande verksamhet befinner sig i till: bakagång,
            stillastående eller under utveckling. Det nuvarande anslaget till
            understödjande av idrott och gymnastik får nog, enligt vår åsikt,
            anses vara ett minimianslag, som knappast är tillräck- ligt för
            den nuvarande verksamheten eller tål någon nedskärning. Vi tillåta
            oss sålunda erinra om, att de av Kungl. Maj:t år 1921 tillkallade
            s. k. idrotts- sakkunniga för utredning om idrottens anslagsbehov
            i sin i maj 1922 över- lämnade utredning ansågo, att idrotten
            vore i behov av ett årligt anslag av i runt tal 330,000 kronor.
            Men den frivilliga idrotten och gymnastiken befinna sig 1 snabbare
            ut- veckling än flertalet av andra verksamhetsgrenar, som åtnjuta
            anslag av statsmedel. Riksidrottsförbundet räknade sålunda vid
            framläggandet av idrottssakkunnigas förslag år 1922 blott 1,128
            föreningar med ungefär 135,000 medlemmar. När det nuvarande statsanslaget
            kr. 120,000: — först beviljades (år 1928), hade Riksidrottsförbundet
            1,730 föreningar med unge- fär 160,000 medlemmar och Gymnastikförbundet
            40,000 medlemmar. Nu äro 3,000 föreningar med ungefär 225,000
            medlemmar anslutna till Riks- idrottsförbundet, och Gymnastikförbundet
            har nära 100,000 medlemmar. En utveckling alltså med mera än 100
            I på de senaste 10 åren. Under mindre ogynnsamma ekonomiska förhållanden
            borde alltså det nu utgå- ende statsanslaget hava höjts i viss
            proportion till verksamhetens stora ut- veckling.
          </p>
          <pb facs="riksdagen-motions-pdf/data/1933/mot_1933__fk__87/mot_1933__fk__87-003.pdf"/>
          <p>
            Motioner 1 Första kammaren, Nr 87. 3
          </p>
          <p>
            I detta sammanhang bör en begynnande förändring i den inre struktu-
            ren av denna verksamhet framhållas. Ett direkt samarbete har på
            senare ären etablerats mellan den frivilliga gymnastik- och idrottsrörelsen
            och de kulturella folkrörelserna i vårt land. På initiativ av
            Riksidrottsförbundet har en permanent samarbetskommitté tillsatts,
            där utom från idrotten och gymnastiken ingått representanter för
            folkbildnings- och nykterhetsorga- nisationer, med uppgift att
            skapa samarbete mellan sådana organisationer, som på olika vägar
            arbeta för vårt folks lyftning i olika kulturella hänse- cnden.
            Sålunda har bl. a. Gymnastikförbundet och dessa organisationer
            realiserat ett så omfattande samarbete, att över 800 gymnastikledare
            utbil- dats inom dessa, vilka sedan inom resp. lokalorganisationer
            startat över 400 gymnastikavdelningar för sina medlemmar — ehuru
            detta samarbete ännu icke är två år gammalt. I skidåkning, fri
            idrott, simning, skolidrott m. fl. idrottsgrenar hava tusentals
            instruktörer utbildats, särskilt bland lärare och andra ungdomens
            ledare. Denna nyorientering hos Riksidrottsförbundet och dess
            specialförbund synes oss ägnad att ytterligare höja den frivilliga
            gym- nastik- och idrottsrörelsens stora värde ur samhällets synpunkt.
            Det bör kanske även beaktas, att svensk idrott genom sina framgångar
            i de olympiska spelen i Los Angelos och Lake Placid gjorde en
            positiv insats för höjande av Sveriges internationella anseende.
            Man må hysa vilken åsikt som helst om de olympiska spelen i och
            för sig. De kunna dock icke frånkännas ett högst betydande reklamvärde
            för de länder, som förmå till- kämpa sig en mer framträdande placering
            vid desamma. Att svensk idrott, representerande ett litet folk
            på cirka 6 millioner, vid förra årets olympiska spel förmådde
            tillkämpa sig 3:e platsen i den oerhörda konkurrensen från all
            världens nationer blev därför en stor framgång för det svenska
            namnet ute i världen, av särskilt värde måhända just då. Vi våga
            därför hysa den uppfattningen, att denna den svenska idrottens
            insats för hävdande av Sveriges anseende ute i världen även bör
            uppskattas. Med stöd av ovanstående få därför undertecknade hemställa,
          </p>
          <p>
            att riksdagen måtte besluta, att det under åttonde huvud- titeln,
            avd. L. punkt 4 (247), upptagna anslaget till under- stödjande
            av gymnastik och idrott, måtte för budgetåret 1933 —834 utgå med
            samma belopp som för innevarande budgetår eller kr. 120,0009,
            varav till Svenska gymnastikförbundet kr. 55,000. Stockholm den
            20 januari 1933.
          </p>
          <p>
            Karl Sandegård. Gustaf Tamm. G. A. Björkman. Arvid Thelin. K.G.
            Westman. N. SS. Norling. Anton Pettersson. J. Bergman.
          </p>
        </div>
      </div>
    </body>
  </text>
</TEI>
