<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-03013">
  <teiHeader>
    <fileDesc>
      <titleStmt>
        <title>Rättssäkerheten vid myndigheters och domstolars behandling av djurskyddsärenden för lantbruket</title>
        <author corresp="i-N9Pi9YpD4nvtCEsVp2CGcX i-W1SpeP85RXQTDYN2miQfXU">av Staffan Danielsson och Daniel Bäckström (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3013 av Staffan Danielsson och Daniel Bäckström (båda C)</title>
          <idno type="rdwebb">H3023013</idno>
          <rs type="number">3013</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H3023013/text</ref>
          <ref type="dokument_url_html">http://data.riksdagen.se/dokument/H3023013</ref>
          <ref type="dokumentstatus_url_xml">http://data.riksdagen.se/dokumentstatus/H3023013</ref>
          <ref type="docx">http://data.riksdagen.se/fil/1F5D52F1-71F3-45AC-B319-73E335F86A75</ref>
          <ref type="pdf">http://data.riksdagen.se/fil/307356A2-11DD-4BF1-B59C-CC9C8577FEFC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YVrXSyha7TD7Pw3MQrU17C" type="signed"/>
        <correspContext corresp="i-YVrXSyha7TD7Pw3MQrU17C">
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-W1SpeP85RXQTDYN2miQfXU"/>
        </correspContext>
        <correspAction xml:id="i-BYVujQSXGa3vbkvDUUXpgc" type="submitted">
          <date when="2015-10-06"/>
          <time when="15:49:44"/>
        </correspAction>
        <correspAction xml:id="i-5vVw2U6mDSn3jDzp3FFMsM" type="reviewed">
          <date when="2015-10-07"/>
          <time when="14:55:21"/>
        </correspAction>
        <correspAction xml:id="i-8ufEegnGEcXSDdf6qSf5jX" type="referred">
          <date when="2015-10-13"/>
        </correspAction>
        <correspAction xml:id="i-YBYC6YZuSUaN5MD5PivSpP" type="assigned">
          <date when="2016-11-08"/>
          <time when="13:54:18"/>
        </correspAction>
        <correspContext corresp="i-YBYC6YZuSUaN5MD5PivSpP">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-NDV9wVG16b6KgYpJVFPdLG" type="behandlas_i"/>
        <correspContext corresp="i-NDV9wVG16b6KgYpJVFPdLG">
          <ref type="uppgift">2015/16:MJU16</ref>
          <ref type="ref_dok_id">H301MJU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU16</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2XK1KFLjNKZxtSoi6qrSMr" type="motHeader">
        <div xml:id="i-D948t7dRHHBCaLjVRuNY1r" type="motTitle">
          Motion till riksdagen 2015/16:3013 av Staffan Danielsson och
          Daniel Bäckström (båda C) Rättssäkerheten vid myndigheters och
          domstolars behandling av djurskyddsärenden för lantbruket
        </div>
      </div>
      <div xml:id="i-U2KvSRJ7sbwQEzW8JK85vc" type="motBody">
        <div xml:id="i-Jp3wSfiJCaTHqx2ApGG6Ax" type="motProposal" subtype="förslag">
          <head xml:id="i-WfqZbon5GbxqJAw31m7DyJ">
            Förslag till riksdagsbeslut
          </head>
          <list xml:id="i-C2DAaMTYL2woX2qcgUoJRW" style="ol">
            <item xml:id="i-QPF6smeUmWddkGk8XvsnfR">
              Riksdagen ställer sig bakom det som anförs i motionen om att
              se över berörda förändringar i länsstyrelsernas tvångsomhändertagande
              av lantbruksdjur och var överklagande ska kunna ske och tillkännager
              detta för regeringen.
            </item>
          </list>
        </div>
        <div xml:id="i-GEW6AUYwwfWSZGHm7DALMq" type="motContent">
          <head xml:id="i-P1HbT6VYNu856EpV9Zk2sk" type="h1">
            Motivering
          </head>
          <p xml:id="i-WKcehWe6sHGizoQH49Sza3">
            De senaste åren har antalet djurskyddsärenden ökat. Länsstyrelserna
            får in fler anmälningar, gör fler kontroller och omhändertar fler
            djur. Samtidigt ökar missnöjet med hur djurskyddsärendena hanteras
            och avgörs. Detta skapar otrygghet i redan pressade näringar,
            och kan även vara avskräckande för dem som kan tänka sig en framtid
            som animalieproducenter.
          </p>
          <p xml:id="i-8DbF78yfopUXFWmtjvhn4a">
            Det är ingen tvekan om att Sverige ska ha ett djurskydd av världsklass.
            Det är inte heller någon tvekan om att den som grovt vanvårdar
            sina djur ska beläggas med djurförbud. Men lika klart är att det
            ska finnas en hög rättssäkerhet i förfarandet. Oskyldighetspresumtionen
            ska gälla för alla och det ska finnas en verklig möjlighet till
            rättslig prövning, även i sakfrågan.
          </p>
          <p xml:id="i-Mai3bXdmkwTxwonVDKi2hV">
            Många djurskyddsinspektörer gör ett bra jobb och har god kommunikation
            med djurägaren. Precis så som det ska fungera. Många av de problem
            som uppmärksammas vid inspektioner eller som har kommit in som
            anmälan kan rättas till på ett enkelt sätt om det finns en förtroendefull
            kommunikation mellan inspektören och djurägaren. Tyvärr fungerar
            det inte alltid så och det finns en rad fall där man har blivit
            osams och inspektörens opartiskhet blir ifrågasatt.
          </p>
          <p xml:id="i-DGkiNYAgP3a8kF4KKGroSi">
            Tillsynsmyndigheterna bör i första hand sträva efter att i en
            förtroendefull dialog med djurhållarna ge råd och synpunkter på
            hur brister i djurhållningen ska avhjälpas. Om en djurhållare
            trots upprepade förelägganden inte rättar sig efter dem och djuren
            far illa ska naturligtvis djuren i sista hand tvångsomhändertas.
          </p>
          <p xml:id="i-3GEYBzDbx9T67pMR4wPvej">
            Med dagens ordning fattar länsstyrelserna beslut om detta på
            tillsynspersonens förslag, varefter djuren hämtas från gården.
            Detta är ett oerhört långtgående ingripande för en lantbrukare,
            grunden för hens försörjning rycks undan och hen drabbas av mycket
            stora kostnader för djurens transport och förvaring och utfodring
            under ofta långliga tider. När försäljning sker innebär det också
            ofta på ett sätt som ger låga priser.
          </p>
          <p xml:id="i-LaAtGMQUdP5jtmk9M1rkK8">
            Idag kan ett sådant här för lantbrukaren helt omvälvande myndighetsbeslut
            med enorma ekonomiska konsekvenser vanligen överklagas till förvaltningsdomstol.
            Denna tar vid sin prövning främst hänsyn till att myndighetens
            beslut gått formellt rätt till men går vanligen inte in i sakbehandling
            om djuren hade det så dåligt att ett tvångsomhändertagande var
            motiverat. Bonden får alltså nästan aldrig rätt, utan myndighetens
            bedömning anses regelmässigt vara den korrekta.
          </p>
          <p xml:id="i-G9nXzpEBNVaNNu9wu6RnEi">
            Eftersom behandlingen i förvaltningsdomstolen sker långt efter
            det att djuren tvångsomhändertagits finns heller ingen möjlighet
            för domstolen att på plats besiktiga deras kondition och deras
            miljö, vilket också gör lantbrukarens möjlighet att föra sin talan
            till en chimär.
          </p>
          <p xml:id="i-AvrYpYDVTQSkqkLH5uarir">
            Mot denna bakgrund borde man utreda om länsstyrelsens beslut
            om tvångsomhändertagande av djur i lantbruket kunde prövas i t
            ex tingsrätt istället för i förvaltningsrätt. Beslutet är så totalt
            omvälvande för en egenföretagare att det vore rimligt att hen
            helst innan beslutets verkställande kunde få sin sak prövad.
          </p>
          <p xml:id="i-S8ifmAQYNScbTKQhimr8Br">
            Därtill borde avyttring av djuren, när så är nödvändigt, kunna
            ske på mer flexibla sätt än genom enbart tvångsomhändertagande,
            t ex genom att djuren under god tillsyn under en kort övergångstid
            är kvar på gården och kan försäljas av lantbrukaren själv.
          </p>
          <p xml:id="i-XcJHzwFiysG4UMF21cctgX">
            För att kunna öka förtroendet för länsstyrelsernas djurskyddshantering
            så föreslår vi att djurägare som inte har förtroende för sin inspektör
            ska kunna begära en second opinion av en annan inspektör. Det
            är en liten kostnad för att öka förtroendet. Det blir också billigare
            för samhället i stort om problemen kan lösas på det sättet istället
            för att bli en rättsfråga för domstol.
          </p>
          <p xml:id="i-Ucisz87SL5DALSzfX7CwyA">
            När det gäller förvaltningsrätternas nuvarande hantering av djurskyddsärenden
            så finns det också som vi ser det en brist som behöver åtgärdas.
            Djurskyddsärendena är inte enbart en fråga om juridik och därför
            behövs det inte enbart juridisk kompetens utan även expertkunskap.
          </p>
          <p xml:id="i-AUcp7Gh2jBLNwgA7Aq2ZNy">
            En relevant jämförelse kan göras med mark- och miljödomstolarna
            som handlägger mål som exempelvis gäller miljö- och vattenfrågor,
            fastighetsbildning och plan- och byggärenden. Dessa ärenden är
            också komplicerade på ett sätt som ligger utanför den normala
            juridiska kompetensen och därför anlitas tekniska råd och särskilda
            ledamöter.
          </p>
          <head xml:id="i-B7KKaHgfeebmJ2qzpizjL9" type="h1">
            På Sveriges Domstolars hemsida beskrivs behovet så här:
          </head>
          <p xml:id="i-8yjuCqrWpkAQtLfAT6uxvS">
            Vid avgörandet av mål och ärenden är såväl den juridiska kompetensen
            som expertkunskapen inom verksamhetsområdet viktig. Lagfarna domare
            dömer tillsammans med tekniska råd och särskilda ledamöter. De
            tekniska råden, som är anställda vid domstolen, har teknisk eller
            naturvetenskaplig utbildning. De särskilda ledamöterna tillför
            sakkunskap inom det område som målet eller ärendet gäller.
          </p>
          <p xml:id="i-TpxBVwrLpG7HmqPC7r1KSU">
            Vi menar att samma kunskapsbehov behövs inom djurskyddsärenden
            och föreslår därför att även förvaltningsrätterna i djurskyddsmål
            ska kunna kompletteras med tekniska råd och särskilda ledamöter
            med sakkunskap.
          </p>
          <p xml:id="i-NF5tKH6WchBQsL5EzGrm1j">
            Riksdagen bör mot bakgrund av det anförda ge regeringen tillkänna
            att utreda de frågor vi lyft i syfte att öka rättssäkerheten vid
            myndigheters och domstolars behandling av djurskyddsärenden för
            lantbrukets husdjur.
          </p>
        </div>
        <div xml:id="i-4b66Mo8SWUdQBZinhn6Bvz" type="signatureBlock">
          <list xml:id="i-7MECBmUfZgPwrqcinDZseE">
            <item xml:id="i-HE2ZAGDwoY9irjBkBX2h3X" who="i-N9Pi9YpD4nvtCEsVp2CGcX" type="signature">
              Staffan Danielsson (C)
            </item>
            <item xml:id="i-SJRgRjVv2aoKoMz6DC2s85" who="i-W1SpeP85RXQTDYN2miQfXU" type="signature">
              Daniel Bäckström (C)
            </item>
          </list>
        </div>
      </div>
    </body>
  </text>
</TEI>
