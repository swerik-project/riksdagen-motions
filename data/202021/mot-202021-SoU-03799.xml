<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-03799">
  <teiHeader>
    <fileDesc>
      <titleStmt>
        <title>med anledning av prop. 2020/21:79 En tillfällig covid-19-lag</title>
        <author corresp="i-AztMVLti5hapQ8yJnkFbgD">av Sofia Nilsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3799 av Sofia Nilsson m.fl. (C)</title>
          <idno type="rdwebb">H8023799</idno>
          <rs type="number">3799</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8023799/text</ref>
          <ref type="dokument_url_html">http://data.riksdagen.se/dokument/H8023799</ref>
          <ref type="dokumentstatus_url_xml">http://data.riksdagen.se/dokumentstatus/H8023799</ref>
          <ref type="docx">http://data.riksdagen.se/fil/7CC0DCE3-4571-45F6-BF4C-98DF2766E464</ref>
          <ref type="pdf">http://data.riksdagen.se/fil/12E0ED0B-AB48-43DD-8F22-301D3D091BE0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AztMVLti5hapQ8yJnkFbgD</idno>
            <name>Sofia Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-SE8ApXFZ7ex7Favbm7aCMu</idno>
            <name>Per Schöldberg</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GQ9ZXSjdpMMvu7seVDsimM" type="basedOn"/>
        <correspContext corresp="i-GQ9ZXSjdpMMvu7seVDsimM">
          <ref>Proposition 2020/21:79</ref>
        </correspContext>
        <correspAction xml:id="i-6gbqgBGqWySfsenQ1FRa5n" type="signed"/>
        <correspContext corresp="i-6gbqgBGqWySfsenQ1FRa5n">
          <note type="signatory" corresp="i-AztMVLti5hapQ8yJnkFbgD"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-A1NGMRYUqzQ6yvBRZ8XqFg"/>
          <note type="signatory" corresp="i-SE8ApXFZ7ex7Favbm7aCMu"/>
        </correspContext>
        <correspAction xml:id="i-5LJVQuhJU1zXXUaKtXU7PT" type="dismissed">
          <date when="2021-01-05"/>
        </correspAction>
        <correspAction xml:id="i-XQgAR8gjMtzQFAkX99EFVA" type="referred">
          <date when="2021-01-05"/>
        </correspAction>
        <correspAction xml:id="i-4C32QRU9v17wyyVvFyH87C" type="submitted">
          <date when="2021-01-05"/>
          <time when="16:07:22"/>
        </correspAction>
        <correspAction xml:id="i-AXQnboRT2VvE6LUtoHNAxT" type="reviewed">
          <date when="2021-01-05"/>
          <time when="17:08:57"/>
        </correspAction>
        <correspAction xml:id="i-LxupMDyGQxVHf6MC6vT7TM" type="assigned">
          <date when="2021-01-08"/>
          <time when="11:06:13"/>
        </correspAction>
        <correspContext corresp="i-LxupMDyGQxVHf6MC6vT7TM">
          <ref type="assignedTo">Socialutskottet</ref>
        </correspContext>
        <correspAction xml:id="i-U4Aoi2rSyERALFF4Zvejke" type="behandlas_i"/>
        <correspContext corresp="i-U4Aoi2rSyERALFF4Zvejke">
          <ref type="uppgift">2020/21:SoU23</ref>
          <ref type="ref_dok_id">H801SoU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU23</ref>
          <ref type="ref_dok_titel">En tillfällig covid-19-lag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3799 av Sofia Nilsson m.fl. (C)
          med anledning av prop. 2020/21:79 En tillfällig covid-19-lag
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-5DDJEL8HbC3TWW2sFDPsfw">
            Förslag till riksdagsbeslut
          </head>
          <list style="ol">
            <item xml:id="i-QtLQpK8bcuDCFuxjFuJKgo">
              Riksdagen ställer sig bakom det som anförs i motionen om att
              subdelegerade föreskrifter inte bör gälla längre än vad som är
              absolut nödvändigt, och att giltighetstiden kontinuerligt bör
              omprövas var fjärde vecka, och tillkännager detta för regeringen.
            </item>
            <item xml:id="i-QY8oKRTeQ3FxdnD7TR68zy">
              Riksdagen ställer sig bakom det som anförs i motionen om att
              regeringen bör överväga att ge en myndighet ett generellt samordningsansvar,
              och tillkännager detta för regeringen.
            </item>
            <item xml:id="i-NoZarcfvdLNWU6kZVs8Ast">
              Riksdagen ställer sig bakom det som anförs i motionen om en aktiv
              dialog med trossamfund om hur religionsfriheten samt möjligheten
              till att genomföra begravningar på ett meningsfullt och ansvarsfullt
              sätt kan säkerställas i största möjliga utsträckning, och tillkännager
              detta för regeringen.
            </item>
            <item xml:id="i-Y2u2ytQCLtwSZdbyc93knf">
              Riksdagen ställer sig bakom det som anförs i motionen om att
              regeringen på lämpligt sätt bör säkerställa att föreskrifter som
              meddelas med stöd av bemyndigande i lagen inte reglerar likartade
              verksamheter med likartade förutsättningar på olika sätt, och
              tillkännager detta för regeringen.
            </item>
            <item xml:id="i-C2D55BTdG58LkhnxCiT7un">
              Riksdagen ställer sig bakom det som anförs i motionen om att
              föreskrifter som meddelas med stöd av lagens 11 § i största möjliga
              utsträckning tar avstamp i möjligheten att begränsa smittan, inte
              i vilken typ av sammankomst som berörs, och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-G5SnjjWW5ezdezSH5BRaWx" type="h1">
            Motivering
          </head>
          <p xml:id="i-CzAvDR9sZArV7B5pAPipYe">
            Centerpartiet har sedan våren 2020 drivit på att regeringen ska
            lägga fram ett förslag till pandemilag. Våra principiella ingångar
            har hela tiden varit att utgångspunkten för en så­dan lag ska
            vara risken för smittspridning, och att den ska innehålla möjlighet
            till restrik­tioner och även stängning av verksamheter som ökar
            smittspridning. Därtill måste den innehålla ekonomisk kompensation
            för drabbade verksamheter. Kompensation vid råd­ighetsinskränkningar
            är en grundlagsfäst rättighet som bör hanteras på ett tydligt
            sätt för att skapa trygghet och förutsebarhet för berörda verksamheter.
          </p>
          <p xml:id="i-PLNMkWoe2Ba5Hetr1f2jeh">
            Först fyra dagar efter att Centerpartiet i mitten av oktober
            lade ett utskottsinitiativ till en pandemilag reagerade regeringen
            och meddelade genom ett pressmeddelande att man förberedde en
            pandemilag som skulle träda i kraft sommaren 2021. Den 18 decem­ber
            ställde sig en enig riksdag bakom Centerpartiets utskottsinitiativ,
            med krav på att lagen ska träda i kraft senast under mars 2021.
            Med tanke på det mycket allvarliga läget växlar nu regeringen
            upp med sikte på ikraftträdande den 10 januari. Vi välkomnar den
            påskyndade tidsplanen.
          </p>
          <head xml:id="i-RpZd1t595wrszjFKVbGrMg" type="h2">
            Beredningsprocessen
          </head>
          <p xml:id="i-CHPcxLfLF3HNr7GepQiWdQ">
            Redan i våras, när smittspridningen först fick fäste i det svenska
            samhället, stod det klart att nuvarande lagstiftning inte kunde
            tillhandahålla nödvändiga verktyg för att stoppa smittspridningen.
            Den tillfälliga s.k. bemyndigandelagen drevs igenom under tidspress
            med påfallande kort remisstid och begränsat utrymme för riksdagen
            att på ett tillfreds­ställande sätt bereda frågan. Riksdagens
            beredning var dessutom till stor del förpassad till påskhelgen.
            Även om det är väntat att arbete i det inledande skedet av en
            krishanter­ing är oförutsebart och svårt att överblicka var beredningen,
            som såväl flertalet remissin­stanser som Lagrådet också påpekade,
            bristfällig i avgörande delar.
          </p>
          <p xml:id="i-Mks4fZ6V38qc3TEyQFwvNv">
            Den tillfälliga lagen upphörde att gälla den 30 juni 2020, för
            ett halvår sedan. Center­partiet har sedan i våras påtalat vikten
            av att inleda arbetet med en ny, genomarbetad pandemilag som fokuserar
            på möjligheterna att begränsa smittspridningen och som klar­gör
            rätten till ersättning för de som drabbas av begränsade, eller
            helt stängda, möjligheter att bedriva sin verksamhet. Vi välkomnar
            därmed att regeringen lyssnat och nu lagt fram förslag på en lag
            som kan få bättre träffsäkerhet, men det måste samtidigt konstateras
            att beredningsarbetet även denna gång brister i principiellt avgörande
            hänseenden. Remiss­tiden, två veckor, var återigen mycket kort
            i förhållande till promemorians långtgående förslag, och förlagd
            till perioden precis innan jul. Vad som är än mer anmärkningsvärt
            är förankringsprocessen med riksdagens partier. Inbjudan att lämna
            synpunkter på prome­morian Covid-19-lag (S2020/09214) skickades
            ut per e‑post till ordinarie ledamöter i socialutskottet och konstitutionsutskottet
            sent på kvällen fredagen den 18 december, med en svarstid om tre
            dagar förlagd till helgen vid den fjärde advent. Svarstiden gick
            dessut­om ut innan remisstidens utgång, vilket innebär att partierna
            inte kunde ta del av samtliga remissinstansers yttranden innan
            de tog ställning till innehållet i promemorian. En genuin inbjudan
            om synpunkter hade inväntat remisstidens utgång och lämnat en
            rimlig svars­frist.
          </p>
          <head xml:id="i-Rq6befM1vmhFCowztGQieH" type="h2">
            Ersättning
          </head>
          <p xml:id="i-TrrfLYV3vb8T8BnWGYzkca">
            Regeringen menar, bl.a., att det mot bakgrund av lagens mycket
            breda tillämpningsom­råde ”inte låter sig göras att i ett särskilt
            ersättningssystem reglera frågan om, och i så fall i vilken mån,
            ersättning ska lämnas till dem som omfattas av en föreskrift eller
            ett beslut som har meddelats med stöd av den föreslagna lagen”.
            Riksdagens tillkännagiv­ande uppställer dock inget krav på att
            lagen ska reglera fullständiga ersättningssystem utan att den
            bör fastställa den principiella rätten till ersättning för verksamheter
            som påverkas av begränsningar som beslutas i enlighet med lagen.
            Pandemilagen har karak­tär av krislagstiftning och kan närmast
            jämföras med förfogandelagen, som också inne­håller reglering
            av rätten till ersättning. Hänsyn måste också tas till det besvärliga
            läge som många verksamheter redan befinner sig i vilka drabbas
            hårt såväl mänskligt som ekonomiskt av ytterligare inskränkningar.
            Detta gäller inte minst fristående aktörer som utför samhällskritiska
            uppgifter och transporter, men även små aktörer i gränslandet
            mellan näringsliv och kultur som riskerar att hamna – och redan
            har hamnat – mellan stolarna i befintliga ersättningssystem.
          </p>
          <p xml:id="i-9MzG7NSaZo7YXjPPCsji35">
            Centerpartiet vill även påminna om att de stödsystem som har
            införts till följd av pandemins konsekvenser, som omställningsstöd,
            omsättningsstöd för enskilda närings­idkare, stöd vid korttidspermittering
            och hyresstöd, inte har haft som utgångspunkt att den ekonomiska
            nedgången orsakats av legala restriktioner utan snarare bygger
            på covid-19-krisens generella effekter för bl.a. företag. Dessa
            stöd är således inte nödvän­digtvis lämpliga som grund för ersättning
            för begräsningar enligt den föreslagna lagen.
          </p>
          <p xml:id="i-SJbB89AJRA5ss9YYtUaXe1">
            Centerpartiet anser att det är absolut nödvändigt att tydligt
            fastställa principen om att ersättning ska utgå till berörda verksamheter
            vid rådighetsinskränkningar. Det är inte bara en moralisk självklarhet
            att långtgående ingrepp från det allmänna i enskildas eko­nomiska
            förhållanden ska utgöra grund för ersättning, utan också en rättsstatlig
            grund­sats som kommer till uttryck såväl i regeringsformens reglering
            av egendomsskydd som i Europeiska konventionen om skydd för de
            mänskliga rättigheterna (EKMR).
          </p>
          <p xml:id="i-FzcD4368Jt1biTXLT8ieS1">
            En tydlig hantering som säkerställer principen om rätt till ersättning
            bidrar också till att skapa förutsebarhet och trygghet hos de
            verksamheter som berörs. Det skulle även skapa en ändamålsenlig
            incitamentsstruktur för alla normgivare att ta fram så avgrän­sade
            och träffsäkra begränsningar som möjligt. Mot bakgrund av detta
            anser vi, som framgår av den gemensamma motionen med Moderaterna,
            Kristdemokraterna och Liberalerna, att regeringen ska återkomma
            med förslag som innebär att enskilda som drabbas av en föreskrift
            som meddelas med stöd av bemyndigande i denna lag som huvudregel
            ska ersättas.
          </p>
          <head xml:id="i-DnssbjUQHbAHtC35yq5LPb" type="h2">
            Kontrollmekanismer
          </head>
          <p xml:id="i-2AU2zxU623S4VauVrEXW3s">
            Lagen innebär en långtgående delegation av normgivningskompetens,
            främst från riks­dagen till regeringen, men också vidare till
            olika förvaltningsmyndigheter på nationell, regional och lokal
            nivå. Rent konkret möjliggör lagen mycket långtgående åtgärder,
            bl.a. att helt förbjuda allmänna sammankomster och offentliga
            tillställningar samt att hålla platser och verksamheter stängda.
            Det är avgörande att en sådan lagstiftning är förutsebar och förenlig
            med grundläggande konstitutionella principer och innehåller mekanismer
            som säkerställer dels riksdagens ställning i förhållande till
            regeringen, dels att åtgärderna inte blir för långtgående i enskilda
            fall. Föreskrifter om förbud eller ned­stängning som regeringen
            har meddelat med stöd av lagen ska därför underställas riks­dagen
            genom proposition inom en vecka. Samtidigt saknar lagen mekanismer
            för under­ställning eller omprövning av föreskrifter beslutade
            efter bemyndigande från regeringen, s.k. subdelegation. Centerpartiet
            anser därför, till skillnad från regeringen, att det i lagen måste
            säkerställas någon form av kontroll eller begränsning avseende
            beslut fattade ge­nom subdelegation.
          </p>
          <p xml:id="i-LbUFb5wrMCCHC7yfrPcpzn">
            Flera remissinstanser har också framfört vikten av att föreskrifterna
            inte gäller längre än vad som är absolut nödvändigt. Riksdagens
            ombudsmän (JO) föreslår att subdelegera­de föreskrifter bör ha
            en i förväg fastställd giltighetstid. Folkhälsomyndigheten (FHM)
            understryker att åtgärderna saknar historiskt motstycke i en modern
            svensk kontext och framhåller, mot bakgrund av att de kortsiktiga
            effekterna och följdeffekterna inte kan överblickas, nödvändigheten
            av en kontrollfunktion. En sådan skulle kunna vara be­gränsningar
            i giltighetstid eller obligatorisk omprövning efter viss tid.
            I sammanhanget kan nämnas att regeringen i promemorian Förbud
            mot att hålla allmänna sammankoms­ter och offentliga tillställningar
            med fler än åtta deltagare ansåg att utgångspunkten var att en
            sådan begränsning inte skulle gälla längre än fyra veckor.
          </p>
          <p xml:id="i-YQpfgAyBnGRZymLCRMCUmT">
            Det är problematiskt att förslaget helt saknar rättssäkerhetsgarantier,
            såsom återkopp­ling eller kontroll, vad gäller subdelegerade föreskrifter.
            Att delegera så omfattande be­fogenheter till betydande inskränkningar
            av grundläggande fri- och rättigheter, utan medföljande kontrollfunktion,
            innebär en avsevärd maktförskjutning från riksdagen till regeringen
            och vidare till myndigheter. En sådan ordning försvårar riksdagens
            möjlig­heter att förutse och bedöma lagens tillämpning.
          </p>
          <p xml:id="i-ERSoijKRnkJck7vAFjKURi">
            Centerpartiet anser, eftersom lagen helt saknar reglering av
            återkoppling till riksdag­en (eller annan parlamentarisk kontroll),
            att det är avgörande att subdelegerade före­skrifter inte gäller
            längre än vad som är absolut nödvändigt, och att giltighetstiden
            kon­tinuerligt omprövas var fjärde vecka. Detta bör riksdagen
            ge regeringen till känna.
          </p>
          <p xml:id="i-Dy8LtxteD5bw39kNginfC8">
            Lagrådet påtalar risk för att föreskrifter och beslut bestäms
            på flera olika nivåer, vilket kan leda till att det blir svårt
            att dels överblicka det samlade ingreppet i de grund­läggande
            fri- och rättigheterna, dels få klarhet i hur olika föreskrifter
            och beslut förhåller sig till varandra. För att motverka denna
            risk delar Centerpartiet Lagrådets bedömning att det är av stor
            vikt att det finns en organisation på plats som garanterar en
            effektiv samordning inför antagandet av föreskrifter och beslut.
            Det är ytterst regeringens ansvar att tillse samordning, kartläggning
            och uppföljning av lagstiftningens konsekvenser och att löpande
            informera riksdagen om detta arbete för att säkerställa riksdagens
            insyn i, och yttersta kontroll över, den omfattande normgivningsdelegationen
            och dess konse­kvenser.
          </p>
          <p xml:id="i-RXCqXptgdwwzDmkTbbJXjF">
            Centerpartiet anser mot denna bakgrund att regeringen bör överväga
            att ge en myn­dighet ett generellt samordningsansvar. Detta bör
            riksdagen ge regeringen till känna.
          </p>
          <head xml:id="i-XUEpTQfHKWK1p6CEro5CiL" type="h2">
            Närmare om religionsfrihet och mötesfrihet
          </head>
          <p xml:id="i-7FnAVnFhcpuTsVhoXvYnM4">
            Var och en är gentemot det allmänna tillförsäkrad religionsfrihet:
            frihet att ensam eller tillsammans med andra utöva sin religion
            (2 kap. 1 § första stycket 6 regeringsformen, RF). Religionsfriheten
            kan, till skillnad från de övriga positiva opinionsfriheterna,
            inte inskränkas för svenska medborgare genom lag. Den absoluta
            religionsfriheten är emeller­tid snävt definierad, vilket innebär
            att många aspekter av religionsutövning i stället skyd­das av
            de övriga opinionsfriheterna såsom yttrandefriheten, informationsfriheten,
            mötes­friheten och föreningsfriheten. De moment i religionsfriheten
            som närmast är utflöden av andra friheter kan därmed begränsas
            enligt vad som gäller för dessa friheter. De inskränk­ningar som
            här kan bli aktuella måste därmed med säkerhet rymmas inom ramen
            för övriga opinionsfriheter, men det är samtidigt avgörande att
            vara uppmärksam på hur reli­gionsfriheten i sig kan påverkas.
            Det är därför av stor vikt att den nu föreslagna begräns­ningen
            endast gäller så länge som det är motiverat med hänsyn till smittspridningen.
          </p>
          <p xml:id="i-BdkXDXCoh2eQxaSUSiJd5T">
            Såväl Svenska kyrkan som Sveriges kristna råd påtalar, med rätta,
            att det i prome­morian saknas ett resonemang kring religionsfriheten
            som en absolut rättighet och dess förhållande till bl.a. mötesfriheten.
            Fysisk närvaro i en regelbunden gemensam guds­tjänst, tillsammans
            med delaktighet i förvaltandet av och mottagandet av sakramenten,
            är för medlemmar av många trossamfund en del i det religiösa livet
            som inte till fullo kan ersättas med digitalt förmedlade alternativ.
            Inte minst är det avgörande att de be­gränsningar som vidtas med
            stöd av lagen tar hänsyn till att begravningar fortfarande ska
            kunna genomföras på ett värdigt och meningsfullt sätt, om än i
            begränsad form. Ett flertal remissinstanser har lyft dessa, och
            liknande, frågor i sina remissvar. Religions­friheten utgör grunden
            för den själsliga tillhörighet och andliga gemenskap som är en
            omistlig del av vardagen för många invånare i vårt land. Frågan
            om hur den kan värnas under dessa omvälvande omständigheter är
            för stor för att tappa bort i en lagstiftning som denna. Trots
            detta lämnar regeringen inga kommentarer eller kompletterande
            för­slag till hur detta bör hanteras i propositionen.
          </p>
          <p xml:id="i-C1vTQw5RyZfLpCV4kvT3WA">
            Ytterligare en förbisedd aspekt är det faktum att kyrkovalet
            till Svenska kyrkans folkvalda församlingar kommer att äga rum
            under den tid pandemilagen gäller. Det är utomordentligt viktigt
            att en analys av lagstiftningens effekter på formerna och möjlig­heterna
            att bedriva valrörelse genomförs och att det finns beredskap för
            att minimera eventuella begränsningar som riskerar att påverka
            den demokratiska processen.
          </p>
          <p xml:id="i-VKWf2zPsbBvkYEpMDVq7Cr">
            Centerpartiet anser mot denna bakgrund att regeringen inför väsentliga
            beslut med stöd av lagen bör ha en aktiv dialog med trossamfund
            om hur religionsfriheten, inklu­sive – men inte uteslutande –
            möjligheten att genomföra begravningar på ett menings­fullt och
            ansvarsfullt sätt, kan säkerställas i största möjliga utsträckning.
            Detta bör riks­dagen ge regeringen till känna.
          </p>
          <head xml:id="i-7mmWd8aCrkLdz7evbvQ5tx" type="h2">
            Närmare om risk för att verksamheter med lika förutsättningar
            regleras på olika sätt
          </head>
          <p xml:id="i-8gFN2rc6pgjrEr2ttBYv23">
            För att säkerställa en så rättvis och enkel reglering av verksamheter
            som möjligt är det även viktigt att inte likartade verksamheter
            med likartade förutsättningar regleras på olika sätt. Även här
            finns risk för gränsdragningsproblematik. Det är viktigt att covid-19-lagen
            implementeras på så sätt att inte dessa från smittskyddssynpunkt
            omotiverade skillnader kvarstår.
          </p>
          <p xml:id="i-SNYrvC6uY4rGF7atTYUCDB">
            I nuläget lyder exempelvis loppmarknader generellt under ordningslagen
            som en offentlig tillställning och begränsas till åtta personer
            enligt gällande reglering, men kommunalt arrangerade loppmarknader,
            som exempelvis Söndagsloppisen på Hötorget i Stockholm, inte lyder
            under ordningslagen och inte har några antalsbegränsningar. Centerpartiet
            delar vissa remissinstansers synpunkt om att resonemangen och
            förslagen i regeringens promemoria inte löser dessa problem. Tyvärr
            kvarstår oklarheterna i pro­positionen. Till exempel hänvisar
            regeringen till att marknader är en offentlig tillställ­ning som
            regleras enligt lagens 7 § (s. 30) men fastslår även att torghandel
            utomhus räknas som en handelsplats och regleras enligt lagens
            9 § (s. 40).
          </p>
          <p xml:id="i-Ujk72K8zCjVKmnussy9ViH">
            Centerpartiet anser mot denna bakgrund att regeringen på lämpligt
            sätt bör säker­ställa att föreskrifter som meddelas med stöd av
            bemyndigande i lagen inte reglerar likartade verksamheter med
            likartade förutsättningar på olika sätt. Detta bör riksdagen ge
            regeringen till känna.
          </p>
          <head xml:id="i-XzgF2SoDBNDcYeKJjMUW4L" type="h2">
            Närmare om privata sammankomster
          </head>
          <p xml:id="i-BMwcJK74U37ycZ9dLd61VQ">
            En viktig del av en träffsäker pandemilag är möjligheten att
            förebygga smittspridning på fester och liknande arrangemang. Lagförslagets
            11 § ger möjlighet att meddela föreskrift­er om att smittskyddsåtgärder
            ska vidtas av den som, inom ramen för en verksamhet som bedrivs
            yrkesmässigt, använder eller, direkt eller indirekt, upplåter
            en lokal, ett område eller ett utrymme för ”en tillställning eller
            någon annan liknande privat sammankomst”.
          </p>
          <p xml:id="i-QX5qeAUxJi9UCk5oL7yGQA">
            För att regleringen ska vara rättvis och enkel att förstå för
            medborgare och verksam­heter som upplåter lokaler till ändamålen
            är det även här avgörande att den tar avstamp i principen om att
            möjligheten att begränsa smittan ska stå i centrum, inte vilken
            typ av privat sammankomst som berörs. Det skulle också förenkla
            och effektivisera bedöm­ningsprocessen för myndigheter och tjänstepersoner.
            Bara på så sätt kan det säkerställas att sådana sammankomster
            inte begränsas i vare sig större eller mindre utsträckning än
            det som är nödvändigt.
          </p>
          <p xml:id="i-SumtGsswk7rTXsWYFkdEAY">
            Centerpartiet delar därför Förvaltningsrätten i Stockholms oro
            för att de föreslagna bestämmelserna kan medföra gränsdragningsproblem.
            Som Lagrådet påpekar kan inte en allmänspråklig tolkning av uttrycket
            ”tillställning eller någon annan liknande privat sam­mankomst”
            ges en så begränsad innebörd att t.ex. föredrag och spelturneringar
            inte om­fattas. I propositionen instämmer regeringen i ”att en
            spelturnering vid en sådan tolkning i många fall kan anses utgöra
            en tillställning” men hävdar att föredrag ”typiskt sett inte omfattas”.
            Det är svårt att följa regeringens resonemang här. Som Folkhälsomyndigheten
            skriver i sitt remissvar är det viktigare ur smittskyddssynpunkt
            att begränsa antalet del­tagare i en lokal, så att de kan hålla
            avstånd till varandra, än vilket slags aktivitet som bedrivs.
            Vi delar därför Folkhälsomyndighetens bedömning att regleringen
            bör omfatta alla slags privata sammankomster.
          </p>
          <p xml:id="i-A5MVq4412M1QRtR5jYd4UC">
            Centerpartiet anser mot denna bakgrund att föreskrifter som meddelas
            med stöd av lagens 11 § i största möjliga utsträckning bör ta
            avstamp i möjligheten att begränsa smit­tan, inte vilken typ av
            sammankomst som berörs. Detta bör riksdagen ge regeringen till
            känna.
          </p>
        </div>
        <div type="motSignatures">
          <list>
            <item xml:id="i-S1MHJabh8V6eutYWaFMh3q">
              Sofia Nilsson (C)
            </item>
            <item xml:id="i-3hficLUyhEhmQjfUuMesc9">
              Anders W Jonsson (C)
            </item>
            <item xml:id="i-8Byk8QHex7gdGMCjUkwKPL">
              Linda Modig (C)
            </item>
            <item xml:id="i-C9VaXAUKRC5RaQ9Y7fcH8b">
              Per Schöldberg (C)
            </item>
          </list>
        </div>
      </div>
    </body>
  </text>
</TEI>
