<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FiU-01899">
  <teiHeader>
    <fileDesc>
      <titleStmt>
        <title>Friare universitet</title>
        <author corresp="i-Ev6Dx3pWj2WT32VGQpabaz i-5BpKZwq8Nrrge7Ep1aDZB9">av Finn Bengtsson och Lotta Finstorp (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1899 av Finn Bengtsson och Lotta Finstorp (båda M)</title>
          <idno type="rdwebb">H5021899</idno>
          <rs type="number">1899</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H5021899/text</ref>
          <ref type="dokument_url_html">http://data.riksdagen.se/dokument/H5021899</ref>
          <ref type="dokumentstatus_url_xml">http://data.riksdagen.se/dokumentstatus/H5021899</ref>
          <ref type="docx">http://data.riksdagen.se/fil/3311CBDE-96D1-4DB5-8936-262AB8E504F3</ref>
          <ref type="pdf">http://data.riksdagen.se/fil/4B9C8A75-51FE-4E0B-94BA-48857D0E4CB1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WkgPNh7K8fAqFApdrozXPv" type="signed"/>
        <correspContext corresp="i-WkgPNh7K8fAqFApdrozXPv">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-5BpKZwq8Nrrge7Ep1aDZB9"/>
        </correspContext>
        <correspAction xml:id="i-32fi7qzrt4bonMzQDetG5C" type="submitted">
          <date when="2017-10-03"/>
          <time when="14:31:27"/>
        </correspAction>
        <correspAction xml:id="i-Bzw5SP7CDME3zenrd33iP7" type="reviewed">
          <date when="2017-10-03"/>
          <time when="16:41:52"/>
        </correspAction>
        <correspAction xml:id="i-5vVphqpoRxEgqNjx5imn4w" type="referred">
          <date when="2017-10-13"/>
        </correspAction>
        <correspAction xml:id="i-ALdN2r26XTmkytQotsnVcj" type="assigned">
          <date when="2018-08-16"/>
          <time when="14:27:32"/>
        </correspAction>
        <correspContext corresp="i-ALdN2r26XTmkytQotsnVcj">
          <ref type="assignedTo">Finansutskottet</ref>
        </correspContext>
        <correspAction xml:id="i-VnGD3DptfTv4e62GUsRzvk" type="behandlas_i"/>
        <correspContext corresp="i-VnGD3DptfTv4e62GUsRzvk">
          <ref type="uppgift">2017/18:FiU25</ref>
          <ref type="ref_dok_id">H501FiU25</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XA5S8ZDTAnpXBSiiW6ya8Y" type="motHeader">
        <div xml:id="i-PJQRaaWg1sij5jmez1FXMK" type="motTitle">
          Motion till riksdagen 2017/18:1899 av Finn Bengtsson och Lotta
          Finstorp (båda M) Friare universitet
        </div>
      </div>
      <div xml:id="i-14T2BVH4PcokUVACFvrAPd" type="motBody">
        <div xml:id="i-spuTMV66QMJM6bVS9dWzM" type="motProposal" subtype="förslag">
          <head xml:id="i-62KNLDGmFM6NRDcfvnfd15">
            Förslag till riksdagsbeslut
          </head>
          <list xml:id="i-KPJsS3m37fHuir5LF5nu1U">
            <item xml:id="i-28dUbbovQBzVtuVpM4KC18" sortKey="Yrkande 1">
              Riksdagen ställer sig bakom det som anförs i motionen om mindre
              statligt ägande för friare universitet och tillkännager detta
              för regeringen.
            </item>
          </list>
        </div>
        <div xml:id="i-8XUXcwMRgSjq5FEVdcNnEU" type="motContent">
          <head xml:id="i-LCaiQkWjt73g37oQ8ZiWbX" type="h1">
            Bakgrund
          </head>
          <p xml:id="i-NeWfXyJ42F5LHmYoXDyadt">
            Svenska staten har över femtio hel- eller delägda bolag. Sammantaget
            är staten därmed Sveriges största bolagsägare med innehav av även
            flera börsnoterade bolag. Det statliga företagsägandet uppgår
            därför till mycket stora värden på marknaden, som endast kan försvaras
            av att vart och ett av statens bolagsinnehav på så sätt dels ger
            ett större mervärde till medborgarna än om en annan ägare funnes,
            dels att staten är att jämställa med att vara den bästa ägaren
            för verksamheten. I många fall kan detta ifrågasättas.
          </p>
          <p xml:id="i-FkTrKkaSvNoDuHQJ6q5YiT">
            Alliansregeringen prövade kontinuerligt rimligheten i allt det
            statliga ägandet. Man utgick då från att statens uppgift är att
            ge näringslivet goda förutsättningar, sätta upp lagar och regler
            och se till att de följs, men inte att primärt äga och driva företag.
          </p>
          <p xml:id="i-EdQfjQNEFo54hBtbvr6gUn">
            Därför bör staten i princip inte äga bolag som verkar på kommersiella
            marknader med fungerande konkurrens såvida inte, som ovan nämnts,
            bolaget har ett särskilt samhällsuppdrag som är svårt att klara
            av på annat sätt.
          </p>
          <p xml:id="i-M5F2Gtki9GSd2jrsQTp8mk">
            Å andra sidan är det alltid dubbelbottnat när politiska beslutsfattare
            och lagstiftare samtidigt ska agera ägare för viktiga och stora
            företag. Man kan på goda grunder diskutera om detta förhållande
            är i linje med konkurrensneutralitet på den marknad där bolaget
            agerar, något som lätt gör att politikerna blir svaga ägare för
            att undvika risk för jävssituationer.
          </p>
          <p xml:id="i-6srq8bLv9PcAk2Fkw5tr5H">
            Alliansregeringens kloka ambition var därför att på sikt minska
            det statliga ägandet. När så kan ske, och kriterier för att bevara
            statligt ägande av bolag inte längre befinns föreligga, så kan
            försäljningsintäkterna användas för att exempelvis amortera på
            statsskulden och på så sätt minska på statens utgifter i form
            av minskade räntekostnader och ge en ökad kreditvärdighet på den
            internationella marknaden, något som har varit viktigt inte minst
            under senare års globala finanskris som försatt många överbelånade
            länder i mycket stora problem.
          </p>
          <p xml:id="i-DUNs48a5T6wUKJCauMPUs7">
            En avyttring av omotiverat statligt ägande kan också ge utrymme
            för en lång rad välkomna reformer på andra viktiga samhällsområden,
            till exempel inom den gemensamma välfärden, utan att detta medför
            skatteökningar eller hotar bevarandet av sunda och solida statliga
            finanser.
          </p>
          <p xml:id="i-MYkHtKeJEKerUETGe34oG8">
            Ett intressant exempel på statligt ägande som kan ifrågasättas
            av ideologiska skäl är statens monopolägande i Akademiska Hus
            AB, det vill säga de fastigheter som svenska universitet och lärosäten
            huvudsakligen är hänvisade till för sin verksamhet. Så länge universiteten
            och lärosätena är statliga myndigheter så kan till nöds detta
            ägande motiveras. Men om man verkligen vill få universiteten och
            lärosätena friare från statens styrning, så är ett överlåtande
            till universiteten och lärosätena av Akademiska Hus AB en välkommen
            reform.
          </p>
          <p xml:id="i-RMkdJCbCFwBqsoxRA3Eium">
            Det vore önskvärt att svenska universitet och högskolor kunde
            frigöra sig ännu mer från staten och istället för som idag vara
            statliga myndigheter, övergå i annan ägande- och driftsform som
            exempelvis stiftelser eller annan ekonomisk förening. En sådan
            ökad autonomi för svenska universitet skulle leda till ett ökat
            ansvar för lärosätena att själva skapa sig en nationell och internationell
            konkurrenskraft. Detta förhållande i exempelvis USA och flera
            andra framgångsrika forskningsnationer till vilka Sverige under
            senare år tappat mark är enligt vårt förmenande huvudmetoden för
            att just förbättra ett lands forskningsmässiga konkurrenskraft,
            genom att frigöra universiteten från alltför nära band med staten.
            Men om så görs så måste också de universitet som frigörs från
            staten få med sig resurser att starta med. I Sverige har detta
            gjorts i samband med avvecklingen av de tidigare så kallade löntagarfonderna.
            När inte längre sådana medel står till buds, är ett alternativ
            det som nämns ovan att överlåta ägande av Akademiska Hus AB på
            respektive universitet och högskola.
          </p>
          <p xml:id="i-CrtjoJnBymmQdSgymXZe1T">
            När utskottet behandlade en motion på samma tema under riksmötet
            2015/16 fann man motiv att avstyrka denna motion med följande
            motivering: ”Utskottet vill liksom regeringen framhålla att uppdraget
            för Akademiska Hus AB innebär att man ska bidra till att utbildnings-
            och forskningsverksamheten på campusområden kan utvecklas och
            på så sätt bidra till målet om att stärka Sverige som kunskapsnation.
            Mot den bakgrunden avstyrker utskottet motionsyrkandet.”
          </p>
          <p xml:id="i-Gw9nD3qXUAV92vX1233Bpr">
            Utskottet behandlade även en likalydande motion under förra riksmötet
            2016/17 och valde då att avstyrka denna.
          </p>
          <p xml:id="i-XpVRcRRpzR7b1KUNLcHENY">
            Nackdelen är att de många olika universiteten och högskolorna
            inte själva kan bestämma hur de bäst bör utvecklas om man inte
            tillåts ha kontroll över det fastighetsbestånd som är en förutsättning
            för såväl undervisning och forskning som boende för studenter
            och kanske även för personal. Detta leder inte till den ökade
            frihet för universiteten och högskolorna som vi tror gör det lättare
            att på sikt öka sin nationella och internationella konkurrenskraft.
          </p>
          <head xml:id="i-V9wTCHMjsNPTxDF2LB4Kin" type="h1">
            Motivering
          </head>
          <p xml:id="i-HsV7Fm2S2aKVYJ5dpsXEJd">
            Ett bättre alternativ är därför enligt vårt förmenande att staten
            vid överlåtande av Akademiska Hus AB till universiteten och högskolorna
            själva, och vid avyttrande av annan statlig företagsverksamhet,
            istället för att amortera på statsskulden som nu är historiskt
            låg, låter överföra dessa resurser och intäkter direkt till universiteten
            och högskolorna. Detta i syfte att de med eget fastighetsbestånd
            och ett sådant kapital i botten ska kunna övergå i annan och av
            staten friare drifts- och ägandeform.
          </p>
          <p xml:id="i-2gprCL1Rtxe1jr4VrUigZ7">
            För att motivera denna överlåtelse ekonomiskt för att öka autonomin
            och ansvaret hos de enskilda universiteten och lärosätena för
            deras verksamhetsutveckling bör en skatteväxling då ske som kompenserar
            staten för utgiften genom minskade statliga anslag till universiteten
            och högskolorna.
          </p>
          <p xml:id="i-2rMQEFZzeQ6dGZ6puYP3jD">
            Sammantaget, och i enlighet med ovanstående motiveringar, föreslår
            vi att regeringen fortsatt avyttrar ägande i statliga bolag i
            en omfattning som är minst vad som redan är bemyndigat per idag,
            samt att inkomsterna för ett fortsatt avvecklat statligt ägande
            öronmärks till att möjliggöra för svenska universitet att övergå
            i annan drifts- och ägandeform som är friare från statlig styrning.
          </p>
        </div>
        <div xml:id="i-SMuwbf7at8mLTyJrYgVZHY" type="signatureBlock">
          <list xml:id="i-BBHPE4W8uvGJ33CWwexYd4">
            <item xml:id="i-2YJk7Hmg4yj29VVY41Qii8" type="signature">
              Finn Bengtsson (M)
            </item>
            <item xml:id="i-Cs6jKiv2LpnkLvdUXVzvRd" type="signature">
              Lotta Finstorp (M)
            </item>
          </list>
        </div>
      </div>
    </body>
  </text>
</TEI>
