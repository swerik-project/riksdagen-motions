<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--ak--00452">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__452/mot_1954__ak__452-001.pdf"/>
      <fw xml:id="i-RZ3e2nzMfuj1ikZvCjZxT8">
        8 Motioner i Andra kammaren, nr 452.
      </fw>
      <div xml:id="i-UsAog559zv6xe1aRmNpyQ1" type="motHeader">
        <div xml:id="i-3CZC19AubM2VFF7AdERPqD" type="motTitle"/>
        <div xml:id="i-LWnT3HzRuAWxs9NuFzeKvR" type="motSubmissionInfo"/>
      </div>
      <div xml:id="i-2ASoVcBo9wmmNqwByC5rLs" type="motBody">
        <div xml:id="i-98W8YiM1UZEj65siuYxdj9">
          <p xml:id="i-FeMsRbBhzZ3xmk9jEM8Lec">
            Nr 452.
          </p>
          <p xml:id="i-15c2TWu3KBx1CaBFcwNXJG">
            Av herrar Ericsson i Näs och Larsson i Hedenäset, om utred- ning
            av frågan om skadeståndsansvar för ärekränk- ning genom tryckt
            skrift.
          </p>
          <p xml:id="i-PZxZje4qw6B65NXABEcqmj">
            Inom vissa delar av tidningspressen i vårt land har under senare
            tider ut- vecklats en journalistik, som ur samhällets och enskilda
            individers syn- punkt måste inge de allvarligaste betänkligheter.
            Denna nya tidningsstil innebär, att i sensationens syfte nyhetsmaterial
            förvanskas eller gives orim- liga proportioner. Fakta omtolkas
            till oigenkännlighet genom att oriktiga och vilseledande eller
            svagt grundade påståenden slungas fram till hundra- tusentals
            läsare. Vi vill i sammanhanget givetvis understryka, att detta
            inte är någon allmän företeelse inom vårt lands tidningspress.
            Det stora fler- talet tidningar måste tvärtom sägas fylla sin
            ansvarsfulla uppgift på ett sätt, som måste inge tillfredsställelse
            och respekt. Den avart av journalistiken, som vi härmed vill rikta
            uppmärksamheten på, synes oss innebära mycket allvarliga faror,
            när enskilda personer till- fogas skada. En uppenbar brist på
            hänsyn visas ofta från sådana tidningars sida gentemot enskilda
            personers privatliv. Det måste givetvis konstateras, att tidningspressen
            måste spegla alla sidor av samhällslivet. Offentlighet måste sägas
            vara ett livsvillkor för rättsskipning och för domstolarna, och
            det är ofrånkomligt, att offentligheten i vår tid i största utsträckning
            måste utövas genom tidningspressen. Det förekommer, att vissa
            tidningar t. ex. på löpsedlarna avkunnar domar i pågående rättegångar.
            Det är enligt vår rätts- ordning domstolarnas och inte tidningarnas
            sak att avgöra om ett brott föreligger eller inte och om en anklagad
            person är skyldig eller oskyldig. Den journalistik, som vi här
            åsyftar, betyder ofta övergrepp mot enskilda personers rätt att
            få ha sina enskilda angelägenheter i fred. Den är ett brott mot
            hemfriden och ett kränkande av privatlivets helgd. Enskilda personer,
            som genom en sådan journalistik utan grund blir föremål för förtal,
            till- fogas därigenom ofta ödeläggande skada i sin näringsutövning.
            Det måste konstateras, att gällande lagstiftning icke ger möjligheter
            till skadestånd härför i rimlig proportion till den skada, som
            på så sätt åsamkas enskilda personer. Tidningspressen är en oumbärlig
            faktor i vårt samhälle. Vi vill med kraft understryka, att de
            i regeringsformen och tryckfrihetsförordningen fast- ställda grunderna
            för en allmän tryckfrihet inte får rubbas. En allmän
          </p>
          <pb facs="riksdagen-motions-pdf/data/1954/mot_1954__ak__452/mot_1954__ak__452-002.pdf"/>
          <fw xml:id="i-DqzPDsQ9K184yJ8DuRbz5D">
            Motioner i Andra kammaren, nr 452. 9
          </fw>
          <p xml:id="i-7qpyfXdpEVPXyW31FdbSPy">
            tryckfrihet, som möjliggör ett fritt meningsutbyte och en allsidig
            upplys- ning, är en omistlig grundval för en demokratisk samhällsordning.
            Denna frihet är en nödvändig förutsättning inte minst för den
            enskilda rättssäker- heten. Det problem, som vi här upptagit till
            behandling, kan därför inte bringas till lösning genom någon inskränkning
            i tryckfriheten. Men å andra sidan måste det med skärpa understrykas,
            att enskilda personer måste till- försäkras skydd mot skada genom
            sådan journalistik, som måste betraktas som missbruk av tryckfriheten.
            Ärekränkning mot enskild person genom beskyllning för brott eller
            för annan gärning, som är menlig för hans ära, goda namn och medborgerliga
            anseende, yrke, näring eller fortkomst, eller genom smädligt yttrande
            eller annan missfirmlig gärning är enligt tryckfrihetsförordningen
            7 kap., 4 $, 13 mom., att anse såsom otillåtet yttrande i tryckt
            skrift och straffbar en- ligt lag. Enligt 6 $ i samma kapitel
            tryckfrihetsförordningen gäller vad i lag är stadgat angående
            straff för sådant brott även då brottet är att anse som tryckfrihetsbrott.
            Vidare gäller enligt 8 kap. 1 $ tryckfrihetsförord- ningen, att
            för tryckfrihetsbrott genom periodisk skrift svarar i första hand
            utgivaren. Enskilt anspråk i anledning av missbruk av tryckfriheten
            må enligt 11 kap. 1 $ tryckfrihetsförordningen grundas allenast
            därå att den skrift, som anspråket avser, innefattar tryckfrihetsbrott.
            För enskilt an- språk, som må göras gällande mot utgivare av periodisk
            skrift eller ställ- företrädare för denne, svare ock enligt samma
            kapitel 2 $ skriftens ägare. I gällande svensk rätt upptages de
            allmänna bestämmelserna om äre- kränkning i strafflagen 16: 7—9,
            11—13 och 15. Som kränkningar av äran anges här dels förtal, dels
            förolämpning. För det problem, som vi här tagit upp till diskussion,
            måste givetvis uppmärksamheten främst riktas på be- stämmelserna
            om förtal. Det bör härvid observeras, att den utformning, som
            reglerna om sanningsbevisning fått, medfört, att det beträffande
            förtalsför- brytelse blivit av begränsad betydelse, huruvida beskyllningen
            är sann eller icke. I strafflagen 16: 13 stadgas nämligen, att
            den som tilltalas för äre- kränkning ej må till sitt fredande
            framställa bevisning om sanningen av sådant tillmäle. Förbudet
            mot sanningsbevisning har särskilt vållat olägen- heter i fråga
            om skadestånd. De här avsedda bestämmelserna om skade- stånd är
            upptagna i strafflagen 6: 3. Såväl lagstiftaren som domstolen
            måste i sådana fall — då sanningsbevisning ej kan förekomma avpassa
            på- följderna med hänsyn till att beskyllningen kan vara sann.
            Förbudet mot sanningsbevisning har medverkat till att skadestånd
            inte kunnat utdömas
          </p>
          <p xml:id="i-8cxSs34NiHZoaMRp9QJAWc">
            i rimlig proportion till den skada, som genom förtal förorsakats.
            Straff- rättskommittén har emellertid i sitt under fjolåret avgivna
            förslag till brottsbalk (SOU 1953: 14) riktat uppmärksamheten
            härpå och föreslagit sådana ändringar i bestämmelserna rörande
            förtalsförbrytelse, att san- ningsbevisning skall kunna förekomma.
          </p>
          <pb facs="riksdagen-motions-pdf/data/1954/mot_1954__ak__452/mot_1954__ak__452-003.pdf"/>
          <fw xml:id="i-FM9dZso9xtycLh1ZihwLnW">
            10 Motioner i Andra kammaren, nr 452.
          </fw>
          <p xml:id="i-LiE9mC6kVjT7z5k51neuKW">
            Straffrättskommittén har behandlat ifrågavarande problem ur rent
            straff- rättsliga synpunkter och har inte haft anledning att ta
            befattning med skadeståndsfrågan. Det kan förutsättas, att sanningsbevisning
            i tryckfri- hetsprocesser enligt straffrättskommitténs förslag
            skulle kunna medverka till bättre möjligheter till skadestånd.
            De skador, som en journalistik av den karaktär, som vi ovan skildrat,
            ofta åsamkar enskilda personer, kan dock enligt vår mening inte
            till fullo gottgöras härigenom. Det förtal, som genom sensationsjournalistiken
            sprides till hundratusen- tals läsare, åsamkar ofta enskilda personer
            så betydande skador i bl. a. de- ras näringsutövning, att det
            synes oss motiverat, att i detta avseende en särskild översyn
            företages beträffande skadeståndsbestämmelserna. Straff- rättskommittén
            har i den föreslagna lagtexten inte gjort någon skillnad mellan
            att en ärekränkande uppgift lämnas på ett sätt som är ägnat att
            göra den mera allmänt bekant och att så ej är fallet. Det synes
            oss emeller- tid vara anledning att överväga, om icke ärekränkande
            uppgifter, som på detta sätt leder till särskilt ödeläggande skador
            för enskilda personer, också borde underkastas särskilda och mera
            verkande skadeståndsbestämmelser. Principen bör vara, att var
            och en skall ha rättighet att i tryckt skrift ge uttryck åt vad
            han vill, men han bör därmed också vara förpliktad att er- sätta
            den skada, som han förorsakar genom osant förtal. Anonymitetsskyd-
            det för författare liksom andra speciella förhållanden vid utgivande
            av tryckt skrift synes oss också motivera, att frågan om skadeståndsansvaret
            tages upp till särskild behandling. Härvid bör även uppmärksammas
            sådan ärekränkning, som riktar sig mot juridiska personer. Enligt
            tryckfrihets- förordningen är ärekränkning mot t. ex. bolag och
            förening icke att anse som tryckfrihetsbrott. Utvecklingen under
            senare tid synes oss alltså motivera, att särskilt frå- gan om
            tidningspressens skadeståndsansvar gentemot enskilda personer
            för den skada, som förorsakas genom osant förtal, blir föremål
            för utredning.
          </p>
          <p xml:id="i-QdRfboA4PSykcv6PLEnEFw">
            Med stöd av vad som ovan anförts får vi hemställa,
          </p>
          <p xml:id="i-DcdDHuSZc2gW69iPU6zkVG">
            att riksdagen måtte besluta att i skrivelse till Kungl. Maj:t
            begära, att frågan om skadeståndsansvar för ärekränkning genom
            tryckt skrift blir föremål för utredning i överensstäm- melse
            med ovan anförda synpunkter.
          </p>
          <p xml:id="i-LHMDtJazeXZgYVipyQiujA">
            Stockholm den 27 januari 1954.
          </p>
          <p xml:id="i-6rpbfLbNQCqaThRft4y3zc">
            Gunnar Ericsson Harald Larsson 1 Näs. i Hedenäset.
          </p>
        </div>
      </div>
    </body>
  </text>
</TEI>
