<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-NU-02614">
  <teiHeader>
    <fileDesc>
      <titleStmt>
        <title>Norrbotten - en testregion i världsklass</title>
        <author corresp="i-KCyyRs9HnkQhss61gii5F7">av Fredrik Lundh Sammeli m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2614 av Fredrik Lundh Sammeli m.fl. (S)</title>
          <idno type="rdwebb">H7022614</idno>
          <rs type="number">2614</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H7022614/text</ref>
          <ref type="dokument_url_html">http://data.riksdagen.se/dokument/H7022614</ref>
          <ref type="dokumentstatus_url_xml">http://data.riksdagen.se/dokumentstatus/H7022614</ref>
          <ref type="docx">http://data.riksdagen.se/fil/D79E42DA-ACC0-44FA-90F7-89E2973C5756</ref>
          <ref type="pdf">http://data.riksdagen.se/fil/5D52988E-141B-466B-9949-4141DBC5F0E5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LL8Bee3zYHnuxQrwejsiTf</idno>
            <name>Ida Karkiainen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xvwr4Q7CsjqRAtkC5NmcYG</idno>
            <name>Linus Sköld</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PFDK5xcHaVLRKmbbMYMUGL" type="signed"/>
        <correspContext corresp="i-PFDK5xcHaVLRKmbbMYMUGL">
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-LL8Bee3zYHnuxQrwejsiTf"/>
          <note type="signatory" corresp="i-Xvwr4Q7CsjqRAtkC5NmcYG"/>
          <note type="signatory" corresp="i-X74MvWzSQtfREMzLLMbjc7"/>
        </correspContext>
        <correspAction type="submitted" xml:id="i-UqL1NfC3z6L9o6QMxrFTpz">
          <date when="2019-10-03"/>
          <time when="11:42:34"/>
        </correspAction>
        <correspAction type="reviewed" xml:id="i-ACCagxmkiBVHDgsxDd5WHz">
          <date when="2019-10-03"/>
          <time when="13:06:31"/>
        </correspAction>
        <correspAction type="referred" xml:id="i-LS3vzBuw9xB2fwAaUedrjW">
          <date when="2019-10-11"/>
        </correspAction>
        <correspAction type="assigned" xml:id="i-4N7YbemiMEvWWymRkeruhq">
          <date when="2020-09-01"/>
          <time when="08:55:00"/>
        </correspAction>
        <correspContext corresp="i-4N7YbemiMEvWWymRkeruhq">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-2bfz2XYqdzbH6Anep4vovx"/>
        <correspContext corresp="i-2bfz2XYqdzbH6Anep4vovx">
          <ref type="uppgift">2019/20:NU13</ref>
          <ref type="ref_dok_id">H701NU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU13</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-688zRWgDtEiZYafPvV1zrd"/>
        <correspContext corresp="i-688zRWgDtEiZYafPvV1zrd">
          <ref type="uppgift">2019/20:NU14</ref>
          <ref type="ref_dok_id">H701NU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU14</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2614 av Fredrik Lundh Sammeli m.fl. (S) Norrbotten – en testregion i världsklass</div>
      </div>
      <div type="motBody">
        <div type="motProposal" subtype="förslag">
          <head xml:id="i-A1ZH5pLyHuisxnVh17eWAz">
            Förslag till riksdagsbeslut
          </head>
          <list style="ol">
            <item xml:id="i-AfETHJTujY7NUVBKy4XgJS">
              Riksdagen ställer sig bakom det som anförs i motionen om att
              överväga möjligheten att göra Norrbotten till en testregion för
              energiomställning och tillkännager detta för regeringen.
            </item>
            <item xml:id="i-2q51tTihQWBKMLjNrsoCPk">
              Riksdagen ställer sig bakom det som anförs i motionen om att
              analysera om Norrbotten skulle kunna vara ett försöksområde kring
              minskad och förändrad plastanvändning och tillkännager detta för
              regeringen.
            </item>
            <item xml:id="i-D3TmbNDHQp2eZazTyWKyHx">
              Riksdagen ställer sig bakom det som anförs i motionen om betydelsen
              av att stärka den svenska testverksamheten samt utveckla en internationell
              testplattform med Norrbotten som utgångspunkt och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-3ZPzmaNr2AnD6dDtzQW1Nj">
            Motivering
          </head>
          <p xml:id="i-BGNSKSa5H2QkbopDC67jd4">
            Klimatet på jorden har alltid växlat men i dag är det uppenbart
            att vi människor har en stor påverkan på de klimatförändringar
            som nu sker på ett mycket dramatiskt sätt. Vi är övertygade om
            att Sverige kan gå före och helt bryta oljeberoendet och minska
            utsläppen och plastanvändandet i enlighet med de mål som vi har
            satt upp. Det behövs dock fortsatta målmedvetna satsningar på
            miljö- och klimatområdet och fortsatta investeringsprogram för
            omställning av såväl industri som det offentliga och privata.
          </p>
          <p xml:id="i-9E3eu6Kqh85KHnBbUopEDs">
            En av framgångarna för att bryta oljeberoendet, höja energieffektiviteten
            och öka produktionen av förnybar energi är vår skog. Allt som
            i dag görs av olja kan göras av skog, även plaster, gröna kemikalier,
            ingredienser i livsmedel och läkemedel m.m.
          </p>
          <p xml:id="i-Dk6JeTaLiYRhiqsPxTzZQX">
            Inte minst Norrbotten har unika förutsättningar, med teknisk
            kompetens, forskning, företag och stora outnyttjade alternativa
            energitillgångar, att vara en testregion där omställningen sätts
            i fokus.
          </p>
          <p xml:id="i-DKaj1LDor76Lbzsfs5p6cr">
            Testverksamheten i Norrbotten är redan i dag omfattande inom
            bland annat bil och bilkomponenter, flyg och robotsystem samt
            tåg och tågkomponenter. Denna erfarenhet, våra unika förhållanden
            och vår väl utvecklade kompetens vill vi nu använda när det gäller
            forskning, utveckling och testverksamhet kring energiomställningen
            men också för fortsatt teknikutveckling. Det stärker Norrbotten
            och det stärker Sverige.
          </p>
          <p xml:id="i-KZEAjkn19ZVEJVsRJvbEtR">
            Regionens styrka är den bredd man har i produktion, FoU, utbildning
            och tillgång på råvaror. Det gäller bland annat vattenkraft, biobränslen,
            biodrivmedel, geovärme/geo­kyla, solenergi och vindkraft. Luleå
            tekniska universitet och forskningsinstitut bedriver högteknologisk
            forskning och utveckling inom energiområdet. Samtidigt finns många
            processindustrier med stor energiförbrukning i länet. I arbetet
            med energiomställning är samverkan mellan industri, universitet
            och samhälle nödvändig. I Norrbotten är den redan väletablerad
            och väl fungerande.
          </p>
          <p xml:id="i-G4rBnHj3F3pEbmbSHYb2WU">
            Markbygdens vindkraftpark byggs för fullt och kan inom 10 år
            vara Europas största. Världens alla stålintressenter vänder redan
            sina blickar mot Luleå där pilotanläggningen för HYBRIT växer
            fram. I Piteå är det full produktion av biodrivmedel av svartlut
            och diesel av skogsråvara tillverkas i vårt län. Detta bara för
            att nämna några spännande och innovativa projekt.
          </p>
          <p xml:id="i-NZzRjZkt6RYFo9CPDBFEW2">
            Därför vill vi att Norrbotten får en ledande roll i detta arbete
            och att ett centrum för energi inrättas på Luleå tekniska universitet.
          </p>
          <p xml:id="i-Fp1sqXZPTVM74HXoSB5FaF">
            Men omställningen av vårt samhälle handlar inte bara om att bryta
            oljeberoendet och om energifrågor utan också om att exempelvis
            minska all skadlig plast i vår natur. År 2050 är risken stor att
            det kan finnas mer plast än fisk i haven. När plasten flyter om­kring
            i vattendragen bryts den ner i mindre bitar. Dessa bitar sväljs
            av djur i hav och andra vattendrag. Plasten kan också hittas på
            havsbottnarna och man har funnit den på 10 kilometers djup i Marianergraven.
            Plasten påverkar ekosystemen, de djur som lever i haven och i
            alla vattendrag samt oss människor.
          </p>
          <p xml:id="i-M6W7BxrK5U1wZm9aYo1Mu">
            Forskare och innovatörer söker nu hela tiden sätt att lösa problemen
            med plast och i vårt län pågår några spännande projekt kopplade
            till exempelvis pappersbruken. Vi behöver som nation stärka vårt
            arbete kring frågor om plast, i fråga om såväl forskning och utveckling
            för att finna ersättningsprodukter som att öka kunskapen kring
            hur vi begränsar såväl användandet som de negativa sidorna av
            plastanvändandet för männi­skor, djur och miljö. Här har Norrbotten
            alla möjligheter att bli ett försöksområde.
          </p>
          <head type="h2" xml:id="i-7V7LWiKsY2LHj4SvPPysR1">
            Norrbotten som testplats
          </head>
          <p xml:id="i-DgsAQ5Vv5x8HSds66NvTdL">
            Norrbotten har unika förutsättningar att stärka sin position
            inom testverksamheten med ett klimat idealiskt för världens produkttillverkare
            och deras testverksamhet. Förutom klimatet kan vi uppvisa en rad
            stora fördelar bland annat genom det geografiska läget, glesheten,
            ett ypperligt bredbandsnät samt ett rikt system med mindre vägar.
            Vi har byggt upp en bred kompetens med duktiga entreprenörer och
            är internationellt etable­rade inom bil- och komponenttestverksamheten.
            Forskning och utveckling inom områ­det måste stärkas. Norrbotten
            har sammantaget möjlighet att bli ett internationellt centrum
            inom både civil och militär testverksamhet.
          </p>
          <p xml:id="i-LsPMmMRAnX7UGV42XbLwUk">
            På en mängd olika områden finns en stor potential och behov av
            tester och övningar. Exempel på dessa är solenergi, byggnadsmaterial,
            skyddsutrustning, medicinteknisk utrustning, försöksodlingar i
            subarktisk miljö, läkemedel, kläder, digitala testbanor, vibrationsmätningar
            på maskiner och fordon, översvämningar och brand. Även bio­drivmedel
            behöver testas i kallt klimat, eftersom biodiesel har problem
            med kyla. Det finns redan biltestföretag som har intresserat sig
            för detta. Vi ser vidareutvecklingen av testverksamheterna som
            en av de viktigaste faktorerna för Norrbottens tillväxt.
          </p>
          <p xml:id="i-X2cEtG3emPWN94oWoV3jaC">
            Med en medveten och målinriktad satsning blir Norrbotten och
            hela Norrlands inland en av världens viktigaste och mest framstående
            regioner för både civila och militära tester. Det finns en rad
            spännande och viktiga utvecklingsmöjligheter:
          </p>
          <p xml:id="i-3KkePnGpmDcbuAXNc3sWri">
            Vidselbasen med ett avlyst flygområde stort som Blekinge är i
            vissa stycken en outnyttjad resurs och kan med sitt fria luftrum
            och stora provområde kombinerat med kvalificerad personal bli
            Europas främsta militära provområde. Vårt kalla klimat, tillgången
            till Malmbanan, som har ett av de högsta tillåtna axeltrycken
            i Europa (30 ton), och möjligheten att nyttja Inlandsbanan ger
            oss goda förutsättningar att vidareutveckla den testning av tåg
            och tågkomponenter som redan pågår i Norrbotten. I och med de
            stora glesbefolkade arealerna finns potential att på ett unikt
            sätt testa bland annat signal-, radio- och mobilsystem i ett helt
            tyst område utan några övriga störande signaler. Gruvgångar kan
            även användas som miljö för övning av släckningsarbeten vid bränder
            i väg- och järnvägstunnlar. Att kunna hantera en tunnelbrand,
            ett attentat eller ett sabotage i till exempel kollektivtrafiken
            är en säkerhets- och sårbarhetsfråga som inte kan övas nog.
          </p>
          <p xml:id="i-7aTNwfgAVz87dy6qgMryW9">
            Det är i vårt nordligaste län det händer och testverksamheten
            har stor betydelse såväl för Sverige som internationellt, inte
            minst när det gäller klimatomställningen. Norrbot­ten har alla
            förutsättningar för att kunna utvecklas till en stark testplattform
            i världsklass och bör få ett tydligt uppdrag att samordna detta
            arbete.
          </p>
        </div>
        <div type="motSignatures">
          <list>
            <item xml:id="i-Kj3vaEdEeFAAbQSBQVnAew" who="i-KCyyRs9HnkQhss61gii5F7">
              Fredrik Lundh Sammeli (S)
            </item>
            <item xml:id="i-7u8VFTkNXNyMchGVZma45s" who="i-LL8Bee3zYHnuxQrwejsiTf">
              Ida Karkiainen (S)
            </item>
            <item xml:id="i-5SjWV1L4Em35rzSEM2Ppbe" who="i-Xvwr4Q7CsjqRAtkC5NmcYG">
              Linus Sköld (S)
            </item>
            <item xml:id="i-RYrEoCH58gQmyQxyTgk6RD" who="i-X74MvWzSQtfREMzLLMbjc7">
              Hannah Bergstedt (S)
            </item>
          </list>
        </div>
      </div>
    </body>
  </text>
</TEI>
