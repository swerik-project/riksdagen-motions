<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00274">
  <teiHeader>
    <fileDesc>
      <titleStmt>
        <title>Stärkande av den svenska sjöfartsnäringen</title>
        <author corresp="i-J6HemNwzcYVLs5m9EZ9Tmt i-9118KyeHJPwjSm2gBg9zwB">av Hans Rothenberg och Lars Hjälmered (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkande av den svenska sjöfartsnäringen</title>
          <idno type="rdwebb">GZ02T274</idno>
          <rs type="number">T274</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T274/text</ref>
          <ref type="dokument_url_html">http://data.riksdagen.se/dokument/GZ02T274</ref>
          <ref type="dokumentstatus_url_xml">http://data.riksdagen.se/dokumentstatus/GZ02T274</ref>
          <ref type="doc">http://data.riksdagen.se/fil/1C60BCC0-DE72-4691-B787-9C5BB3041121</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WyC4xHmcoKkRJHeVU2D4KJ" type="signed"/>
        <correspContext corresp="i-WyC4xHmcoKkRJHeVU2D4KJ">
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-9118KyeHJPwjSm2gBg9zwB"/>
        </correspContext>
        <correspAction type="numbering" xml:id="i-AY9zuvwL9Lh2dMFYQezh2P">
          <date when="2011-10-05"/>
        </correspAction>
        <correspAction type="submission" xml:id="i-UbYbS4yxC2hvrsEuCdPai5">
          <date when="2011-10-03"/>
        </correspAction>
        <correspAction type="transfer" xml:id="i-WKqJDYTLhnAsTHBWGyPNV7">
          <date when="2011-10-03"/>
        </correspAction>
        <correspAction type="assigned" xml:id="i-NfjADgQhF5vZomA2qRwvzu"/>
        <correspContext corresp="i-NfjADgQhF5vZomA2qRwvzu">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-QTPz1eqpeL872kfwB97bSh">
            Förslag till riksdagsbeslut
          </head>
          <p xml:id="i-CxNBe5aXLT4BPzEKPeJapi">
            Riksdagen tillkännager för regeringen som sin mening vad som
            anförs i motionen om att se över förutsättningarna för att svensk
            sjöfart även framgent kan inta en ledande position internationellt.
          </p>
        </div>
        <div type="motContent">
          <head type="h1" xml:id="i-Tqr6TYwnA3amPFiLWVn9R2">
            Motivering
          </head>
          <p xml:id="i-J7SvSVMFqGL3z3F1wgcdB4">
            Den svenska sjöfarten är stommen i det blodomlopp som säkerställer
            det svenska näringslivets tillgång till effektiva och konkurrenskraftiga
            transporter. Därtill verkar sjöfarten i extremt konkurrensutsatt
            internationell miljö, där många flaggstater skapar särskilda regler
            för de inhemska rederierna och fartygen för att möta konkurrensen
            från så kallad bekvämlighetsflaggad sjöfart. I en miljö där allt
            fler svenska fartyg i allt ökande takt flaggas ut riskerar kompetens
            och arbetstillfällen att försvinna ur landet. För att motverka
            detta behöver svensk rederinäring konkurrenskraftiga förutsättningar
            gentemot omvärlden.
          </p>
          <p xml:id="i-LBUnzJhpGjZqQgVD2DWC8J">
            I takt med att polarisen i Arktis smälter och öppnar Nordostpassagen
            kommer dessutom sjöfarten i norra ishavet att få en helt ny strategisk
            roll, vilket ställer nya krav på såväl fartygskonstruktioner och
            hamnar som bemanningens utbildning. Dessa nya förutsättningar
            innebär också helt nya möjligheter för den svenska sjöfarten,
            varför det är angeläget att ta tillvara dess utvecklingspotential.
          </p>
          <p xml:id="i-LtJS2yDPeaKoTP5WmgTaJD">
            Hållbarhet i sjöfarten är en av sjöfartens främsta styrkor i
            det internationella transportsystemet. Inte minst är de miljömässiga
            fördelarna stora vad gäller långväga transporter. Samtidigt finns
            en hel del utmaningar i kölvattnet av sjöfarten. Det handlar bland
            annat om att tillförsäkra hög standard på fartygens konstruktioner
            samt att genom väl fungerande underhåll undvika olyckor. Det handlar
            också om ny teknik och nya konstruktioner som stegvis minskar
            sjöfartens miljöpåverkan från framdrivning, vilket också förutsätter
            välutbildad ombordpersonal och smarta dragningar av farleder.
          </p>
          <p xml:id="i-MXKcDxPgheEoVUEawj18EF">
            För att svensk sjöfart skall kunna utvecklas bör den i Sverige
            ha likvärdiga skatteregler som konkurrerande länder i Europa.
            Men att skapa goda förutsättningar för den inhemska sjöfarten
            handlar dock inte enkom om skattesubventionering. Konkurrensverket
            har nyligen konstaterat att svenskt näringsliv inte är beroende
            av svenskflaggade fartyg eller svenska rederier för tillgången
            till effektiva och konkurrenskraftiga sjötransporter. Samtidigt
            menar man att dagens sjöfartsstöd leder till en betydande samhällsekonomisk
            kostnad. Därmed är det inte självklart att Sverige skattesubventionerar
            delar av sjöfarten samtidigt som detta kan lägga hinder i vägen
            för att genomföra nödvändiga anpassningar som införandet av tonnageskatt
            och SIS (svenskt internationellt sjöfartsregister) innebär. Det
            finns sålunda anledning att överväga att avveckla det svenska
            sjöfartsstödet, vilket också skulle underlätta och ytterligare
            motivera ett införande av tonnageskatt.
          </p>
          <p xml:id="i-MSm7dgisMSXiiK71jhkMqd">
            Även rekrytering av personal är en kritisk framtidsfråga för
            sjöfarten. Det handlar inte minst om att tillförsäkra utbildningsplatser
            av främsta kvalitet på högskolan och att sjöfartsnäringen fortsättningsvis
            har förutsättningar att påverka unga människor att söka sig till
            branschen. Till det behövs god tillgång till sjöpraktikplatser,
            vilket också i hög grad är beroende av en stor numerär svenskflaggade
            fartyg. Därför behöver den svenska handelsflottan vara av en storlek
            som ger förutsättningar för att studenter får tillgång till praktikplatser.
          </p>
          <p xml:id="i-W52EDfKQyy3A4PGYMJL7St">
            Sammantaget behöver den svenska sjöfartens villkor ha rimliga
            och konkurrensneutrala förutsättningar gentemot omvärlden, vilket
            ger den möjlighet att framöver spela en betydande roll för att
            utveckla internationell sjöfarts miljömedvetenhet och kompetensnivå.
          </p>
        </div>
        <div type="motSignatures">
          <list>
            <item xml:id="i-Bep7rp2RF1QfNMEzXD1WuA">
              Hans Rothenberg (M)
            </item>
            <item xml:id="i-WeWi2jWh6XVLN5TrUEQz2q">
              Lars Hjälmered (M)
            </item>
          </list>
        </div>
      </div>
    </body>
  </text>
</TEI>
