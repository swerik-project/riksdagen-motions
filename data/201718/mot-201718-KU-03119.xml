<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-03119">
  <teiHeader>
    <fileDesc>
      <titleStmt>
        <title>Ett utvidgat tjänstemannaansvar</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3119 av Beatrice Ask m.fl. (M, C, L, KD)</title>
          <idno type="rdwebb">H5023119</idno>
          <rs type="number">3119</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5023119/text</ref>
          <ref type="dokument_url_html">http://data.riksdagen.se/dokument/H5023119</ref>
          <ref type="dokumentstatus_url_xml">http://data.riksdagen.se/dokumentstatus/H5023119</ref>
          <ref type="docx">http://data.riksdagen.se/fil/1082EBC7-90AD-46E1-BBD0-CE31ABE63E15</ref>
          <ref type="pdf">http://data.riksdagen.se/fil/64455616-BA35-4EDA-A39B-D5957E90FED2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-YVn7bHWq33ziBuqm8fKFGq</idno>
            <name>Per-Ingvar Johnsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LBtWGvpqHEBJjCT3rLWojh" type="signed"/>
        <correspContext corresp="i-LBtWGvpqHEBJjCT3rLWojh">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-YVn7bHWq33ziBuqm8fKFGq"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-2jM6zfC5uj265A5Ye3kBVL" type="submitted">
          <date when="2017-10-05"/>
          <time when="11:00:46"/>
        </correspAction>
        <correspAction xml:id="i-VtZqQ1RZkjmMGmdrBLZxWM" type="reviewed">
          <date when="2017-10-05"/>
          <time when="11:17:28"/>
        </correspAction>
        <correspAction xml:id="i-VoUX8pdEXdMqnrYpnTFMuq" type="referred">
          <date when="2017-10-13"/>
        </correspAction>
        <correspAction xml:id="i-XoQUXmUS8hBtz2GTooBzoU" type="assigned">
          <date when="2018-10-09"/>
          <time when="13:06:33"/>
        </correspAction>
        <correspContext corresp="i-XoQUXmUS8hBtz2GTooBzoU">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-UBBkofZcrYZJ6UeobBPb2P" type="behandlas_i"/>
        <correspContext corresp="i-UBBkofZcrYZJ6UeobBPb2P">
          <ref type="uppgift">2017/18:KU37</ref>
          <ref type="ref_dok_id">H501KU37</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU37</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3119 av Beatrice Ask m.fl. (M,
          C, L, KD) Ett utvidgat tjänstemannaansvar
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-HAA78U251s7NZ6m8e9VEKN">
            Förslag till riksdagsbeslut
          </head>
          <list>
            <item xml:id="i-7o7vjJWjE2FZ5bXgHFieiY" sortKey="Yrkande 1">
              Riksdagen ställer sig bakom det som anförs i motionen om ett
              modernare och tydligare tjänstemannaansvar genom utvidgat straffansvar
              för tjänstefel, i syfte att stärka förtroendet för den offentliga
              verksamheten, och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-YMzXqrhpPNWLuKttnVc9zN" type="h1">
            Motivering
          </head>
          <p xml:id="i-Dx9WS213otPikccqu9Tnz8">
            Frågan om utformningen av det straffrättsliga ansvaret för offentliga
            tjänstemän har diskuterats alltsedan ämbetsansvarsreformen 1975
            medförde en omfattande avkriminalisering av fel och försummelser
            i den offentliga verksamheten. Det har återkommande hävdats att
            avkriminaliseringen gick för långt och att det straffrättsliga
            ansvaret borde utökas. Frågan har bland annat tagits upp i Förvaltningspolitiska
            kommissionens betänkande I medborgarens tjänst, SOU 1997:57.
          </p>
          <p xml:id="i-NjRgGpWhavKT5aii2pWd7r">
            Säkerhetsskandalen vid Transportstyrelsen illustrerar på ett
            tydligt sätt behovet av en översyn av lagstiftningen med inriktningen
            att vidga det straffbara området, utan att därigenom återgå till
            det system som fanns före 1975.
          </p>
          <p xml:id="i-FXPGERtE5i2xfRXiZQqT6B">
            En sådan förändring skulle ha flera syften, dels att stärka skyddet
            för medborgarnas rättssäkerhet, dels att öka förtroendet för den
            offentliga verksamheten. När populistiska rörelser på olika håll
            i världen utnyttjar och förstärker den misstro och misstänksamhet
            som kan finnas gentemot till exempel myndigheterna och de politiska
            institutionerna är det viktigt att göra allt som är möjligt för
            att i stället öka förtroendet för att myndigheter och politiska
            institutioner följer lagar och andra bestämmelser och agerar med
            medborgarnas bästa för ögonen. Ett utvidgat straffansvar för tjänstefel
            skulle även kunna stärka tjänstemännens position mot otillbörliga
            politiska påtryckningar och därigenom säkra och förstärka förvaltningens
            självständighet i vissa situationer. En tjänsteman skulle då i
            större utsträckning än idag kunna hänvisa till straffansvaret
            för att motivera varför vederbörande är förhindrad att vidta vissa
            åtgärder.
          </p>
          <head xml:id="i-Y62HNiBnkZQ5FbzZwSnQDL" type="h2">
            Tjänstefel och myndighetsutövning
          </head>
          <p xml:id="i-MuqWWzh5DsKLEewmKT587h">
            Om en generaldirektör vidtar åtgärder för att kringgå viss lagstiftning
            på inrådan av andra offentliga tjänstemän framstår det som i hög
            grad klandervärt för en statlig tjänsteman att råda någon att
            begå lagbrott. Man kan också tänka sig den fiktiva situationen
            att ett beslut om lagöverträdelser skulle fattas av en tjänsteman
            på en något lägre nivå inom en myndighet. Om generaldirektören
            då skulle få tidig kännedom om lagöverträdelserna och skulle välja
            att inte agera för att stoppa de brottsliga åtgärderna eller rentav
            under hand skulle godkänna agerandet, så skulle rimligen även
            den passiviteten eller det underhandsgodkännandet framstå som
            klandervärt.
          </p>
          <p xml:id="i-SUuAWfsf6tTJ9r5A2BDUif">
            Dagens straffrättsliga ansvar för offentliga tjänstemän regleras
            i huvudsak i brottsbalken 20 kap. 1 §, där straffansvaret för
            brottet tjänstefel regleras. Tjänstemän kan begå även andra, mer
            specifika brott i tjänsten (t.ex. vårdslöshet med hemlig uppgift),
            men det är tjänstefelsbrottet som är tänkt att vara det generella
            straffstadgandet för offentliga tjänstemän som begår fel i tjänsten.
            Tjänstefelsbrottet innebär att den som uppsåtligen eller av oaktsamhet
            ”åsidosätter vad som gäller för tjänsten” kan dömas för tjänstefel.
            Vid första påseende låter det som om den som ger råd om lagöverträdelser
            eller är passiv inför lagöverträdelser skulle kunna anses ”åsidosätta
            vad som gäller för tjänsten”, men så enkelt är det inte. Det finns
            en viktig begränsning i straffansvaret. Det gäller enbart om åsidosättandet
            äger rum ”vid myndighetsutövning”.
          </p>
          <p xml:id="i-UaUHr8113RkSoReZLkZJgq">
            Myndighetsutövning är ett beslut eller annan åtgärd som fattas
            av en myndighet och som är ett uttryck av makt över en medborgare.
            Det är bara ”utövning av befogenhet att för enskild bestämma om
            förmån, rättighet, skyldighet, disciplinär bestraffning eller
            annat jämförbart förhållande” som räknas som myndighetsutövning.
            Annat som myndigheterna ägnar sig åt utgör inte myndighetsutövning.
            <ref target="i-SxVTZdE67AqKnqQfpmrF3d">
              [1]
            </ref>
          </p>
          <p xml:id="i-BddUyeoRCf9PPp27rpomFw">
            En rad åtgärder som myndigheter ägnar sig åt faller utanför definitionen
            av myndighetsutövning och inte ens allvarliga fel och försummelser
            i sådan verksamhet kan därmed utgöra tjänstefel. Thomas Bull ger
            några exempel i artikeln Tjänstefelet och den goda förvaltningen
            (som ingår i God förvaltning – ideal och praktik, 2006 års årsbok
            från juridiska fakulteten vid Uppsala universitet). På sidorna
            503–504 nämner han bland annat följande fall. En tingsrätt ansåg
            inte att repressalier mot en kommunanställd för att denne nyttjat
            sin grundlagsskyddade meddelarfrihet utgjorde tjänstefel, eftersom
            åtgärderna hade civilrättslig karaktär och inte var myndighetsutövning.
            Samma problematik kan även finnas inom statliga myndigheter. I
            ett JK-beslut från 2006 (beslut 2006-06-19, dnr 1192-05-30) hade
            en polis fråntagits arbetsuppgifter på grund av uttalanden. Bull
            anför att grundlagsskyddade rättigheter, genom kopplingen av tjänstefelsbrottet
            till myndighetsutövning, inte har fullgott straffrättsligt skydd.
          </p>
          <p xml:id="i-2hxpV3nWhbfGZZTEN1ELPC">
            Från den kommunala sektorn nämner Bull även ett JO-ärende från
            2001 (beslut 2001-12-17, dnr 3497-2000). En kommunstyrelse föreslog
            att fullmäktige skulle fatta samma beslut igen i ett ärende, där
            kammarrätten upphävt det tidigare beslutet, och genomförde även
            en upphandling på ett sätt som stred mot lagstiftningen. JO kom
            fram till att varken förslaget till domstolstrots eller ingåendet
            av avtal med ett visst företag utgjorde myndighetsutövning och
            därmed kunde ingen åtalas.
          </p>
          <p xml:id="i-CMy4eGLb3qNFawJ8kAUYtV">
            Man kan med fog ifrågasätta om dagens lagstiftning innebär en
            rimlig avgränsning av det straffbara området.
          </p>
          <head xml:id="i-nrZhMHQAzLGBLTXkzhv86" type="h2">
            Varför behövs straffansvaret?`
          </head>
          <p xml:id="i-CpkKZAEz5RtEyYUaCsFs8i">
            En fråga man bör ställa sig, om man argumenterar för att det
            straffbara området för tjänstefelsbrottet ska utvidgas, är varför
            det är viktigt att använda straffsanktionen inom det här området.
          </p>
          <p xml:id="i-LciDBcnqaY2MUAzZwTFRhJ">
            Thomas Bull (sidan 516) menar att straffansvaret är en integrerad
            del av det som gör den offentliga tjänsten speciell. ”Straffansvaret
            utpekar något som särskilt viktigt eller värdefullt och i behov
            av skydd och den som arbetar inom en sådan verksamhet kan i motsvarande
            mån sägas vara utpekad såsom särskilt viktig. Att straffbelägga
            felaktigheter visar också hur allvarligt staten ser på missförhållanden
            inom den offentliga förvaltningen och fyller därmed en kommunikativ
            funktion.”
          </p>
          <p xml:id="i-43Fqgq5NwuVFRwhgeyd5zA">
            Han påpekar också (sidan 517) att den offentliga tjänsten har
            en anknytning till det demokratiska systemet som ger den en särart
            i förhållande till befattningar i privat eller ideell sektor.
            ”De offentliga tjänstemännen verkar inom ett skattefinansierat
            och författningsstyrt system som ska förverkliga det demokratiska
            styrelseskicket och dess sakliga innehåll, inte generera vinst
            till en konstellation av ägare. De är därvidlag garanter för objektivitet,
            rättssäkerhet och effektivitet …”
          </p>
          <p xml:id="i-JVJbvghUk1STyPNc7MBrxe">
            Dessa resonemang är lätta att instämma i.
          </p>
          <p xml:id="i-JV4MTbQDibvwRBrKq3kDrF">
            Bull ifrågasätter också (sidan 517) avgränsningen i straffbestämmelsen
            till åtgärder vid myndighetsutövning: ”… en ensidig fokusering
            på maktutövningen missar centrala delar av de krav som bör ställas
            på innehavare av sådana positioner”.
          </p>
          <p xml:id="i-6MH9oeihfyYTwVuYnxTKL1">
            En möjlighet, som Bull diskuterar (sidan 517), är att föreskriva
            att tjänstefel innebär ”allvarligt missbruk av offentlig ställning”
            i betydelsen att någon uppsåtligt ignorerat gällande lagstiftning
            eller de mål eller medel som just den aktuella tjänsten anknyts
            till, oavsett om myndighetsutövning förekommit eller inte.
          </p>
          <p xml:id="i-SXBtQDQGHfuCpgppHVTdCt">
            Utöver frågan om kopplingen mellan tjänstefel och myndighetsutövning
            nämner Bull även andra frågor som kan diskuteras när det gäller
            utformningen av tjänstefelsbrottet. Han ifrågasätter (sidan 499
            ff) att ledamöter av kommun- och landstingsfullmäktige inte kan
            åtalas för tjänstefel, även om de fattar lagstridiga beslut, till
            exempel beslut som innebär att de trotsar domstols dom som upphäver
            ett visst kommunalt beslut (kommunalt domstolstrots). Han menar
            också (sidan 508 ff) att man kan ifrågasätta om det är rimligt
            att ringa fall av tjänstefel är helt straffria och påpekar att
            denna ventil tycks ha tillämpats relativt generöst i rättspraxis.
          </p>
          <p xml:id="i-4HyT9qd19pGXLdVP3NQPtA">
            Vår slutsats blir att det behövs en noggrann analys av både rättsläget
            idag och vilka lagändringar som kan och bör genomföras för att
            utvidga det straffbara området för tjänstefel. Frågan om det är
            lämpligt att upprätthålla kopplingen till myndighetsutövning framstår
            som viktigast att analysera.
          </p>
          <p xml:id="i-EDyRRgMVea2VKnHdv8tmoy">
            Genom att införa ett utökat straffansvar för tjänstefel skulle
            betydelsen av rättssäkerhet, likabehandling och objektivitet inskärpas
            ytterligare. Ett annat syfte med en sådan förändring vore att
            öka människors förtroende för den offentliga verksamheten. Det
            sistnämnda framstår som mycket viktigt i en tid då många människor
            i många länder tycks alltmer benägna att lyssna till populistiska
            partier och politiker, vars budskap inte minst handlar om att
            spela på och förstärka misstro och misstänksamhet gentemot etablerade
            institutioner som parlament och myndigheter.
          </p>
          <head xml:id="i-XU5ZtUtf1ngaJf7x9JVBLo" type="h2">
            Ett modernt straffrättsligt skydd för den offentliga verksamheten
          </head>
          <p xml:id="i-Ct7s8VL6dxBPWAzQoL2Zeq">
            Ämbetsansvarsreformen 1975 var genomgripande och medförde en
            betydande avkriminalisering. År 1989 (prop. 1988/89:113) utvidgades
            det straffrättsliga tjänsteansvaret för offentligt anställda något.
            Straff skulle inte kunna utdömas endast för gärningar som omfattar
            felaktig myndighetsutövning utan också för vissa andra oriktiga
            handlingar som har nära anknytning till myndighetsutövning. Det
            är därefter som lagtexten talar om åtgärder ”vid myndighetsutövning”.
          </p>
          <p xml:id="i-F9vAp9wbqLs6rSo5jne6TK">
            I debatten förespråkas ibland att Sverige borde ”återinföra ämbetsansvaret”.
            Ofta framstår det dock som oklart vad som egentligen menas konkret
            med sådana uttalanden, alltså vilka lagändringar som efterfrågas.
            Den tidigare regleringen innebar som sagt ett mycket mer långtgående
            straffrättsligt ansvar för offentliga tjänstemän. Ett visst straffrättsligt
            ansvar har dock hela tiden funnits kvar, främst genom bestämmelsen
            om tjänstefelsbrottet. Att vi förespråkar en översyn av lagstiftningen
            om tjänstefelsbrottet innebär inte att vi förespråkar en återgång
            till bestämmelserna som gällde före ämbetsansvarsreformen. De
            reglerna, som var komplicerade och svåröverskådliga, hade vuxit
            fram i en annan tid med en mycket mer begränsad offentlig verksamhet
            än idag. Det är angeläget att lagstiftningen är anpassad till
            dagens förhållanden och ger ett modernt, straffrättsligt skydd
            för den offentliga verksamheten och medborgarnas rättssäkerhet.
          </p>
        </div>
        <div type="motSignatures">
          <list>
            <item xml:id="i-5Lz5C8Xy97H8FufSctX47a">
              Beatrice Ask (M)
            </item>
            <item xml:id="i-Ws8CVbY2wkx28YNrFXKh3L">
              Per-Ingvar Johnsson (C)
            </item>
            <item xml:id="i-QYydLv9iWLDhH8vMJw8UzF">
              Tina Acketoft (L)
            </item>
            <item xml:id="i-6cKaPwLEE7nJkedBvmZFXx">
              Tuve Skånberg (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-SxVTZdE67AqKnqQfpmrF3d">
              [1] Lagen.nu.
            </note>
          </noteGrp>
        </div>
      </div>
    </body>
  </text>
</TEI>
