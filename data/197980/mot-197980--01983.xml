<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01983">
  <teiHeader>
    <fileDesc>
      <titleStmt>
        <title>med anledning av proposition 1979/80:135 om organisation av  försvarsmaktens högre regionala ledning m. m.</title>
        <author>av Hans Lindblad</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1979/80:135 om organisation av  försvarsmaktens högre regionala ledning m. m.</title>
          <idno type="rdwebb">G3021983</idno>
          <rs type="number">1983</rs>
          <ref type="dokument_url_text">http://data.riksdagen.se/dokument/G3021983/text</ref>
          <ref type="dokument_url_html">http://data.riksdagen.se/dokument/G3021983</ref>
          <ref type="dokumentstatus_url_xml">http://data.riksdagen.se/dokumentstatus/G3021983</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M5bH1LxYTuWEQR2jm6YTKq</idno>
            <name>HANS LINDBLAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8yKYWni4E6m3VnJRF15nFS" type="signed"/>
        <correspContext corresp="i-8yKYWni4E6m3VnJRF15nFS">
          <note type="signatory" corresp="i-M5bH1LxYTuWEQR2jm6YTKq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1983/mot_197980__1983-001.pdf"/>
      <fw xml:id="i-JR5o9jiLdVTvFJiBzJSjUw">
        Mot. 1979/80:1983
      </fw>
      <div type="motHeader" xml:id="i-ACwxaDkuPPyenVjCjhfWoG">
        <div type="motTitle" xml:id="i-AGrWKVZEr4ck6fFQknwx8e"/>
        <div type="motSubmissionInfo" xml:id="i-GvaBapmM8x9qBm8C1gkf4B"/>
      </div>
      <div type="motBody" xml:id="i-15KUzy4UEEa8V9WgwqibZE">
        <div xml:id="i-REXk95g7Dh3DNgBh5kmhJN">
          <p xml:id="i-TQx5idCE9cYZHDhDApRxNP">
            Motion
          </p>
          <p xml:id="i-XQ5YBmvHqUZ5YR4sqqCjaK">
            1979/80:1983
          </p>
          <p xml:id="i-X2kgBb1moFjgGk58u3Cj43">
            av Hans Lindblad med anledning av proposition 1979/80:135 om
            organisation av försvarsmaktens högre regionala ledning m. m.
          </p>
          <p xml:id="i-VFuTpkDEAu7JsHVGwQ3VnL">
            Möjligen är detta bara gnäll eller en skön själs bekännelse.
            Likväl vill jag ha det sagt. Propositionen föreslår att nuvarande
            sex militärområden/civilområden behålls. Jag satt med i försvarsmaktens
            ledningsutredning (FLU 74) som hade att utreda frågan. Där reserverade
            jag mig för en minskning till fyra milo/civo. Västra och Södra
            bör slås samman. Bergslagens bör delas upp mellan Östra och Nedre
            Norrlands. Mitt förslag skulle ge en årlig besparing på 27 milj.
            kr., mot 11 milj. kr. för majoritetsförslaget. Skillnaden är alltså
            16 milj. kr. Eftersom försvaret planeras i 15-årsperspektiv betyder
            skillnaden att man med mitt förslag i utredningen skulle ha 240
            milj. kr. att disponera för andra ändamål. Det skulle t. ex. medge
            att man kunde avhjälpa någon eller några av de svåra materiella
            bristerna i vårt framtida försvar. Majoritetens förslag (som sammanfaller
            med propositionens) i fråga om antal milo/civo synes mig knappast
            förenligt med av riksdagen våren 1978 antaget besparingsmål för
            denna ledningsnivå. Vidare innebär alternativet med sex milo/civo
            en alltför stor splittring av planeringsresurserna på högre regional
            nivå. Det försvårar möjligheterna att effektivt planera försvaret
            i ett läge då den tekniska utvecklingen gör att angriparens handlingsmöjligheter
            ökar. Jag anser att detta senare argument ökat i styrka genom
            de bedömningar som försvarskommittén gjort i sitt första delbetänkande,
            både när kommit- tén skildrar hot mot vårt land och när den gör
            geografiska prioriteringar för försvaret. Eftersom jag ingått
            i både ledningsutredningen och försvarskom- mittén anser jag mig
            kunna säga detta. Mitt förslag i ledningsutredningen skulle göra
            det möjligt att låta samtliga militärbefälhavare leda alla typer
            av stridskrafter inom sitt milo. I dagens läge och enligt propositionen
            även för framtiden har två av militärbefälha- varna bara partiellt
            ansvar för försvaret, genom att ledningen av luftstrids- krafterna
            åvilar en annan militärbefälhavare. Jag finner detta strida mot
            själva principen bakom integrerade milostaber, nämligen att vi
            skulle få en samordnad operativ ledning. Jag inser det meningslösa
            i att motionsvägen söka få en ändring i nuläget. Men jag har en
            känsla av att det går flera tåg. De ökande ekonomiska svårigheterna
            för försvaret kommer — om inget radikalt görs — att leda till
            en fortsatt ökning av obalansen i försvaret. Behovet av besparingar
            i organisa- tionen kommer därför rimligen att öka. Då bör det
            bli möjligt att återkomma
          </p>
          <p xml:id="i-8iiXctSGyyM4kooxF3Znjr">
            1 Riksdagen 1979/80. 3 saml. Nr 1983
          </p>
          <pb facs="riksdagen-motions-pdf/data/197980/mot_197980__1983/mot_197980__1983-002.pdf"/>
          <fw xml:id="i-N4KZyskhaALFNaot2S46bY">
            Mot. 1979/80:1983 2
          </fw>
          <p xml:id="i-G6X2jArtb18CH8xrsTpNDi">
            med de nu förkastade rationaliseringsmöjligheterna på högre regional
            nivå. Jag anser att man då kan få en effektivare användning av
            resurserna på denna ledningsnivå. Läget skulle ha varit sämre
            om propositionen gått på utredningens andrahandsalternativ, nämligen
            fem milo/civo, med sammanläggning av Västra och Bergslagens. Det
            hade luftoperativt varit ytterst olämpligt, och detta nya milo/civo
            vore också markoperativt sett en bastard. (Majoriteten förordade
            detta alternativ, såvida inte statsmakterna vore beredda att frångå
            besparingsmålet från riksmötet 1977/78 om att spara 150 tjänster
            på högre regional nivå.) Jag ser alltså chansen att man i framtiden
            tar steg i den riktning jag föreslagit i FLU. Argumenteringen
            för fyra milo/civo finns i reservationen i betänkandet Högre regional
            ledning (SOU 1978:77) s. 323-331.
          </p>
          <p xml:id="i-LQULXPJBpGYDUm1DeMSoW8">
            Personalminskningsmålen
          </p>
          <p xml:id="i-Psp5NW7Xd9Ecw7r6jBeAGn">
            Propositionen innebär ett avsteg från riksdagsbeslutet 1977/78,
            då riksdagen angav personalminskningsmål för såväl den centrala
            som den högre regionala nivån inom försvarsmakten. För den högre
            regionala nivån angavs ett personalminskningsmål på 150 personer
            (prop. 1977/78:63). Så sent som i årets budgetproposition höll
            regeringen fast vid detta (prop. 1979/80:100, bil. 7, s. 64):
            ”Som jag anfört tidigare avser jag att i annat sammanhang föreslå
            regeringen att lämna särskild proposition till riksdagen rörande
            organisationen av den högre regionala ledningen. Jag förutsätter
            dock att de krav på personalminskningar som regeringen har uttryckt
            kan realiseras.” I den nu föreliggande propositionen däremot binder
            sig regeringen för sex milo/civo och godtar samtidigt FLU:s uppfattning
            att besparingsmålet då inte kan klaras. ÖB har anfört att han
            önskar ha kvar sex milon men att den resterande ytterligare besparingen
            då i stället skall tas på central nivå. I remissvaret säger ÖB
            att den ytterligare minskningen om ca 50 tjänster redan har tillgodosetts
            i den centrala ledningsnivån genom ÖB:s förslag till organisation
            av de centrala staberna. Såvitt jag förstår har ÖB dock inte för
            de centrala staberna föreslagit mer långtgående besparingar än
            dem som riksdagen beslutade om 1978. Tvärtom har inte heller på
            central nivå de förutsatta nedskärningarna hållit, nämligen i
            fråga om de centrala myndig- heterna (i och för sig inte konstigt,
            eftersom riksdagsbeslutet 1978 inte hade något som helst genomarbetat
            underlag för minskningsmålen i fråga om dessa myndigheter). I
            årets budgetproposition (bil. 7, s.69) säger sig statsrådet ”beredd
            att godta de något lägre personalbesparingar som överbefälhavaren
            har föreslagit”. Det rör sig om 38 tjänster. Sammanlagt betyder
            detta att den centrala och högre regionala nivån skulle ges 88
            tjänster mer än riksdagen förutsatte för två år sedan.
          </p>
          <pb facs="riksdagen-motions-pdf/data/197980/mot_197980__1983/mot_197980__1983-003.pdf"/>
          <fw xml:id="i-UkCkX2R3ZXpMVfcAMb5Yvu">
            Mot. 1979/80:1983 3
          </fw>
          <p xml:id="i-SV6hA9AkDHQeDMFgUE1Nky">
            Den ekonomiska utvecklingen i landet, och avvägningsproblemen
            i försvaret, pekar förvisso inte i den riktningen att man bör
            ge försvarsmakten mindre ambitiösa personalminskningsmål. Jag
            ser därför en mycket näralig- gande möjlighet, nämligen att de
            88 tjänsterna i stället tas från lokal nivå. Pressen på personalen
            är redan i dagsläget klart större i centrala staber än ute på
            förbanden — därom finns många vittnesbörd. Att i det läget kraftigt
            skära i staberna, ungefär dubbelt mot vad FLU föreslog, leder
            sannolikt till en ännu hårdare arbetsmiljö där. Personalminskningarna
            på central nivå skulle dessutom inte fullt ut leda till ekonomiska
            besparingar, eftersom riksdagen godtog att de militära tjänster
            som drogs in på central nivå skulle få överföras till lokal nivå.
            Det synes mig därför helt självklart att man — när minskningsmålen
            inte klaras på central och högre regional nivå — tar resterande
            på lokal nivå. Särskilt inom armén har personalminskningarna på
            lokal nivå varit skäligen små. Sedan 1972 har försvarsmaktens
            personal på central nivå minskats med 14,2 procent. På lokal nivå
            har marinen minskat med 9,8 procent. flygvapnet med 9,6 procent,
            medan armén endast minskat med 5,9 procent. På högre regional
            nivå har minskningen varit så ringa som 5,3 procent. Beräknad
            personalminskning från 1979 till 1985 ger en reduktion av centrala
            förvaltningsmyndigheter på 12,2 procent. Försvarsgrenarna minskar
            med 10,0 procent för marinen, 9,5 procent för flygvapnet och endast
            4,0 procent för armén. Genom förändrad indelning i huvudprogram
            ingår numera försvarsgrensstaberna i försvarsgrenarnas anslag,
            varför en stor del av den minskning som ligger i dessa siffror
            hänger samman med den kraftiga reduktionen av försvarsgrensstaberna.
            Lokalt är därför reduktionen påtag- ligt liten. Min slutsats är
            alltså mycket enkel. Riksdagen bör inte frångå de personalminskningsmål
            som sattes upp för två år sedan. Men eftersom ÖB och regeringen
            nu tvingats överge en del av den planerade minskningen på central
            nivå, och sedan de för den högre regionala nivån inte heller föreslår
            en organisation som klarar minskningsmålen, bör man kompensera
            detta genom reduktion på lokal nivå. Detta bör vara förhållandevis
            mycket lättare och mindre skadligt, eftersom den lokala organisationen
            inte alls är lika hårt pressad.
          </p>
          <p xml:id="i-Jn8vcoNPZo61MgaKLY9eoZ">
            Milostabernas organisation
          </p>
          <p xml:id="i-sd6PtoMRCKYiCy9fpTMy4">
            Redan riksdagsbeslutet för två år sedan slog fast att militärbefälhavarnas
            huvuduppgift skall vara att leda den operativa verksamheten. Vid
            sidan av detta skall de svara för mobiliseringsverksamheten. Militärbefälhavarnas
            befattning med övriga delar av förbandsproduktionen får inte inkräkta
            på handläggningen av dessa uppgifter. Milostaberna är alltså inte
            någon allmän ledningsnivå, som skall syssla med allsköns fredstida
            problem, ty då får man
          </p>
          <p xml:id="i-Ezh55grPuSNAUpvdffW9Pg">
            1" Riksdagen 1979/80. 3 saml. Nr 1983
          </p>
          <pb facs="riksdagen-motions-pdf/data/197980/mot_197980__1983/mot_197980__1983-004.pdf"/>
          <fw xml:id="i-YGnJauGYPWrLKygzwEKAuE">
            Mot. 1979/80:1983 4
          </fw>
          <p xml:id="i-Dh5FL98jxjJdjAqxXPBVvB">
            onödig byråkrati, och varken militärbefälhavaren eller hans stab
            kan då i rimlig utsträckning ägna sig åt att förbereda sin krigsuppgift,
            som alltså är att försvara militärområdet. Det är mycket angeläget
            att ärenden som inte är operativt betingade snarast mönstras bort
            från milostaberna. En nödlösning är att staberna skall fortsätta
            att vara mellannivå mellan arméchefen och lokala förband i fråga
            om arméns grundutbildning. Tidigare angavs det som en uppgift
            likställd med militärbefälhavarens operativa uppgift. Men FLU
            slår fast att även om milostaberna av praktiska skäl åläggs att
            ha kvar ledningen av grundutbild- ning (men med långt mindre detaljstyrning
            än hittills) så skall denna uppgift inte få inkräkta på militärbefälhavarens
            tid så mycket att den försvårar de operativa uppgifterna. Regeringen
            tycks instämma i detta, och statsrådet säger att utredningen ”redovisat
            övertygande skäl” för att militärbefälhava- rens operativa ansvar
            inte behöver kopplas till grundutbildningsansvar. Detta är ett
            uppvaknande i förhållande till tidigare doktriner. (Hur ologiska
            dessa var framgick inte minst av att utbildningsansvaret låg hos
            den militärbefälhavare som hade de fredstida regementena i sitt
            milo, även om krigsförbanden som utbildades primärt var avsedda
            för ett helt annat milo.) Det är glädjande att propositionen så
            klart bejakar principen att militärbe- fälhavaren skall syssla
            med operativa frågor, inte med fredsadministration i största allmänhet.
            Av remissvaren framgår att olika specialintressen inte godtar
            denna princip utan vill ha kvar den ena efter den andra av icke
            operativt betingade funktioner. Det här kan sägas vara principiella
            frågor, och de får också konsekvenser för milostabens organisation.
            Om den senare får vi dock veta skäligen litet genom propositionen.
            Statsrådet anser nämligen att riksdagen inte skall ta ställning
            till organisationen, något som kontrasterar mot den detaljerings-
            grad som kännetecknat flertalet tidigare organisationsförslag
            som förelagts riksdagen, gällande både lokal, lägre regional,
            högre regional och central nivå. Statsrådet anser att endast viktigare
            ramfrågor som t. ex. huvudupp- gifter och personalramar bör underställas
            riksdagens prövning. Inom de ramar som sålunda läggs fast bör
            det ankomma på regeringen att fastställa organisationen. FLU lade
            ned ett stort arbete på att finna en ändamålsenlig organisation,
            utgående från de nya principerna för militärbefälhavarnas uppgifter
            och med strävan att så långt möjligt eliminera störningar och
            problem i nuvarande organisation för milostaberna. Vi hade i utredningen
            en klar strävan att hålla nere antalet sektioner, för att minska
            belastningen på stabschefen. Den nuvarande tjänsten som souschef,
            som finns i tre av staberna, bör utgå, då den är oklar och svår
            att hantera. I stället bör ledningen för den operativa sektionen
            förstärkas. (I dagsläget är denna sektion ledd av överstelöjtnanter,
            medan funktionellt långt mindre viktiga sektorer har s. k. stjärnöverstar
            — något som givit en konstig struktur på ledningen.) På ett par
            punkter tar statsrådet dock redan nu ställning till organisationen,
          </p>
          <pb facs="riksdagen-motions-pdf/data/197980/mot_197980__1983/mot_197980__1983-005.pdf"/>
          <fw xml:id="i-2dgCP8shB9cXrfX5vUB86X">
            Mot. 1979/80:1983 5
          </fw>
          <p xml:id="i-6ZXko2F3A26H4DyfMPiPUD">
            främst genom att han säger att sektion 8, som har hand om byggnads-
            och fortifikationsfrågor, skall vara kvar. FLU ansåg att icke
            operativt betingade frågor, i detta fall främst byggnadsfrågor
            för fredsorganisationen, skall utgå ur staben. Vidare bör det
            vara en princip att milostaber ägnar sig åt ledningsuppgifter,
            inte åt verkställighet — något som sektion 8 fortfarande till
            stor del sysslar med. Verkställighetsfrågor bör flyttas bl. a.
            till byggnädskon- toren, som finns i varje milo och står utanför
            milostaben. Utredningen ansåg att dessa kontor bör kvarst
          </p>
          <p xml:id="i-EGUa5FLePRCpxk2caRSV44">
            å
          </p>
          <p xml:id="i-JRt32BZreW37EKq34hnz5G">
            ven i krigsorganisationen, inte som nu upplösas vid mobilisering.
            Fortifikatorisk personal bör tillföras byggnadskontoren. För milostabens
            planering av frågor på fortifikationssidan föreslog utred- ningen
            en sammanläggning av kvarvarande resurser i sektion 8 med nuvarande
            fältarbetsavdelning inom sektion 1. Dessa förslag har väckt stor
            uppståndelse i organisationen, inte minst frågan om huruvida chefen
            för byggnadskontoret skall vara en fortifikations- officer (med
            tanke på krigsplanläggning) eller en högt kvalificerad byggtek-
            niker (med tanke på de fredstida byggnadsprojekten). Frågan om
            fortifika- tionskårens storlek har förts in i bilden. Statsrådet
            godtar att byggnadskon- toren bör kvarstå i krig. Av skrivningen
            att döma menar statsrådet också att verkställighetsuppgifterna
            skall bort från sektion 8: ”——=— bör militärbefäl- havarnas nuvarande
            ledningsuppgifter vad gäller fortifikations- och bygg- nadsförvaltningen
            kvarstå och sektion 8 behållas.” Men tanken att MB skall ha kvar
            ”nuvarande ledningsuppgifter vad gäller fortifikations- och byggnadsförvaltningen”
            vore mycket olycklig. MB bör ha de ledningsuppgifter som direkt
            hänger samman med hans huvuduppgift, alltså operativt betingade
            frågor. Det är något helt annat än ”nuvarande ledningsuppgifter”,
            som till stor del rör byggnadsförvaltning och fredsorga- nisationen.
            Men ännu viktigare: med en sådan skrivning skulle MB behålla uppgifter
            som i stället borde flyttas ned till lägre regional och lokal
            nivå. Byggnadsfrågor och byggnadsförvaltning är det område — möjligen
            vid sidan av personalfrågor — som oftast beskrivs som alltför
            toppstyrda inom försvaret, alltså de fält där man lokalt klagar
            mest över att man inte själv får påverka besluten. Propositionens
            ord måste ses som ett olycksfall i arbetet — för det är väl inte
            meningen att statsrådet skall stoppa den i övriga sammanhang deklarerade
            viljan att decentralisera beslutsfattandet enligt intentionerna
            i försvarets planerings- och ekonomisystem. Försök med decentralisering
            pågår i Nedre Norrlands militärområde. Frågan om byggnadsförvaltningen
            utreds särskilt av ÖB. Det är ingen hemlighet att här finns starka
            motsättningar mellan dem som vill ha kvar centralisering och dem
            som vill ge förbanden ökad frihet. Riksdagen bör uttala att decentra-
            liseringen av byggnadsfrågor är angelägen.
          </p>
          <p xml:id="i-XZwoYJ9FZAHF9iyJznuHV1">
            Jag finner den av FLU föreslagna lösningen vara mer ändamålsenlig
            och i linje med uppställda principer. På flera ställen framhåller
            statsrådet att han vilinvänta pågående ÖB-utredning om ledningsformer
            för fortifikations- och byggnadsförvaltningen, vilket då kanske
            borde tala för att statsrådet inte
          </p>
          <pb facs="riksdagen-motions-pdf/data/197980/mot_197980__1983/mot_197980__1983-006.pdf"/>
          <fw xml:id="i-GzaJFWQBMoDZGQTbeoNpJr">
            Mot. 1979/80:1983 6
          </fw>
          <p xml:id="i-FMeJpvwnrPC9G7KcyJRyEE">
            redan nu borde binda sig för att sektion 8 skall vara kvar. Jag
            anser att eftersom riksdagen inte nu inbjuds att ta ställning
            till milostabernas organisation bör regeringen senare redovisa
            hur man tänker sig denna — så att riksdagen får möjlighet att
            reagera på de punkter den anser det befogat. I annat fall skulle
            miloorganisationen skilja sig från övrig statsförvaltning genom
            att riksdagen inte alls fått uttala sig om organisationen. I budgetpro-
            positionen (bil. 7, s. 66) anförde statsrådet att man inte nu
            bör ha samma detaljeringsgrad som fallet var i riksdagsbeslutet
            för två år sedan om den centrala stabsorganisationen. ”Jag anser
            att statsmakternas beslut om stabernas och myndigheternas organisation
            inte bör vara så detaljerade att det försvårar för myndigheterna
            att inom en given principorganisation fortlöpande anpassa den
            interna organisationen med hänsyn till ändrade uppgifter och förhållanden.”
            Det finns exempel på att så skett redan tidigare, t. ex. när milostaben
            i Nedre Norrland inrättat en gemensam personalavdel- ning. Men
            det kan inte rimligen vara så att frågan om huruvida sektion 8
            bör vara kvar är något som militärbefälhavarna själva beslutar
            om. I och med att regeringen anser sig böra ta ställning till
            sektionsindelningen bör riksdagen få ta del av detta beslut för
            att kunna reagera på det. FLU ägnade mycken tid åt att finna en
            rationell sektionsindelning. Antalet bör hållas nere. Men för
            att underlätta ledningen bör inte sektionerna vara alltför olika
            i storlek. Sektion 1 har mycket stora uppgifter, och dess ledning
            förstärks i FLU:s förslag genom tillkomsten av en samordnande
            operations- chef under sektionschefen. I sektionen bör operationsenheter
            finnas för mark-, sjö- och luftstridskrafter. I sektionen ingår
            också underrättelsetjäns- ten. Tanken är att sektionschefen skall
            kunna ägna stor uppmärksamhet åt både operationer och underrättelsesidan
            — det senare i linje med riksdags- uttalanden om en förstärkning
            av underrättelsetjänstens ställning. Nästa sektion skulle enligt
            FLU vara en mobiliserings- och underhållsen- het, motsvarande
            dagens sektion 2. Där skulle ligga materielfrågor och sjukvårdsfrågor.
            En tredje sektion skulle vara utbildnings- och personalenhet,
            alltså en integrerad sektion som tar över nuvarande armésektion,
            repetitionsutbild- ning för flygvapnet och marinen (flygsektionerna
            och MB:s ansvar för förbandsproduktion inom flygvapnet skall ju
            utgå enligt riksdagsbeslutet för två år sedan) samt personalfrågor.
            Så långt synes statsrådet i huvudsak följa FLU; däremot inte när
            det gäller den fjärde sektion som utredningen föreslog, nämligen
            en sektion för transporter, fältarbeten och samband. Statsrådet
            vill i stället ha kvar sektion 8, alltså en särskild sektion för
            fortifikations- och byggnadsfrågor. Han synes närmast benägen
            att lägga frågor om fältarbeten och samband hos motsvarande sektion
            1 och transporter hos motsvarande sektion 2. Jag finner FLU:s
            förslag bättre. Argumenten för att sektion 8 bör utgå i nuvarande
            form är berörda redan ovan. De tre områden som FLU vill föra till
            den nya sektionen kan i och för sig sägas vara disparata, och
            visst finns ett
          </p>
          <pb facs="riksdagen-motions-pdf/data/197980/mot_197980__1983/mot_197980__1983-007.pdf"/>
          <fw xml:id="i-XUt3zb8JY685twStaoXqzJ">
            Mot. 1979/80:1983 7
          </fw>
          <p xml:id="i-XmQCf1ccxmcmaievn3bV8j">
            nära sammanhang mellan dem och andra sektioner. Vi trodde dock
            att denna lösning skulle vara till fördel för områdena i fråga,
            liksom för ledningsför- mågan i hela staben; detta nämligen genom
            att man fick sektioner med inte alltför olika storlek. Extremfallet
            är dagens sektion 5, transporter, som består av en enda man. När
            han är sjuk, ledig eller bortrest finns alltså ingen transportansvarig
            i staben. Vid byte av innehavare tappas stor kunskap. Detta är
            allvarligt eftersom transportplanläggning är en allt viktigare
            fråga i takt med ökat behov av snabb mobilisering och ökade möjligheter
            för en angripare att snabbt slå ut t. ex. järnvägsbroar. För Nedre
            Norrlands milo är detta sannolikt en huvuduppgift, åtminstone
            i ett krigs inledningsskede. Fick man sektioner med inte alltför
            olika storlek skulle arbetsfördelningen och den samlade beslutsförmågan
            på sektionschefsnivån bli bättre än i dag. Chefen för sektionen
            transport-fältarbeten-samband skulle i hög grad bli en person
            som fick ägna sig åt kontakter utåt, med civila myndigheter och
            företag. Många kontakter behövs med SJ, vägverket och televerket.
            Detta kan knappast tillgodoses på samma sätt i den lösning som
            statsrådet synes önska, nämligen att samband och fältarbeten förs
            till den operativa sektionen och transporter till den sektion
            som har de tunga frågorna om materiel och sjukvård. Dessa två
            senare sektioner skulle helt enkelt bli för stora. Den sektionschef
            som har att sköta både operationer och underrät- telser lär inte
            få särskilt mycket tid att ägna sig åt sambandsfrågor. Risken
            är uppenbar att transportfrågorna drunknar i nästa sektion — vilket
            är allvarligt eftersom FLU fick många vittnesbörd om att transportfrågorna
            måste ägnas ökad uppmärksamhet. Jag finner alltså att staben vore
            mer betjänt av en sektion av det slag FLU skissat för transport-fältarbeten-samband
            än av en bibehållen sektion 8, som ju även i statsrådets förslag
            skall få mindre arbetsområde än dagens.
          </p>
          <p xml:id="i-3C2NmbJagvjy5RoiGgRA56">
            Landshövdingar som CB ingen bra lösning
          </p>
          <p xml:id="i-BRYMhm7EHiM5tP2ZGmixQV">
            I dagsläget är de sex civilbefälhavarna samtidigt landshövdingar.
            Det är redan nu en lösning på kryckor, och den blir såvitt jag
            förstår ännu omöjligare om man godtar tanken att CB måste få ett
            visst planeringsansvar redan i fred. I krig har CB mycket långtgående
            befogenheter. Han har då direkt makt att kunna bestämma över länen
            och olika civila organ. Han får då ett stort krigskansli till
            sitt förfogande. Men i fred är civilbefälhavarskapet en bisyssla,
            som — naturligtvis beroende på personligt intresse och belastning
            i övrigt varierar i omfattning men i flertalet fall bara omfattar
            en ringa del av vederbörandes tid. I vart fall synes landshövdingeposten
            dominera klart i fredstid. Civilbefälhavarens kansli i fred omfattar
            bara en handfull personer, som
          </p>
          <pb facs="riksdagen-motions-pdf/data/197980/mot_197980__1983/mot_197980__1983-008.pdf"/>
          <fw xml:id="i-99pfWfDthbS1keVythFoC5">
            Mot. 1979/80:1983 8
          </fw>
          <p xml:id="i-F1wkCsQkBZY7NK543ztAA3">
            mest synes ägna sig åt planering av utbildning och övringar.
            Någon fredstida kompetens att verkligen överblicka planeringen
            hos länsstyrelserna och göra en nödvändig planering för länsövergripande
            funktioner i krig finns knappast. Detta innebär en mycket svag
            högre regional ledning inom den civila sidan, samtidigt som den
            militära sidan har en kraftig ledning på denna nivå. Det blir
            ytterst svårt att kunna samplanera om man på ena sidan har MB
            med en allsidigt sammansatt stab medan den civila sidan utgörs
            av en deltidstjänst- görande med ett mycket litet kansli. (På
            lägre regional nivå är det i viss mån tvärtom; där har vi stora
            länsstyrelser, medan försvarsområdesbefälhavarna bara har enstaka
            befattningshavare för operativ planläggning.) FLU fann det nödvändigt,
            trots att direktiven knappast förutsett detta, att syssla åtskilligt
            med civilbefälhavarna. För att få trovärdighet i ledningsfunk-
            tionen på civil sida måste CB förstärkas. Han måste få rätt att
            redan i fredstid påverka länsstyrelsernas planering. Det är också
            orimligt att vissa centrala myndigheter, främst ÖEF, hittills
            tycks ha helt struntat i CB vid beslut om placering av lager och
            förråd. Förstärks inte CB i fred finns uppenbara risker för att
            man inte klarar en snabb omställning till krigsorganisationen,
            särskilt som allt tyder på att förvaringstiderna kan bli mycket
            kortare än man tidigare normalt räknat med. Civilbefälhavarna
            bör få ett ökat ansvar i fred för planering inför krigsförhållanden.
            Det gäller en rad områden, som FLU visat. Utredningen om sjukvården
            i krig har pekat på behovet av CB:s medverkan inom detta område.
            FLU ville alltså ge CB befogenheter att påverka länsstyrelsernas
            planering. Alla erkänner att i krig skall CB ha mycket långtgående
            befogenheter. Men länsstyrelserna tycks värja sig mot tanken att
            CB skulle ha några som helst befogenheter ens på planeringsområdet
            i fred. Länssty- relser synes helt besatta av tanken att de är
            organ direkt under regeringen; alltså får det inte förekomma någon
            högre regional instans mellan regering och länsstyrelse i fred
            i något enda avseende. Denna inställning från länsstyrelserna
            är orimlig, eftersom den ju i praktiken omöjliggör en effektiv
            CB-nivå i krig. Det går helt enkelt inte att ha en CB-institution
            som snabbt skall kunna verka vid mobilisering, om CB inte har
            några som helst fredstida befogenheter att påverka planeringen
            i civilområdet. I min reservation föreslog jag att man skulle
            övergå till heltidsanställda CB i de största civilområdena i mitt
            alternativ med fyra civon. Detta har åberopats som en nackdel
            (bland många andra bevars) med mitt förslag. Efter hand har jag
            dock övertygats om att skälen att gå över till heltidsanställda
            CB är så starka att man bör göra det helst över hela linjen. Det
            finns många skäl för detta.
          </p>
          <pb facs="riksdagen-motions-pdf/data/197980/mot_197980__1983/mot_197980__1983-009.pdf"/>
          <fw xml:id="i-CTaQNMwe7phxyByLTUjyjC">
            Mot. 1979/80:1983 9
          </fw>
          <p xml:id="i-WRtUS3sA2FMT6DJQAj9qP8">
            1. Det blir allt omöjligare att ha CB-jobbet som en bisyssla
            i fred, om CB skall ta ett reellt ökat ansvar för planering inom
            flera viktiga ämnesområden. Alla tycks eniga om att behoven av
            samordning mellan militära och civila delar inom totalförsvaret,
            och mellan olika civila totalförsvarspunkter, ökar dels genom
            samhällsutvecklingen, dels genom resursknapphet och dels — och
            kanske främst — genom att krigshandlingar kan komma snabbt och
            därmed tvingar fram en långt bättre förplanering av olika alternativ.
            Såvitt jag förstår är det en omöjlig tanke att CB skall få en
            vidgad uppgift, samtidigt som CB personligen i fred har mycket
            ringa tid för uppgiften. Det är ingen bra lösning att i stället
            förstärka kanslichefens roll, för då blir det i realiteten denne
            som är CB — genom att han då får överlägset bättre kunskaper och
            personkän- nedom än CB personligen. 2. CB är förmodligen landets
            mest anonyma figurer. Ty dagens CB är ju samtidigt landshövdingar,
            och från allmänhetens men också myndigheters och organisationers
            synpunkt är landshövdingerollen så mycket klarare och mera känd.
            Fick vi heltidsanställda CB fanns CB på ett helt annat sätt som
            fysisk person, alltså en person som kunde resa runt i samtliga
            län i civilområdet och komma i kontakt med olika funktionärer
            och verksamheter. Dagens CB uppfattas i det egna länet bara som
            landshövding, och andra län har han över huvud knappast tid att
            besöka. 3. I krigstid är det en uppenbar nackdel att sex län förlorar
            sina landshövdingar för att de övergår till att bli CB (fem om
            man väljer en speciallösning för Övre Norrland). Nya landshövdingar
            blir då några länsråd. Från psykologisk försvarssynpunkt är detta
            klart negativt — eftersom strävan ju bör vara att man så långt
            möjligt känner igen den fredstida ledningen i samhället. Man kan
            säga att landshövdingar blir psykologiskt särskilt viktiga i krigstid
            — då skall man inte just i mobiliseringen ta bort en fjärdedel
            av våra landshövdingar. 4. Organisatoriskt är det en mycket ologisk
            konstruktion att ha landshöv- dingar som CB, eftersom det blivit
            så tydligt att det föreligger klara kompetenskonflikter mellan
            CB-nivån och länsstyrelserna. Reaktionerna på FLU:s förslag visar
            klart detta. Länsstyrelserna är misstänksamma mot att CB skall
            få rätt att i fred påverka ens den länsövergripande planeringen.
            Dessa motsättningar finns naturligtvis inte bara när man talar
            principiellt om kompetensen för olika ledningsnivåer. Rimligen
            återkommer motsätt- ningar då och då i praktiska planeringsfrågor.
            Kör det ihop sig för mycket får man anta att regeringen måste
            gripa in och lösa frågan. Om en länsstyrelse och CB har olika
            uppfattningar om nyttjandet av en viss resurs är det alltså två
            landshövdingar som drar åt olika håll, men den ene då i rollen
            som CB och med vissa befogenheter att styra den andre (alternativt
            utan sådana befogenheter) och med en överordnad ställning bara
            i krigstid. Men i princip föreligger väl också motsättningar mellan
            civilområdets behov och länsintresset även i CB:s hemlän. Antag
            att befattningshavare vid
          </p>
          <pb facs="riksdagen-motions-pdf/data/197980/mot_197980__1983/mot_197980__1983-010.pdf"/>
          <fw xml:id="i-HH5NgmZxLSRJPEuNZxMQeg">
            Mot. 1979/80:1983 10
          </fw>
          <p xml:id="i-8j7WvB2umqERBptuRe11io">
            länsstyrelsen och civo-kansliet inte kan nå en gemensam syn på
            t. ex. utrymningsplaneringen. Det normala vore att de då tog kontakt
            med sina resp. chefer — men man har ju samma chef, fast han i
            ena fallet kallas landshövding och i det andra CB. Skall han alltså
            förhandla med sig själv? Eller skall han i dylika frågor bara
            uppträda som CB och kalla in det länsråd som skall ersätta honom
            som landshövding i krig för att låta denne föra länsstyrelsens
            talan i den aktuella planeringsfrågan? Och kan man till de andra
            länen ge trovärdighet åt tanken att CB vid planeringen kan väga
            länen objektivt mot varandra, t.ex. i fråga om fördelning av resurser
            av olika slag, när CB samtidigt är landshövding i ett av de län
            som konkurrerar med varandra om dessa resurser? Till detta kommer,
            som statskontoret påpekar i remissvaret över ledningsutredningen,
            de intressekonflikter som ligger i att totalförsvarets önskemål
            ofta utgör restriktioner för den samhällsutveckling som landshöv-
            dingarna har att företräda. Det är då mycket olämpligt att samma
            person finns på båda nivåerna. Ett åberopat skäl för att ha en
            landshövding som CB är på sitt sätt ett indirekt understrykande
            av kompetenskonflikterna. I FLU hörde jag gång på gång tanken
            att landshövdingar som CB är så bra eftersom landshövdingar ju
            är vana att tala med varandra, alltså underförstått att landshövdingarna
            som grupp skulle vara mycket misstänksamma mot en CB som är dem
            formellt överordnad. Men för en CB som är landshövding i fred
            kan de ha förtroende, för de ser honom i första hand som en yrkesbroder.
            Denna tanke vore ju helt onödig om man inte i botten hade känslan
            att det finns kompetenskonflikter mellan länsnivå och CB-nivå.
            Fanns inga sådana konflikter uppstod ju aldrig förtroendeproblemet.
            Allmänt sett måste man varna för organisationslösningar som döljer
            och sopar under mattan kompetenskonflikter, eftersom man ju då
            får en organisation som inte reellt söker lösa problemen. Jag
            har —- inte minst genom länsstyrelsernas reaktioner på förslagen
            att stärka CB:s ställning i fred — fått så påtagliga exempel på
            svårigheten att få CB-nivån reellt erkänd på länsnivå att det
            synes mig helt uppenbart att nuvarande kombination av CB och landshövding
            i en person inte kan vara funktionell. Det finns alltså en rad
            skäl för att övergå till heltidsanställda CB. MB får då en verklig
            motpart att utarbeta en gemensam grundsyn med för försvaret av
            området. CB kan också på ett verkligt sätt hinna sätta sig in
            i och driva samordningen inom de civila delarna av totalförsvaret.
            Inget län behöver då i krig avstå från sin invande landshövding.
            CB skulle bli en påtaglig person, vilket vore mycket positivt
            för hela totalförsvarstänkandet, och man skulle slippa ifrån de
            sammanblandningar av kompetensnivåer som blir en oundviklig följd
            av nuvarande system.
          </p>
          <pb facs="riksdagen-motions-pdf/data/197980/mot_197980__1983/mot_197980__1983-011.pdf"/>
          <fw xml:id="i-7WdRXZmhq4cXjLDjsN58gz">
            Mot. 1979/80:1983 11
          </fw>
          <p xml:id="i-9ShbkAcujqbe1Az2Dnh7tz">
            Däremot ligger det självklart ett värde i att en CB är väl orienterad
            om länsnivån. En tilltalande lösning vore därför att man som heltidsanställda
            CB i stor utsträckning kunde få tidigare landshövdingar, som under
            förslagsvis fyra år uppehöll CB-befattningen. CB kunde alltså
            ha högre pensionsålder än landshövdingar — då fick man ju en person
            som hade extra pondus i samarbetet med länen — eller också skulle
            man erbjuda landshövdingar att något tidigare lämna sin tjänst
            för att bli CB. Men självfallet kan också andra kvalifikationer
            vara tillräckliga för en CB, t. ex. rekrytering från centrala
            totalförsvarsmyndigheter eller bland personer med stor insikt
            om regionala samordningsproblem. Frågeställningen blir allt aktuellare
            ju mer samordningen inom totalför- svaret behöver förbättras.
            Med hänvisning till ovanstående hemställs 1. att riksdagen uttalar
            att personalminskningsmålet i antal personer från beslutet om
            den centrala ledningen kvarstår, men att de minskningar som inte
            tas ut centralt och på högre regional nivå i stället skall slå
            igenom på lägre regional och lokal nivå, 2. att riksdagen uttalar
            att kommande regeringsbeslut om sek- tionsindelning av militärområdesstaberna
            delges riksdagen innan organisationen träder i kraft, 3. att riksdagen
            uttalar att militärbefälhavarnas uppgifter med byggnadsfrågor
            inte får bli så omfattande att decentralisering till lägre regional
            och lokal nivå förhindras och att deras befattning med icke operativt
            betingade byggnadsfrågor mini- meras, 4. att riksdagen begär en
            belysning av frågan om övergång till heltidsanställda civilbefälhavare.
          </p>
          <p xml:id="i-46wbVcCxG3YzFo43MkuPUD">
            Stockholm i april 1980
          </p>
          <p xml:id="i-8e9KeaSE4Tuemu3oCKJNuz">
            HANS LINDBLAD (fp)
          </p>
          <pb facs="riksdagen-motions-pdf/data/197980/mot_197980__1983/mot_197980__1983-012.pdf"/>
          <p xml:id="i-CxY7RcSRXhScQqvc2NEpZa">
            GOTAB 64991 Stockholm 1980
          </p>
        </div>
      </div>
    </body>
  </text>
</TEI>
