<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00401">
  <teiHeader>
    <fileDesc>
      <titleStmt>
        <title>Ett tryggare Stockholm</title>
        <author corresp="i-MVzhVeKwRGmjHjHoSrReg9 i-TvPyEtuwNMQMGBtdEqsZRN">av Börje Vestlund och Meeri Wasberg (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett tryggare Stockholm</title>
          <idno type="rdwebb">H102Ju401</idno>
          <rs type="number">Ju401</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju401/text</ref>
          <ref type="dokument_url_html">http://data.riksdagen.se/dokument/H102Ju401</ref>
          <ref type="dokumentstatus_url_xml">http://data.riksdagen.se/dokumentstatus/H102Ju401</ref>
          <ref type="doc">http://data.riksdagen.se/fil/489AEF49-0840-4AB5-B123-C82AA7A78497</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TvPyEtuwNMQMGBtdEqsZRN</idno>
            <name>Meeri Wasberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FcY2cKwsCMChTmjXApniua" type="signed"/>
        <correspContext corresp="i-FcY2cKwsCMChTmjXApniua">
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-TvPyEtuwNMQMGBtdEqsZRN"/>
        </correspContext>
        <correspAction xml:id="i-Nc4k4iJMSwZ988R9zh6ZLe" type="numbering">
          <date when="2013-10-07"/>
        </correspAction>
        <correspAction xml:id="i-JRdqgRuv7NqVYKfWtzXr2b" type="submission">
          <date when="2013-10-04"/>
        </correspAction>
        <correspAction xml:id="i-RLozYeUvYqLSQEPqjbB9E1" type="transfer">
          <date when="2013-10-01"/>
        </correspAction>
        <correspAction xml:id="i-YEWyLT8NHSyGCDQu6LaGDi" type="assigned"/>
        <correspContext corresp="i-YEWyLT8NHSyGCDQu6LaGDi">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-TCUteGrcTUtBGP4n8MZhkY">
            Förslag till riksdagsbeslut
          </head>
          <list style="ol">
            <item xml:id="i-XrQXyCErzmgiZaptJaehC">
              Riksdagen tillkännager för regeringen som sin mening vad som
              anförs i motionen om fler synliga poliser och lokala poliskontor.
            </item>
            <item xml:id="i-8pj5L6DVcZTuR7bHxsUhLy">
              Riksdagen tillkännager för regeringen som sin mening vad som
              anförs i motionen om insatser mot ungdomsbrottsligheten.
            </item>
            <item xml:id="i-Y9tqeejkvQNJsKJJ2QVgG9">
              Riksdagen tillkännager för regeringen som sin mening vad som
              anförs i motionen om att stimulera kommuners och föreningars engagemang
              för att öka tryggheten i lokalsamhället.
            </item>
            <item xml:id="i-MmqbvhA7GFGqmbAHsdaxyd">
              Riksdagen tillkännager för regeringen som sin mening vad som
              anförs i motionen om behovet av att investera i miljonprogramsområdena.
              1
            </item>
          </list>
          <p xml:id="i-HKiGFui14n8Z3biFjC9nAY">
            1 Yrkande 4 hänvisat till CU.
          </p>
        </div>
        <div type="motContent">
          <head xml:id="i-WiGws8UZyaR9BABbzYHSWg" type="h1">
            Motivering
          </head>
          <p xml:id="i-KvPUnXiDC6MtiZWFEPMZv8">
            Stockholm är en av världens vackraste städer, men för att även
            vara en plats där människor vill rota sig och låta sina barn växa
            upp behöver Stockholm bli en trygg storstad. Att känna sig säker
            där man bor och på väg till eller från hemmet borde vara en självklarhet.
          </p>
          <p xml:id="i-WkZMNoWMFBdnchhHS2mFPv">
            Dessvärre upplever många en oro för att utsättas för brott. Flera
            av Stockholms invånare uppger att de oroar sig i bostadsområdet
            efter mörkrets inbrott och över att någon närstående ska utsättas
            för brott. Det har också visat sig vara stora skillnader mellan
            olika grupper och var man bor. Långt färre människor som bor i
            hyresrätt än som bor i villa anser att de kan lita på människorna
            i det egna bostadsområdet.
          </p>
          <p xml:id="i-3Ad6jJNXLiT42ysmzK3Q7j">
            Bland äldre människor är det vanligt att känna otrygghet och
            på grund av det välja att inte gå ut. Nästan hälften av kvinnorna
            som är 65 år eller äldre känner sådan rädsla medan bara var femte
            man i samma ålder har motsvarande känsla. Av de kvinnor som bor
            i hyresrätt är det mer än hälften som avstår från att gå ut till
            följd av otrygghet. Att också unga ofta upplever en otrygghet
            på kvällar och helger är inte acceptabelt.
          </p>
          <p xml:id="i-Rc5HxAnfnfNXeKgkZaieZ5">
            Vi socialdemokrater vill ha ett tryggt och säkert Stockholm.
            Oroligheter i förorterna är ett tecken på att samhällets stöd
            och polisens prioriteringar och organisation inte fungerar tillfredsställande.
            Att förhindra brottslighet, oavsett hur den ser ut, vilket ursprung
            den har eller vilka former den tar bör prioriteras.
          </p>
          <p xml:id="i-FHzr8shkZJgooy33PJLP2S">
            Polisen och rättsväsendet måste kunna leva upp till att snabbt
            göra insatser där människor känner otrygghet. Målet är tydligt
            – färre brott ska begås och fler brott klaras upp. Fler och synliga
            poliser är en central del för att skapa trygghet. Därför är det
            viktigt att resurserna går dit där behoven är störst. Det behövs
            fler lokala poliskontor för att göra polisen mer synlig i lokalsamhällena.
          </p>
          <p xml:id="i-5168oXpFej9CJ1c8VdVXng">
            För att minska ungdomsbrottsligheten är det avgörande att samhället
            kan erbjuda tydliga alternativa livsvägar, och i detta arbete
            har skolan, föreningslivet och idrottsrörelsen en central roll.
            Kampen mot ungdomsbrottslighet borde därför stå högre på den politiska
            dagordningen. Nyrekryteringen till ungdomsgäng måste vara en prioriterad
            fråga. Unga lagöverträdare ska mötas av tidiga och tydliga reaktioner
            från vuxenvärlden samtidigt som tidiga stödinsatser måste till.
          </p>
          <p xml:id="i-XQeNuwtGpLifBYnUHUnPEm">
            För att öka tryggheten i bostadsområden och förortskommuner behövs
            det fler aktiva föräldrar och föreningar som deltar i nattvandringar.
            Det behövs också insatser från kommunerna i form av fältassistenter
            som rör sig bland ungdomar, som på ett tidigt stadium kan upptäcka
            exempelvis gängbildningar. Kommunerna behöver öka sitt ansvar
            för att skapa mötesplatser och ge möjlighet till fritidsverksamhet
            i form av traditionella fritidsgårdar så att ungdomar känner att
            de har någonstans att vara, i närheten av det egna bostadsområdet,
            på kvällar och helger. Ett bra föreningsliv som riktar sig till
            ungdomar inom olika områden, till exempel idrott, främjar den
            sociala samvaron under ordnade former. Det behövs verksamheter
            som är tillgängliga när ungdomarna mest behöver dem.
          </p>
          <p xml:id="i-6mSjjDFP2dVarHDnNS7xNs">
            Tillsammans med fler trygghetsvärdar i city och på de mest trafikerade
            tunnelbane- och pendeltågsstationerna på kvällar och helger skulle
            detta bidra till ökad trygghet. Erfarenheterna från Fryshuset
            och från andra kommuner visar tydligt att en hög vuxennärvaro
            på bussar, tunnelbanor och pendeltåg på kvällar och helger ökar
            tryggheten. Samhället behöver därför stimulera kommuner och föreningar
            att delta och göra mer för att öka tryggheten i lokalsamhället.
          </p>
          <p xml:id="i-CdV35PN9JcLYmUnM8tvQ7w">
            För att känna trygghet i sitt närområde krävs även insatser i
            den fysiska miljön. Många bostadsområden brister i trygghetsskapande
            planering, inte minst bostäder som uppfördes genom det så kallade
            miljonprogrammet. Mörka parker och gångtunnlar är exempel på platser
            som gör att människor känner rädsla och upplever otrygghet. Det
            behövs investeringar i miljonprogrammen för att göra vardagen
            tryggare genom att bland annat bygga bort otrygga platser, vidta
            åtgärder mot skadegörelse och skapa bättre belysning av gator
            och gångvägar, joggingspår och grönområden.
          </p>
        </div>
        <div type="motSignatures">
          <list>
            <item xml:id="i-Cu6zyZEcJUcn3uYXfqVwL">
              Börje Vestlund (S)
            </item>
            <item xml:id="i-583tkcJ9W8dQycZgb1iGvR">
              Meeri Wasberg (S)
            </item>
          </list>
        </div>
      </div>
    </body>
  </text>
</TEI>
