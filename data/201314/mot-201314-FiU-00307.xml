<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-FiU-00307">
  <teiHeader>
    <fileDesc>
      <titleStmt>
        <title>Nya välfärdsmodeller</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nya välfärdsmodeller</title>
          <idno type="rdwebb">H102Fi307</idno>
          <rs type="number">Fi307</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H102Fi307/text</ref>
          <ref type="dokument_url_html">http://data.riksdagen.se/dokument/H102Fi307</ref>
          <ref type="dokumentstatus_url_xml">http://data.riksdagen.se/dokumentstatus/H102Fi307</ref>
          <ref type="doc">http://data.riksdagen.se/fil/0B58A939-7662-4450-B872-47E11B171DCA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AcsufhNfmdSVAcX6KoR3tY" type="signed"/>
        <correspContext corresp="i-AcsufhNfmdSVAcX6KoR3tY">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-XSuWURvcJRjSbVSYUBBuD2"/>
        </correspContext>
        <correspAction xml:id="i-YXy3YWtU9ArqHoTVgHFS5E" type="numbering">
          <date when="2013-10-08"/>
        </correspAction>
        <correspAction xml:id="i-SdFc1DmKpdC9457ex57pf2" type="submission">
          <date when="2013-10-04"/>
        </correspAction>
        <correspAction xml:id="i-EZsK3teJ4UkWsAcLnxtqJy" type="transfer">
          <date when="2013-10-03"/>
        </correspAction>
        <correspAction xml:id="i-7ukJdfJfLjLA7jksQ9g8kd" type="assigned"/>
        <correspContext corresp="i-7ukJdfJfLjLA7jksQ9g8kd">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-MvQMZB5s2dXhXf55uZRybT">
            Förslag till riksdagsbeslut
          </head>
          <list style="ol">
            <item xml:id="i-ASbkNzxGvieoKEPET1BePm">
              Riksdagen tillkännager för regeringen som sin mening vad som
              anförs i motionen om att låta utreda och ta fram förslag på alternativa
              koncept för att bedriva välfärdsverksamhet inom ramen för offentlig
              regi, utöver de i motionen nämnda, med fokus på kvalitet, inflytande
              för anställda och/eller aktiv medverkan från den idéburna sektorn.
            </item>
            <item xml:id="i-WknDGo5v7oK27nuJt2ApSd">
              Riksdagen tillkännager för regeringen som sin mening vad som
              anförs i motionen om att sprida kännedom om arbetssätt och goda
              exempel och erbjuda de kommuner och landsting som vill delta lämpligt
              stöd samt ta initiativ till och uppmuntra pilotverksamheter inom
              olika verksamhetsområden inom vård, skola och omsorg.
            </item>
            <item xml:id="i-JHFAY34cGCKkzgC7aN7A8R">
              Riksdagen tillkännager för regeringen som sin mening vad som
              anförs i motionen om att låta följa upp och utvärdera effekterna
              av de projekt som genomförs i kommuner och landsting, om exempelvis
              kvalitet, arbetsvillkor och arbetsmiljö samt kostnadseffektivitet.
            </item>
            <item xml:id="i-28p3pMcLLngpwR8Tr5kgY9">
              Riksdagen tillkännager för regeringen som sin mening vad som
              anförs i motionen om att staten efter utvärdering av projekten
              bör erbjuda fortsatt stöd till kommuner och landsting, enligt
              ovan, för att sprida och permanenta de metoder som visat sig framgångsrika.
            </item>
          </list>
        </div>
        <div type="motContent">
          <head xml:id="i-HAg5uszTKv6KD4zL2pq8jo" type="h1">
            Bakgrund
          </head>
          <p xml:id="i-SKJFKbEa3KBLeSTWKYNjQp">
            Ett genomgripande systemskifte har ägt rum i Sverige under de
            senaste 20 åren. Offentligt finansierade välfärdstjänster har
            konkurrensutsatts och privatiserats i allt högre grad.
          </p>
          <p xml:id="i-SkYKk2G6AifGq1k8oLYZFM">
            Denna konkurrenslinje motiverades med att den skulle ge höjd
            kvalitet, ökad effektivitet och minskade kostnader, och en mångfald
            av utförare och alternativa verksamheter.
          </p>
          <p xml:id="i-CNg4zbcGdBMqMpFK1UbQcp">
            Erfarenheter och forskning pekar dock på att förhoppningarna
            om en mer kostnadseffektiv välfärdssektor med en mångfald av aktörer
            inte har infriats. Resultaten har många gånger istället blivit
            mindre jämlika tjänster och sämre kvalitet. Reformerna har ofta
            resulterat i ökade kostnader till följd av olika marknadsmisslyckanden.
            Dessutom har arbetsvillkor och löner för de anställda ofta försämrats.
            Stora, vinstdrivande koncerner har i långt högre utsträckning
            än en mångfald av små personal- eller brukarkooperativ tagit hem
            uppdragen. En brett upplagd studie av Studieförbundet Näringsliv
            och Samhälle (SNS) sammanställer kunskapen om vad förändringarna
            lett till. Den viktigaste slutsatsen i rapporten Konkurrensens
            konsekvenser – Vad händer med svensk välfärd? från 2011 är att
            det råder en anmärkningsvärd brist på kunskap om effekterna av
            konkurrens i den svenska välfärdssektorn. Forskarna finner inga
            belägg för att konkurrensutsättningen och privatiseringen av offentlig
            sektor medfört de stora kvalitets- och effektivitetsvinster dess
            tillskyndare hoppades på. Ändå har den tillåtits fortsätta i rasande
            fart.
          </p>
          <p xml:id="i-M2i1HmRkSB1AuXB9MZnRTZ">
            Kommersialiseringen har även inneburit minskad demokratisk insyn
            i och politiskt inflytande över centrala välfärdsområden, när
            drift och huvudmannaskap har lämnats över till utomstående aktörer.
            Affärsangelägenheter hos privata leverantörer har tillåtits gå
            före medborgarintresset och politiska ambitioner och visioner.
          </p>
          <p xml:id="i-M7eyz6xFz4gUJCccdaeEwW">
            Opinionsundersökningar pekar på att en majoritet av medborgarna
            vill se en välfärd utan vinstintressen, liksom att det finns en
            bred opinion mot privatiserad välfärd överlag. Samtidigt visar
            undersökningar, till exempel från tankesmedjan Sektor3, att många
            människor däremot ser positivt på att icke vinstdrivande aktörer
            bedriver välfärd, vid sidan om det offentliga.
          </p>
          <p xml:id="i-GxR2EQiZribpk2TRPYgFnW">
            Det behövs alternativ till dagens marknadslösningar där medborgare
            reduceras till kunder. Vård, skola och omsorg ska ses som gemensamma
            angelägenheter och medborgerliga rättigheter. Vi vill att människors
            delaktighet och egenmakt i välfärden ska stärkas genom decentralisering
            och ökat brukarinflytande. Vi vill även se ökat inflytande för
            personalen och att den idéburna sektorn stärks i rollen som viktig
            aktör inom välfärdsutvecklingen. På så sätt kan en verklig mångfald
            av alternativ till innehåll och utformning av olika välfärdstjänster
            göras möjlig.
          </p>
          <head xml:id="i-U4DrTJwuhfWsA6azCxyxzY" type="h1">
            Alternativa välfärdsmodeller i Sverige
          </head>
          <p xml:id="i-XrrzdmLQ8xxPDZxikXvE3y">
            Det finns flera alternativa koncept som bygger på arbetstagarinflytande
            eller idéburen drift. Ett exempel är Intraprenad, vilket innebär
            att en enhet i offentlig regi ges mer ansvar för såväl själva
            verksamheten som ekonomi och personalfrågor. Ofta initieras intraprenaden
            av de anställda på arbetsplatsen varför modellen har ett tydigt
            bottom-up-perspektiv och kan liknas vid personalkooperativ. Inom
            äldreomsorgen finns goda exempel på intraprenader i till exempel
            Eksjö och Umeå.
          </p>
          <p xml:id="i-FPKsaXwoxqDe1g6iqNJXjg">
            Ännu ett exempel är Idéburet offentligt partnerskap . Detta kan
            ses som något mitt emellan föreningsbidrag och marknadslösningar.
            Istället för en affärsrelation med en idéburen aktör kan de offentliga
            aktörerna och huvudmännen vända sig direkt till valfria icke vinstdrivande
            aktörer och ingå kontrakt om samverkan med ekonomisk ersättning.
            Idag förekommer sådana partnerskap exempelvis i Västerås, i samverkan
            med Stadsmissionen, och i Region Skåne, som bland andra samverkar
            med Röda Korset.
          </p>
          <head xml:id="i-PMMRDL7joHPTi7fwZhNNzP" type="h1">
            Kvalitetskommuneprogrammet i Norge
          </head>
          <p xml:id="i-LkpfUAMcZPfEyjSPntp3HE">
            I Norge har många kommuner, med stöd av tidigare regeringar,
            valt en annan väg än reservations- och reflektionslös övertro
            på konkurrens och privatisering. Mellan 2007 och 2010 valde ungefär
            en tredjedel av landets kommuner, ungefär lika många med höger-
            som vänstermajoritet, att delta i det så kallade Kvalitetskommuneprogrammet
            . Projektet syftade till ökad kvalitet och minskad sjukfrånvaro
            inom bland annat barnomsorg, skola och äldreomsorg. Verktygen
            var decentralisering och medbestämmande för de anställda, och
            i vissa fall även brukare. Konceptet byggde på att de olika kommunala
            verksamheterna organiserade sina egna lokala delprojekt genom
            trepartssamarbete mellan politiker, tjänstemän och de anställda.
            På nationell nivå fanns ett sekretariat under den norska motsvarigheten
            till Sveriges Kommuner och Landsting. Projektledare startade verksamhet
            i de olika kommunerna i omgångar. Kommunerna delades in i nätverk
            och erbjöds centrala nätverksträffar och stöd via telefon och
            e-post.
          </p>
          <p xml:id="i-5wq4fVtuHxCHFrLsQiSxEU">
            Den dåvarande ansvariga ministern, den norska centerledaren och
            kommunministern Åslaug Haga, såg risken att konkurrensutsättning
            leder till mer byråkrati och sämre tjänster. För att få fullgod
            privatiserad service måste avtalen med externa leverantörer vara
            extremt detaljerade och uttömmande för att inte skapa kryphål,
            där vinstmarginalen kommer från minskad service. Kommunal byråkrati
            ersätts av upphandlingsbyråkrati. Projektet motiverades också
            med de fördelar det ger att utveckla den egna personalens kompetens
            i stället för att köpa in extern kompetens. Om verksamhet konkurrensutsätts
            riskerar kommunerna att förlora kvalificerade medarbetare, vilket
            inte bara går ut över kvaliteten utan också kan bli dyrt i längden.
          </p>
          <p xml:id="i-P2YK5bMSvTUhz6QVqKJBgN">
            Programmet har utvärderats av tre olika norska forskningsinstitut.
            Resultaten har visat sig vara goda. Många kommuner har uppnått
            en förbättrad kvalitet, och tydligast resultat ses i de kommuner
            som har deltagit längst och där de anställda har fått stort inflytande.
            Vidare har sjukfrånvaron stabiliserats i kvalitetskommunerna medan
            den tvärtom har stigit i övriga kommuner liksom i det norska samhället
            i stort.
          </p>
          <p xml:id="i-R9hr7GUbBGmbKsp4mCP9rQ">
            Exemplen på vad man åstadkommit genom att ta tillvara goda idéer
            från dem som arbetar i skolor, äldrevård och andra kommunala verksamheter,
            övriga medborgare, kommuntjänstemän och politiker, är många och
            varierande. Totalt genomfördes 347 projekt inom fyra verksamhetsområden:
            förskola, skola, vård och omsorg. Bredden var stor i projekten,
            både till innehåll och till omfattning.
          </p>
          <p xml:id="i-TL43tBArkdGfEM7t9dfXnw">
            Mer än två tredjedelar av de kommuner som deltog har konkreta
            planer på att vidareföra arbetsmetodiken och samarbetsformerna.
          </p>
          <p xml:id="i-KYuPRejjj9icCkvp1eDQsr">
            Det norska Kommunal- och regionaldepartementet har tillsammans
            med arbetsgivare och flera fackförbund gått vidare med ett nytt
            program för perioden 2011–2015, som bygger på Kvalitetskommuneprogrammet,
            men med annan inriktning.
          </p>
          <p xml:id="i-M8EyQ8Bd7ZRSZsyz8SyjRC">
            Det norska Kvalitetskommuneprogrammet skulle kunna ses som inledningen
            på en ny nordisk modell, som varken är toppstyrd av offentliga
            byråkrater eller näringslivets managementkonsulter, utan bygger
            på ett bottom-up-perspektiv.
          </p>
          <p xml:id="i-XQNouNNzfYBMdTaCPW9Ben">
            Konkurrensutsättning bygger på att de som arbetar med välfärdstjänster
            ska sporras att göra ett bättre arbete genom konkurrens istället
            för samarbete. Kvalitetskommunekonceptet däremot präglas av helt
            andra värderingar: tro på de anställdas kompetens och kreativitet,
            en tillit till att de vill och kan föra verksamheten framåt. Samarbete,
            arbetsplatsdemokrati och underifrånstyrning kan leda långt även
            i vårt land.
          </p>
          <head xml:id="i-DAhPfgymdgXXmKDCwexdrL" type="h1">
            Slutsats
          </head>
          <p xml:id="i-XXnergFG9EXzU6GytRUKF9">
            Intraprenad, idéburet offentligt partnerskap och norska kvalitetskommuner,
            är modeller som visat sig fungera att sjösätta i praktiken och
            där goda resultat redan har uppnåtts i flera fall. Det är angeläget
            att sprida och uppmuntra sådana goda exempel. Det är också viktigt
            att utreda och undersöka ytterligare arbetssätt och organisationsformer,
            inklusive sådana som redan fungerar i Sverige och omvärlden som
            syftar till ökad kvalitet och demokrati i välfärden. Staten bör
            ta initiativ till en sådan utredning i samarbete med Sveriges
            Kommuner och Landsting (SKL). Detta bör riksdagen tillkännage
            för regeringen som sin mening.
          </p>
          <p xml:id="i-NmT2kzmWftf4dPskttAYMM">
            Insatsen från statligt håll skulle sedan kunna bestå i att i
            samarbete med SKL sprida kännedom om arbetssätt och goda exempel
            och erbjuda de kommuner och landsting som vill delta, mötesplatser
            i form av exempelvis konferenser och nätverk, samt ta initiativ
            till och uppmuntra pilotprojekt. Detta bör riksdagen tillkännage
            för regeringen som sin mening.
          </p>
          <p xml:id="i-NUzsYdmmpmxvSjcTvhVxRV">
            Effekterna av de projekt som genomförs i kommuner och landsting,
            avseende exempelvis kvalitet, arbetsvillkor och arbetsmiljö samt
            kostnadseffektivitet, bör följas upp och utvärderas efter en lämplig
            prövotid. Detta bör riksdagen tillkännage för regeringen som sin
            mening.
          </p>
          <p xml:id="i-7wZbA4vzyaLYh4RmpyZx5p">
            Efter utvärdering av projekten bör staten erbjuda fortsatt stöd
            till kommuner och landsting, enligt ovan, för att sprida och permanenta
            de metoder som visat sig framgångsrika. Detta bör riksdagen tillkännage
            för regeringen som sin mening.
          </p>
        </div>
        <div type="motSignatures">
          <list>
            <item xml:id="i-HzZEKwrS9SwjbiuTfkVhAv">
              Annika Lillemets (MP)
            </item>
            <item xml:id="i-J18GvscjCdL3uGodgpfqwY">
              Valter Mutt (MP)
            </item>
            <item xml:id="i-XQhKigRn9qpoVA2BrX7wi7">
              Tina Ehn (MP)
            </item>
            <item xml:id="i-3EFaacnYwPHutuwJB742Gw">
              Stina Bergström (MP)
            </item>
          </list>
        </div>
      </div>
    </body>
  </text>
</TEI>
