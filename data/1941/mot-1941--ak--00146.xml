<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__ak__146/mot_1941__ak__146-001.pdf"/>
      <div type="motHeader" xml:id="i-9uBGVbzvNeyggC4pfWvHkP">
        <div type="motTitle" xml:id="i-MDtu3n3EnuJLNgMm9AviYA"/>
        <div type="motSubmissionInfo" xml:id="i-5hg1TDFRedvU19ukLWdXg4"/>
      </div>
      <div type="motBody" xml:id="i-4QWbaUtGVW2RSpqFqTdofv">
        <div xml:id="i-PCK8SB2w2yJP5tPwT7TEpV">
          <p xml:id="i-xb6FoR536iVpAEwp1Um6G">
            8 Motioner 1 Andra kammaren, Nr 146.
          </p>
          <p xml:id="i-3GjnrJB4KEhK6n7DDwiBmY">
            Nr 146.
          </p>
          <p xml:id="i-5iYwgsXkREWAt8f1BA1qiy">
            Av herr Janson i Frändesta m. fl., om utredning rörande viss
            ändring i gällande vanhävdslagstiftning.
          </p>
          <p xml:id="i-KnFTRGT3nwxPLgtcyxZw51">
            I nuvarande ekonomiska läge bedrives på alla näringslivets områden
            ett inten- sivt arbete för att höja avkastningen av våra produktiva
            resurser. TI det all- männas intresse ha ej endast många fått
            underkasta sig långvarig militärtjänst utan enskilda personer
            ha även fått tåla ingrepp i sin rätt att förfoga över sin egendom,
            t. ex. genom att militär personal rekvirerat denna under längre
            eller kortare tid. Vårt folk har i allmänhet funnit det vara sin
            naturliga plikt att göra vad på dem ankommer för att förbättra
            vår ekonomiska och militära beredskap. I denna situation har det
            väckt uppmärksamhet, att vissa jordbruksenheter ej brukas med
            rimlig omsorg med följd, att jorden vanhävdas. Visserligen torde
            följderna av vanhävd på ett ringa antal brukningsenheter ej ha
            någon större betydelse för vår folkförsörjning, men förhållandet
            måste anses vara ett uttryck för bristande samhällslojalitet från
            ägarens sida. Vad vi i främsta rummet reagera emot är sådana jordägares
            i handling ådagalagda uppfattning, att äganderätt ej skulle vara
            oupplösligt förbunden med ansvar och förpliktelse. Där utpräglade
            missförhållanden av antydd art föreligga, måste det anses be-
            rättigat, att ägarens rättighet att fritt råda över sin egendom
            för viss tid eller på visst sätt inskränkes. Det kan påpekas,
            att detta redan vid ett tillfälle skett genom att en ägare av
            jordbruksfastighet på grund av konstaterad vanskötsel av sin gård
            blivit med stöd av allmänna förfogandelagen ålagd utarrendera
            denna. Emellertid synes den allmänna förfogandelagen ej vara lämpad
            att lösa alla svårigheter som uppkomma i samband med ett offentligt
            ingripande mot vanhävd. Som bekant ha våra allmänna domstolar
            möjlighet att fråntaga en person rätten att råda över sin egendom
            genom att förklara honom omyndig. Detta kan bl. a. ske, om han
            »genom slöseri eller genom grov vanvård av sin egendom eller eljest
            genom otillbörligt förfarande i avseende å egendomen äventyrar
            sin eller sin familjs välfärd&gt;. Man har sålunda funnit det berättigat
            att under lagligen fastställda former och förutsättningar företaga
            ett synnerligen djupt ingrepp i de med äganderätt förknippade
            befogenheterna på grund av hänsyn till en enskild persons eller
            dennes familjs intressen. Det kan då knappast anses obe- rättigat,
            att en person, som på grovt sätt vanvårdar sin jordbruksfastighet,
            får finna sig i att hans rätt att råda över denna fastighets brukningsrätt
            inskränkes så, som anses behövligt för tillvaratagande av det
            allmännas och folkförsörj- ningens intresse. I detta sammanhang
            har det diskuterats, huruvida en utvidgning av vanhävds- lagens
            tillämplighet skulle vara ett tjänligt medel för att hindra dylik
            vanvård av eu jordbruksfastighet i enskild ägo. Det kan emellertid
            ställas i tvivelsmål,
          </p>
          <pb facs="riksdagen-motions-pdf/data/1941/mot_1941__ak__146/mot_1941__ak__146-002.pdf"/>
          <p xml:id="i-NZR6bUFsLT4zUp1nAs98Wj">
            Motioner i Andra kammaren, Nr 146. 9
          </p>
          <p xml:id="i-4w9Y41C5aBNrZPwmr3CTWm">
            huruvida vanhävdslagens bestämmelser i sin helhet skulle vara
            lämpliga i sådant fall. Ett ofrånkomligt krav vid ingrepp för
            att stävja existerande vanhävd av jordbruksfastighet måste nämligen
            vara, att jordägaren bibehålles vid sin rätt att välja den driftsform
            som kan vara den mest ekonomiska eller ändamålsenliga. Det bör
            stå jordägaren fritt att välja t. ex. mellan extensiv och intensiv
            drift, eller, med hänsyn till jordens beskaffenhet och belägenhet,
            mellan egentligt jord- bruk, betesbruk och skogsbruk, samt att
            i stort rationalisera sin egendom eller arrondera de särskilda
            åkerfälten för att göra dem mera lämpade för maskinell drift;
            allt detta såvida folkförsörjningen gagnas, eller åtminstone icke
            skadas av dessa förändringar. En förskjutning av prisläget på
            fastighetens produkter, tillkomsten av nya hrukningsmetoder, en
            ändring i tillgången på arbetskraft inom orten eller en avsevärd
            förändring i fastighetens ekonomiska lämplighet för den hittillsvarande
            driften. kunna nödvändiggöra driftsekonomiskt betingade ändringar
            i fastig- hetens utnyttjande. TI vissa fall torde vanhävdslagens
            synnerligen rigorösa bestämmelser utgöra ett oöverstigligt hinder
            för dispositionsändringar på ovan antydda grunder. Såsom exempel
            på vanhävdslagens klavbindande verkningar kan nämnas, att det
            i vårt lands skogsbygder, och särskilt inom de gamla bruksdistrikten,
            finnes många åkertegar, som brutits och odlats under helt andra
            förhållanden än dem som nu gälla. Här kan det vara en naturlig
            rationaliseringsåtgärd att med skog plantera igen eller till betesmark
            utlägga de spridda smååkerlapparna inne i skogen och i stället
            genom täckdikning och andra grundförbättringar utvinna ökade skördar
            från ekonomiskt mera lönande brukningsdelar. Genom en sådan rationalisering
            av driften kan ofta påräknas, att avkastningen från jordbruket
            blir större än vad som annars skulle vara fallet. Det kan i vissa
            fall bliva nödvändigt att helt nedlägga jordbruk, som på grund
            av svag jord eller dålig belägenhet å småöar i skärgård eller
            djupt inne i skogar med dåliga vägförbindelser icke kunna brukas
            utan påtaglig ekonomisk förlust. Sådana ekonomiskt motiverade
            omdispositioner böra icke vid en lagändring få betraktas såsom
            vanhävd eller vanvård av fastigheten. På grund av ovan antydda
            skäl kunna vi ej ansluta oss till den tanken, att en utvidgning
            av vanhävdslagens tillämpningsområde — i lagens nuvarande utform-
            ning — vore tillrådlig. Lagens bestämmelser äro konstruerade med
            ett helt annat mål för ögonen under en tid, då problemen voro
            andra än nu. Skulle vanhävdslagen i oförändrat skick göras undantagslöst
            tillämplig på all jord, skulle detta kunna inverka hindrande och
            försvårande på driftens raticnella anpassning efter de snabbt
            skiftande kraven på jordbrukets produktion. Genom att anföra dessa
            betänkligheter mot vanhävdslagens användbarhet för ifrågavarande
            fall vilja vi dock — som inledningsvis framhållits — ingalunda
            ställa oss på den ståndpunkten, att de som grovt vanvårda sina
            jordbruks- fastigheter i fortsättningen skola tillåtas att obehindrat
            fortsätta därmed. Antalet av sådana personer torde emellertid
            vara obetydligt och vanvården av deras jordbruk medför endast
            små försörjningspolitiska konsekvenser. Däre-
          </p>
          <pb facs="riksdagen-motions-pdf/data/1941/mot_1941__ak__146/mot_1941__ak__146-003.pdf"/>
          <p xml:id="i-12Cjvb2iTNLeUYCKpiGs39">
            10 Motioner i Andra kammaren, Nr 146.
          </p>
          <p xml:id="i-5ayJqPNhmRz224Wib2U4dC">
            mot äro sannolikt de psykologiska följderna av deras handlingssätt
            relativt mera skadliga, åtminstone i nuvarande läge. På grund
            av den i och för sig ringa betydelsen av dessa missförhållanden
            bör den erforderliga apparaten för att hindra sådan vanvård konstrueras
            så enkelt som möjligt. Å andra sidan måste garantier finnas för
            att de nytillkomna be- fogenheterna ej användas på ett för rättssäkerheten
            menligt sätt. Vi vilja för vår del föreslå, att det tillvägagångssätt
            i huvudsak kommer till användning, som finnes angivet i 4—14 $$
            lagen den 27 juni 1927 angående upp- sikt av vissa jordbruk, i
            den mån dessa bestämmelser avse förhållanden, där enskild person
            är ägare av fastigheten. Denna lag är i sin nuvarande utform-
            ning endast tillämplig på utarrenderad, i enskild ägo varande
            jord (samt givet- vis s. k. bolagsjord) om ägaren varken är mantalskriven
            på fastigheten eller på fastighet som är i sambruk med denna eller
            om ägaren besitter fastigheten huvud- sakligen i ändamål att därav
            bereda sig inkomst annorledes än genom jordbruket. På grund av
            att åtgärderna böra kunna vidtagas mot varje jordägare, måste
            de i ovannämnda paragrafer av vanhävdslagen stadgade ingreppsmöjligheterna
            kompletteras. Såsom första åtgärd skulle kunna tänkas, att vederbörande
            ägare vid vite ålades att utföra vissa förbättringsarbeten på
            egendomen eller förpliktades att av egendomens resurser utgöra
            vissa prestanda. För den händelse ägaren kan visa, att han på
            grund av bristande ekonomiska resurser, otillräcklig kunskap om
            jordbruksskötsel, fysisk oförmåga eller andra dylika omständigheter
            är ur stånd såväl att själv bruka som låta fastigheten brukas
            under hans ledning på önskvärt sätt, må egendomen efter domstols
            förordnande genom vederbörande jordbrukskommission utarrenderas
            till lämplig brukare. Skulle utarrendering av fastigheten i vissa
            fall vara en mindre effektiv form, t. ex. på grund av ägarens
            ovillighet att för sin del bidraga med nödig hjälp för driftens
            förbättring, må egendomen på av domstolen fastställd tid sättas
            under tvångsförvaltning. På grund av vad vi ovan anfört få vi
            hemställa,
          </p>
          <p xml:id="i-UXBmfpPpfmMKkZoUfkbLkF">
            att riksdagen måtte besluta att i skrivelse till Kungl. Maj:t
            hemställa om skyndsam utredning i syfte att få förslag till lag-
            stiftning av här ovan antytt innehåll, att tillämpas, där ägare
            av Jordbruksfastighet grovt vanvårdar densamma.
          </p>
          <p xml:id="i-RsfqZirHnpw3BouYgrkxhx">
            Stockholm den 23 januari 1941.
          </p>
          <p xml:id="i-2fYDinhX7BzjgmV2yuVUZW">
            Stig Janson i Frändesta.
          </p>
          <p xml:id="i-Chofpmgi1uQK5cpoxZ4VUV">
            Gösta Liedberg. Gunnar Persson. Karl Magnusson i Skövde.
          </p>
        </div>
      </div>
    </body>
  </text>
</TEI>
