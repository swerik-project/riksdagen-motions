<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00358">
  <teiHeader>
    <fileDesc>
      <titleStmt>
        <title>Sjukvårdens utveckling</title>
        <author corresp="i-GuqTA1ryPxMT4VhaTEcYK3">av Anne Marie Brodén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sjukvårdens utveckling</title>
          <idno type="rdwebb">GU02So358</idno>
          <rs type="number">So358</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So358/text</ref>
          <ref type="dokument_url_html">http://data.riksdagen.se/dokument/GU02So358</ref>
          <ref type="dokumentstatus_url_xml">http://data.riksdagen.se/dokumentstatus/GU02So358</ref>
          <ref type="doc">http://data.riksdagen.se/fil/B821EAB6-145C-4131-9CB9-F8918389E55D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-51Eu7L6UrTqAtMrL68gQP2" type="signed"/>
        <correspContext corresp="i-51Eu7L6UrTqAtMrL68gQP2">
          <note type="signatory" corresp="i-GuqTA1ryPxMT4VhaTEcYK3"/>
        </correspContext>
        <correspAction xml:id="i-HzzFuoxYe4uomKVu1yXnwC" type="referral">
          <date when="2006-11-07"/>
        </correspAction>
        <correspAction xml:id="i-UZK958iEoZyjx81aYEZTDZ" type="dismissal">
          <date when="2006-11-07"/>
        </correspAction>
        <correspAction xml:id="i-X43gS5uiVkGH8UcdxbMrpG" type="numbering">
          <date when="2006-11-01"/>
        </correspAction>
        <correspAction xml:id="i-KwNPeE11SRjVbvDmbfiBpH" type="submission">
          <date when="2006-10-31"/>
        </correspAction>
        <correspAction xml:id="i-H9NTSEnoTxx3uq6Pcwr5wC" type="transfer">
          <date when="2006-10-30"/>
        </correspAction>
        <correspAction xml:id="i-WhFgn9kLHPafz1WrXNZDkm" type="assigned"/>
        <correspContext corresp="i-WhFgn9kLHPafz1WrXNZDkm">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8wRWcjESX11txK7gHsmwHU">
            Förslag till riksdagsbeslut
          </head>
          <p xml:id="i-HBBcSFwS2kU36yd68zasUV">
            Riksdagen tillkännager för regeringen som sin mening vad i motionen
            anförs om sjukvårdens utveckling och behov av förbättringar.
          </p>
        </div>
        <div type="motContent">
          <head xml:id="i-R4jEYFRBLtZAfGfodcD83h" type="h1">
            Sjukvårdens utveckling
          </head>
          <head xml:id="i-HZ4KUdz6mV2rVGRdeSFcpw" type="h1">
            Motivering
          </head>
          <p xml:id="i-2sKAN2JpUxDp9sAjHSkhTQ">
            Även om de flesta har glädjen att leva friska och med hälsan
            i behåll infinner sig för alla människor tider i livet då vi är
            i behov av en väl fungerande sjukvård. För vissa gäller detta
            mer än för andra. Alla är vi emellertid beroende av att vården
            finns där, liksom att den kännetecknas av både trygghet och kvalitet.
            Hälso- och sjukvården utgör med detta en del av den svenska välfärdens
            kärna.
          </p>
          <p xml:id="i-YGqCXe1CmHyHs3DZqAJc4X">
            Svensk sjukvård är i många stycken imponerande. Där finns kunnig
            och engagerad personal, liksom hög standard när det gäller medicin
            och teknik. Där utförs dagligen stordåd för människors liv och
            hälsa. Ändå finns mycket kvar att göra. I dag upplever vi hur
            hälso- och sjukvården många gånger misslyckas i sitt trygghetsuppdrag.
            Trots goda förutsättningar tvingas människor vänta länge på operation
            eller behandling.
          </p>
          <p xml:id="i-8HtBLChVc1jFL18WD2cUg8">
            Det är svårt att komma i kontakt med vården för något så enkelt
            som att boka en tid eller konsultera en läkare. Personalen inom
            vården upplever därtill ofta att de har små eller obefintliga
            möjligheter att påverka sin arbetssituation till det bättre.
          </p>
          <p xml:id="i-DFJLTyyP1wq9nfP5mkVYiU">
            De upplevda bristerna inom vården har fött en ny tids otrygghet
            i Sverige. En otrygghet som tar sig många olika uttryck. En del
            känner sig vilsna och vet inte vart de ska vända sig när de behöver
            vård.
          </p>
          <p xml:id="i-NeqkXSuEKfburJ4AP4ZKoh">
            Hos andra växer otryggheten i rädsla för att inte få hjälp vid
            sjukdom eller då de tvingas vänta i månader eller år på en viktig
            operation. Politiken lever med detta inte upp till sitt ansvar.
            Ofta hävdas att bristerna i vården enbart kan åtgärdas med mer
            skatteresurser. Det stämmer inte. Mycket kan bli bättre genom
            bättre förutsättningar för vårdpersonal att få utveckla verksamheten,
            för patienter att hävda sina rättigheter och med en sjukvårdspolitik
            som bättre förmår att nyttja de resurser som vården har till sitt
            förfogande. Även tillit och tilltro till individens egen förmåga
            att värna den egna hälsan är av stor betydelse för en framgångsrik
            sjukvårdspolitik med ett hälsofrämjande synsätt.
          </p>
          <p xml:id="i-7LHFXfqxtUDbSow6badmT6">
            Det borde vara en självklarhet att det inte skall slösas med
            våra gemensamma resurser, särskilt då pengarna går till att bota,
            lindra och trösta. Att finna en form för sjukvårdens finansiering
            som upplevs vara rättvis och rimlig är därför av yttersta vikt.
            I denna frågeställning fångas en kärnuppgift för vår sjukvårdspolitik:
            att tillse att finansieringen av sjukvården är långsiktig och
            stabil, att alla människor får vård när de behöver den samt en
            väl fungerande kvalitetsuppföljning. Därför är förbättrad produktivitet
            och effektivitet den viktigaste vägen till bättre vård och hälsa.
          </p>
          <p xml:id="i-XLaJktRaZGfVzqqHUS9iy3">
            Enligt en rapport av en arbetsgrupp som varit utsedd för att
            se över vårdens effektivitet, vilken har letts av generaldirektör
            Jane Cederqvist på Finansdepartementet finns det stora möjligheter
            till effektiviseringar inom dagens hälso- och sjukvård. Av en
            beräknad nettokostnad för sjukvården på 150 miljarder kronor bedöms
            det finnas en besparingspotential om 30 miljarder kronor.
          </p>
          <p xml:id="i-CgDESoNymsbbfJ36GHNS72">
            Detta är en försiktig uppskattning och vi tror egentligen att
            det är mycket mer, säger Jane Cederqvist. Vidare pekar hon på
            att ett av dagens problem är att de nationella målen inte är tillräckligt
            tydliga. Det spretar åt olika håll.
          </p>
          <p xml:id="i-FqtJKsExnEUEG6JfFPJshy">
            Det behövs en enhetlig finansiering med tydliga priser och där
            pengarna följer patientens val. Det behövs även en tydligare uppföljning
            av vad man får för pengarna och vad man förväntar sig som finansiär
            av vården.
          </p>
          <head xml:id="i-719eNFaCzXTbYfD3NQJKFy" type="h2">
            Mångfalden viktig för valfrihet konkurrens och effektivitet
          </head>
          <p xml:id="i-J53FCmgSiXF6iQXegybNXR">
            En viktig del i arbetet för en bättre svensk sjukvård är att
            öka mångfalden av vårdgivare. I dag är alternativen få, vilket
            begränsar såväl patienternas valfrihet som vårdpersonalens möjligheter
            att välja arbetsgivare. Många inom vården med goda idéer känner
            också att de har små eller obefintliga möjligheter att förverkliga
            dem inom den stela och byråkratiska landstingsdriften. Bristen
            på konkurrens fungerar som en hämsko, både när det gäller att
            utveckla vården i fråga om kvalitet nå ett bättre nyttjande av
            skattebetalarnas pengar.
          </p>
          <p xml:id="i-PUSg9dRBSsLEBUPU1vmAF4">
            I alltfler länder har patienter rätt att välja mellan offentlig
            eller privat vårdgivare. För att underlätta för patienterna att
            välja skapar man möjlighet för alla att läsa på nätet hur varje
            sjukhus eller klinik uppnår de nationella kvalitetskraven inom
            vissa givna områden. Det pågår även en snabb utveckling för att
            medborgarna ska få ta del av redovisning av hälso- och sjukvårdens
            resultat och kvalitet genom öppna nationella kvalitetsregister
            och s.k. ranking. Redovisningen av resultaten är att de bidrar
            till att utveckla kvaliteten och effektiviteten i sjukvården.
          </p>
          <p xml:id="i-VkEL7iQwjQL3J2kkNHB1kY">
            Ett exempel är Storbritannien där Labourregeringen beslutat att
            allmänheten ska få ta del av vårdinrättningarnas utvärderingar.
            Denna öppna redovisning av vårdens resultat genomförs av ett oberoende
            institut och grundar sig på ett sjuttiotal kvalitets- och effektivitetsindikatorer.
            Dessa utvecklas varje år och har till syfte att ge en bild av
            hälso- och sjukvårdens tillstånd i landet. Man mäter hälsoförbättringar,
            lika tillgång på vård, effektiv och ändamålsenlig vård, effektivitet,
            patienter och anhörigas erfarenhet och resultatet av sjukvårdsinsatsen.
            Detta bör även införas i Sverige.
          </p>
        </div>
        <div type="motSignatures">
          <list>
            <item xml:id="i-RcLpEsa5U197q8hn3tgWDR" who="i-GuqTA1ryPxMT4VhaTEcYK3">
              Anne Marie Brodén (m)
            </item>
          </list>
        </div>
      </div>
    </body>
  </text>
</TEI>
