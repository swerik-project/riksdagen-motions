<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00011">
  <teiHeader>
    <fileDesc>
      <titleStmt>
        <title>med anledning av prop. 2012/13:147 Ny bibliotekslag</title>
        <author corresp="i-UFTZBKNRWWLXUXAtcCcVfH i-Vx7eV6CLwK4q8nMYx4Sry4">av Tina Ehn och Agneta Börjesson (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:147 Ny bibliotekslag</title>
          <idno type="rdwebb">H002Kr11</idno>
          <rs type="number">Kr11</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr11/text</ref>
          <ref type="dokument_url_html">http://data.riksdagen.se/dokument/H002Kr11</ref>
          <ref type="dokumentstatus_url_xml">http://data.riksdagen.se/dokumentstatus/H002Kr11</ref>
          <ref type="doc">http://data.riksdagen.se/fil/A0C79125-F9DC-4E93-AA0A-82106A2C5851</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QFpDtfuEotQ6wbsxEYULbG" type="basedOn"/>
        <correspContext corresp="i-QFpDtfuEotQ6wbsxEYULbG">
          <ref>Proposition 2012/13:147</ref>
        </correspContext>
        <correspAction xml:id="i-T3ermy9madH7qMvHmfFZPo" type="signed"/>
        <correspContext corresp="i-T3ermy9madH7qMvHmfFZPo">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Vx7eV6CLwK4q8nMYx4Sry4"/>
        </correspContext>
        <correspAction xml:id="i-Wbbbiqx82czijmVWYoKnWm" type="referral">
          <date when="2013-05-28"/>
        </correspAction>
        <correspAction xml:id="i-RSrzJnJtc2ib65fqCf64vx" type="referral">
          <date when="2013-05-28"/>
        </correspAction>
        <correspAction xml:id="i-LxxqeRd6S8G62KpW2eU6CX" type="dismissal">
          <date when="2013-05-24"/>
        </correspAction>
        <correspAction xml:id="i-GfNhGQL3D37L9autzBmszd" type="dismissal">
          <date when="2013-05-24"/>
        </correspAction>
        <correspAction xml:id="i-WGvXwkhA5V6zXy9BUr6GAb" type="submission">
          <date when="2013-05-22"/>
        </correspAction>
        <correspAction xml:id="i-U6uoTbUSuLfWKe6vcx2RfR" type="transfer">
          <date when="2013-05-22"/>
        </correspAction>
        <correspAction xml:id="i-MiYSXLDEBcptBFEYvXK2fE" type="assigned"/>
        <correspContext corresp="i-MiYSXLDEBcptBFEYvXK2fE">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-G97acrYD4SsHJv68X211EJ" type="motHeader"/>
      <div xml:id="i-ZW8ob5T2kf3s14UuBxJiz" type="motBody">
        <div xml:id="i-31QkRmEjYjvaWs1vtQPpsA" type="motProposal" subtype="förslag">
          <head xml:id="i-TEQVSinqN2JSuwvT8PJas8">
            Förslag till riksdagsbeslut
          </head>
          <list xml:id="i-JpJRJgTfvcoViEskSFoaEi" style="ol">
            <item xml:id="i-7MprvNJ9UJh3MkK2SwReXQ">
              Riksdagen tillkännager för regeringen som sin mening vad som
              anförs i motionen om det allmänna biblioteksväsendet och s.k.
              papperslösa människor.
            </item>
            <item xml:id="i-7mWqvwWiaKxztobi6aAZNa">
              Riksdagen tillkännager för regeringen som sin mening vad som
              anförs i motionen om att folkbibliotekens utbud ska präglas av
              allsidighet, kvalitet och neutralitet.
            </item>
            <item xml:id="i-6D88qJjyg6g6S1ed97x2BC">
              Riksdagen tillkännager för regeringen som sin mening vad som
              anförs i motionen om att folkbibliotekens avgiftsfrihet ska omfatta
              alla medier.
            </item>
            <item xml:id="i-Y6dkvKBhoEGQFNyqepVwRq">
              Riksdagen tillkännager för regeringen som sin mening vad som
              anförs i motionen om att bibliotekslagen ska innehålla krav på
              utbildad personal i folk- och skolbiblioteken.
            </item>
            <item xml:id="i-W6uqd1QVj2JacmiXvtCFhX">
              Riksdagen tillkännager för regeringen som sin mening vad som
              anförs i motionen om att en nationell biblioteksplan ska upprättas.
            </item>
            <item xml:id="i-SkjfpZGoEyhmru3cix7nzk">
              Riksdagen tillkännager för regeringen som sin mening vad som
              anförs i motionen om att alla medier, oavsett publiceringsform,
              ska ingå i det allmänna biblioteksväsendets samverkan.
            </item>
            <item xml:id="i-8SQT8ndqtWET612o3f1Lbv">
              Riksdagen tillkännager för regeringen som sin mening vad som
              anförs i motionen om ett utvidgat uppföljnings- och utvärderingsuppdrag.
            </item>
            <item xml:id="i-XnjFXFELyQNx7uKyBXJ9aX">
              Riksdagen tillkännager för regeringen som sin mening vad som
              anförs i motionen om att förhandlingsrätten till biblioteksersättningen
              bör anges i bibliotekslagen.
            </item>
          </list>
        </div>
        <div xml:id="i-B16pghuF792kMC51eNeem4" type="motContent">
          <head xml:id="i-36Hr8vU7fNvhk27goELmwK" type="h1">
            Inledning
          </head>
          <p xml:id="i-3iFKB5ABGRRYSJKYQHxoSC">
            Miljöpartiet de gröna eftersträvar ett biblioteksväsen som är
            öppet och tillgängligt för alla människor som vistas i vårt land.
            Det allmänna biblioteksväsendet ska präglas av allsidighet, kvalitet
            och neutralitet och ska främja såväl läsning, bildning och kulturell
            verksamhet som demokrati och fri åsiktsbildning. Det svenska biblioteksväsendet
            fyller en viktig funktion för många människor, men på senare tid
            har antalet biblioteksbesök minskat. Många folkbibliotek har avvecklat
            sin verksamhet, och boklånen minskar. Teknikutvecklingen går snabbt
            framåt och med den skiftar människors medievanor, därför behövs
            en framåtsyftande och utvecklande politik som löper i takt med
            tiden, som följer och underlättar människors medievanor, en bibliotekspolitik
            för vår tid. Ett av problemen med nuvarande litterära, kulturella
            och mediala konsumtionsmönster är den bristande jämlikheten avseende
            tillgänglighet till medier och kultur. Miljöpartiets ambition
            är att motverka regionala skillnader i fråga om såväl tillgänglighet
            som utbud. En ny bibliotekslag bör innehålla riktlinjer som bidrar
            till att säkerställa ett mediebestånd som präglas av allsidighet,
            mångfald, kvalitet och tillgänglighet. Vi kan också skönja en
            olikvärdighet grundat på socioekonomiska faktorer och könsskillnader;
            personer med högre utbildning konsumerar litteratur mer än personer
            utan högre utbildning, och flickor läser mer än pojkar. Frågan
            om tillgänglighet för alla är också i allra högsta grad en fråga
            om demokratisk utveckling. Det allmänna biblioteksväsendet ska
            vara en mötesplats som underlättar fri tillgång till kunskapsförmedling,
            fri åsiktsbildning, urval och källkritik. Den ska vara öppen för
            alla oavsett vem man är eller var i landet man befinner sig. Unescos
            folkbiblioteks- och skolbiblioteksmanifest innehåller flera viktiga
            principer på vilka bibliotekspolitiken bör byggas.
          </p>
          <head xml:id="i-Jx5U5PviN2Hw7jbnjqDeUB" type="h1">
            Särskilda målgrupper inom det allmänna biblioteksväsendet
          </head>
          <p xml:id="i-WK4DNFMUTtg5kjpB3sBsCo">
            Det är mycket bra att regeringen formulerar att det allmänna
            biblioteksväsendet ska vara öppet för alla och att biblioteken
            ska ägna särskild uppmärksamhet åt personer med funktionsnedsättning,
            de nationella minoriteterna och personer med annat modersmål än
            svenska. Miljöpartiet anser att biblioteken ska vara öppna och
            tillgängliga även för människor som vistas i vårt land utan tillstånd,
            de s.k. papperslösa. De lever i regel under svåra förhållanden,
            och om de får tillgång till biblioteksväsendets resurser kan det
            vara ett sätt att skapa sig en bättre tillvaro genom möjligheten
            att ta del av litteratur, medier och kunskapsförmedling. Det allmänna
            biblioteksväsendet bör också ägna särskild uppmärksamhet åt människor
            utan papper så att de får möjlighet att nyttja biblioteksväsendets
            resurser. Vad som här har anförts om att det allmänna biblioteksväsendet
            ska ägna uppmärksamhet åt och vara tillgängligt för s.k. papperslösa
            människor bör riksdagen som sin mening ge regeringen till känna.
          </p>
          <head xml:id="i-KJCCWRPE43xVTF54hYTxNs" type="h1">
            Folkbibliotekens utbud
          </head>
          <p xml:id="i-UcFiSewbaSSbY2oLG8Xs3Y">
            Det är bra att regeringen i propositionen anger att folkbibliotekens
            utbud av litteratur, medier och tjänster ska präglas av allsidighet
            och kvalitet. Regeringen skriver att kvalitetsbegreppet innebär
            att folkbiblioteken ska göra ett aktivt urval baserat på kvalitetskriterier
            när de planerar inköp, upphandlar tjänster eller genomför gallring
            av bestånden. Det är av största vikt att folkbiblioteken är en
            institution i demokratins tjänst, och de ska inte kunna misstänkas
            vara en arena som saluför specifika ideologiska åskådningar. Inga
            inskränkningar i bibliotekens utbud ska uppstå utifrån sådana
            grunder. Miljöpartiet anser därför att begreppet neutralitet också
            bör prägla folkbibliotekens utbud eftersom bibliotekens utbud
            inte ska styras av särskilda ideologiska motiv. Vad som här har
            anförts om att folkbibliotekens utbud ska präglas av allsidighet,
            kvalitet och neutralitet bör riksdagen som sin mening ge regeringen
            till känna.
          </p>
          <head xml:id="i-A7FYGcm7EbF93NC7HL1TCq" type="h1">
            Avgiftsfrihet vid folkbiblioteken
          </head>
          <p xml:id="i-XZVMCQZ4KZbNH8j5LfTnKf">
            I den nuvarande bibliotekslagen formuleras allmänhetens rätt
            att utan avgift låna litteratur. Begreppet litteratur är inte
            bundet till ett specifikt tekniskt format, tvärtom kan den publiceras
            i såväl analoga som digitala medier. Men eftersom man i gängse
            språkbruk ofta åsyftar litteratur i traditionell fysisk bemärkelse
            uppstår en risk att lagen tolkas som om endast fysisk litteratur
            avses. Därför är det bra att det i propositionen tydliggörs att
            lagen är teknikneutral litteratur ska alltså tillhandahållas allmänheten
            oavsett om den publiceras i fysisk eller digital form. Miljöpartiet
            anser att inte endast litteratur ska kunna lånas utan avgift.
            I dagens medielandskap finns många andra sortens medier representerade,
            och i lika hög grad är dessa nya medier bärare av information,
            t.ex. film, ljud, musik, spel och interaktiva och audiovisuella
            medier. Miljöpartiet anser att avgiftsfriheten inte bara ska omfatta
            litteratur; avgiftsfriheten bör omfatta alla medier och internet-
            och datoranvändning. Vad som här har anförts om att alla medier
            ska omfattas av folkbibliotekens avgiftsfrihet bör riksdagen som
            sin mening ge regeringen till känna.
          </p>
          <p xml:id="i-EDMBChmamjLBpDi6xJFhAH">
            Dessutom föreslår Miljöpartiet att det bör formuleras i lagtexten
            att även andra delar av biblioteksverksamheten, såsom skol-, sjukhus-
            och högskolebibliotek, bör omfattas av avgiftsfriheten gentemot
            sina respektive målgrupper. Det är i dag i praktiken en realitet,
            och lagtexten bör därför inte avvika i jämförelse med hur det
            i verkligheten oftast fungerar.
          </p>
          <head xml:id="i-9dcuZqEPEgqx1MdAbwS1f" type="h1">
            Bemanning
          </head>
          <p xml:id="i-TzZt7VuefKKFF6KbFgXi3J">
            Bibliotekariens roll förändras allteftersom biblioteksväsendet
            utvecklas, och den förändras också i takt med annan utveckling
            inom utbildning och informationsteknik. Medielandskapets snabba
            förändring, och dess digitalisering, ställer höga krav på individens
            förmåga till urval och källkritik. För att biblioteken ska klara
            sitt uppdrag att bidra till läsfrämjande och som förmedlare av
            kunskap och förståelse krävs att biblioteken huserar välutbildade
            biblioteksanställda med en väl utvecklad förmåga till källkritik.
            Pedagogisk förmåga är också önskvärd då det i bibliotekariens
            roll ingår att genom informationsflödet handleda besökare i alla
            åldrar från olika miljöer. I dag är inte alla biblioteksanställda
            utbildade bibliotekarier. Miljöpartiet anser att bibliotekariernas
            kompetens är av sådan vikt att deras närvaro i biblioteksmiljön
            är oundgänglig. Miljöpartiet anser därför att den nya bibliotekslagen
            bör lyfta fram bibliotekariens roll och stipulera krav på att
            folkbiblioteken har utbildad personal.
          </p>
          <p xml:id="i-MgrETet8BE7UQoa48sKGtM">
            Skolbiblioteken är viktiga när det gäller att främja läsandet
            både i grundskolan och i vuxenutbildningen. Svenska elevers läsförmåga
            har försämrats under flera år, vilket får allvarliga konsekvenser
            för framför allt den enskilda individen, men också för samhället
            i stort. Det behövs insatser för att vända trenden. I skollagen
            finns kravet att alla skolor ska ha tillgång till skolbibliotek.
            Miljöpartiet vill att bibliotekslagen formulerar krav på bemanning
            i skolbiblioteken. För att elevers lärande ska bli meningsfullt
            behövs personal som är specialiserad på informationshantering,
            urval och kritisk analys. Genom det blir skolbiblioteken ett forum
            för eleverna att stärka sin läsning och de får också möjlighet
            att med hjälp av bibliotekarien utveckla förmågan att förstå och
            analysera text, kritiskt granska innehåll och sätta in innehållet
            i relevanta sammanhang. Vad som här har anförts om bibliotekslagens
            krav på bemanning i folk- och skolbiblioteken bör riksdagen som
            sin mening ge regeringen till känna.
          </p>
          <head xml:id="i-DWf3553dsyffxNWozNJoPX" type="h1">
            Biblioteksplaner
          </head>
          <p xml:id="i-8w6jAMQYhF79nmNmnh9fqW">
            I den nuvarande bibliotekslagen anges sedan 2004 att kommuner
            och landsting ska anta biblioteksplaner för sina biblioteksverksamheter.
            Enligt en utvärdering från 2009, av bibliotekskonsulten Inger
            Eide Jensen, hade vid tidpunkten för utvärderingen 67 procent
            av landets kommuner, och nästan alla landsting, antagit sådana
            planer. Att bibliotekshuvudmännen aktivt verkar för bibliotekens
            utveckling är en viktig del i bibliotekens utvecklingsarbete,
            och det har varit positivt för utvecklingen av det allmänna biblioteksväsendet.
            Biblioteksplanerna är emellertid av skiftande karaktär och är
            konstruerade utifrån olika ambitionsnivåer, men trots att inte
            alla kommuner och landsting har upprättat biblioteksplaner har
            förändringen i lagen troligen haft en positiv inverkan på bibliotekens
            utvecklingsarbete; i många fall har de bidragit till att huvudmännen
            för en konstruktiv diskussion om hur biblioteksverksamheten kan
            stärkas. Det är bra att propositionen beskriver vikten av att
            de lokala och regionala huvudmännen upprättar biblioteksplaner.
            Miljöpartiet anser att det därtill behö vs ett samordnat utvecklingsarbete
            på nationell nivå, i syfte att stimulera framväxten av digitala
            tjänster och gemensamma arkiv- och databaser samt för att underlätta
            övrig utveckling inom det allmänna biblioteksväsendet. Miljöpartiet
            anser därför att en nationell biblioteksplan bör upprättas. Vad
            som här har anförts bör riksdagen som sin mening ge regeringen
            till känna.
          </p>
          <head xml:id="i-PyrsP2sFBvtZVFJgYVGgWi" type="h1">
            Samverkan inom det allmänna biblioteksväsendet
          </head>
          <p xml:id="i-TPvqSxYFsCbqGWzo6X7Rcj">
            Miljöpartiet anser att det allmänna biblioteksväsendets tillgångar
            ska betraktas som en gemensam resurs som är öppen för alla människor
            som vistas i vårt land. I en värld där litteratur och medier i
            allt högre utsträckning är av digitalt format bör vi dra nytta
            av den tekniska utvecklingen genom att låta alla bibliotek ta
            del av landets samlade biblioteksresurser för att därigenom upplåta
            litteratur och medier till människor runt om i landet. Därför
            är det välkommet att propositionen tydliggör att biblioteken inom
            det allmänna biblioteksväsendet ska samverka i syfte att ge alla
            tillgång till landets samlade biblioteksresurser och att de offentligt
            finansierade biblioteken avgiftsfritt ska låna ut litteratur till
            varandra. Som en följd av den tekniska utvecklingen har möjligheterna
            att åstadkomma god tillgänglighet i hela landet ökat väsentligt.
            Allmänheten betraktar i högre utsträckning biblioteksväsendets
            samlade verksamhet som en gemensam resurs, och då bibliotekshuvudmännen
            samverkar bidrar den tekniska utvecklingen till att utjämna regionala
            skillnader i tillgänglighet och utbud. Samverkansmodeller av den
            här typen är alltså ett bra sätt att säkerställa nationell tillgänglighet
            till biblioteksservice varhelst i landet användarna befinner sig.
            Miljöpartiet anser att teknikneutraliteten avseende biblioteksväsendets
            samverkan om litteratur bör formuleras i bibliotekslagen. Vidare
            anser Miljöpartiet att inte bara litteratur ska omfattas av bibliotekens
            samverkansarbete; även medier generellt bör ingå i vad som definieras
            som biblioteksväsendets samlade resurser. Vad som här har anförts
            om att alla medier oavsett publiceringsform bör ingå i det allmänna
            biblioteksväsendets samverkan bör riksdagen som sin mening ge
            regeringen till känna.
          </p>
          <head xml:id="i-4BvVpyDa8hzZdb8MFh63YW" type="h1">
            Nationell uppföljning och utvärdering
          </head>
          <p xml:id="i-ATkQF7TBbSaVUT3pBGP7zg">
            För att samverkan ska fungera effektivt och ändamålsenligt fordras
            kontinuerlig uppföljning och utvärdering. Regeringens förslag
            har innebörden att en lämplig myndighet ska överblicka det allmänna
            biblioteksväsendet och främja samverkan inom det. Myndigheten
            ska tillsammans med de regionala biblioteksverksamheterna och
            kommunerna göra kontinuerliga uppföljningar av kommunernas och
            landstingens respektive biblioteksplaner och utvärdera hur de
            används. Det finns fortfarande skillnader i fråga om vilken grad
            biblioteksplaner upprättas och hur de följs, och skillnaderna
            i uppfattning om kvalitetskriterier och kriterier för tillgänglighet
            och balanserat utbud skiljer sig också åt, i såväl regional som
            kommunal biblioteksverksamhet. Att det har saknats välfungerande
            rutiner för uppföljning och utvärdering är sannolikt en orsak
            till att många huvudmän inte har upprättat biblioteksplaner och
            att planerna sinsemellan är väldigt olika. Bibliotekens besökare
            tenderar att i allt högre utsträckning betrakta bibliotekens verksamhet
            som en gemensam resurs, och därför är det viktigt att det allmänna
            biblioteksväsendet strävar mot att en effektiv samverkan skapas
            för att uppnå tillgänglighet runt om i hela landet.
          </p>
          <p xml:id="i-7fPk1nYuNXuY8MvKZ1mecK">
            Kungl. biblioteket har för närvarande uppdraget att ansvara för
            en nationell överblick, främja samverkan och initiera ett visst
            utvecklingsarbete i syfte att underlätta bibliotekens utveckling.
            Miljöpartiet anser att Kungl. bibliotekets uppdrag bör vidgas
            till att motverka en ojämn tillgång till litteratur och medier
            baserat på regionala skillnader, och vidare bör Kungl. biblioteket
            utföra statistiska insamlingar, omvärldsbevakningar och analyser
            av hög kvalitet samt skapa förutsättningar för biblioteksväsendets
            kvalitetsutveckling.
          </p>
          <p xml:id="i-LCy8Uyi9cjirUx4R7hCygn">
            Biblioteken ska också vara en arena för demokratisk utveckling
            genom fri åsiktsbildning och kunskapsförmedling, och de ska främja
            litteraturens ställning och intresset för bildning och kultur
            samt vara öppna och tillgängliga för alla. Kungl. biblioteket
            bör få i uppdrag att ansvara för utvärdering av hur det allmänna
            biblioteksväsendet uppfyller sitt uppdrag om att verka för det
            demokratiska samhällets utveckling. Den nationella utvärderingen
            ska följa upp att detta efterlevs och utvecklas på bästa möjliga
            sätt. Inom ramen för uppdraget till Kungl. biblioteket bör kvalitetsjämförelser
            enligt modeller liknande dem som tillämpas för skolor och äldreomsorg
            användas också inom biblioteksområdet i syfte att stödja såväl
            biblioteksanvändare som beslutsfattare. Vad som här har anförts
            om att uppdraget till den myndighet, eller annan aktör, som ansvarar
            för det allmänna biblioteksväsendets uppföljning och utvärdering
            bör vidgas ska riksdagen som sin mening ge regeringen till känna.
          </p>
          <head xml:id="i-KCMZWNNuDJaThVVadDZA4g" type="h1">
            Biblioteksersättningen
          </head>
          <p xml:id="i-BsK3L7TJBjtMPiNdeukXNn">
            Biblioteksersättningen utgör en kärna i arbetet med att främja
            landets litteraturproduktion. Ersättningen används dels till att
            ersätta upphovsmännen, dels till stipendieutdelning, vilket leder
            till att den litterära produktionen breddas, och landets författare
            och lyriker får skälig ersättning för sitt arbete. Att nivån på
            biblioteksersättningen upprätthålls och utvecklas är viktigt för
            att skapa goda förutsättningar för en levande litteraturproduktion
            i Sverige.
          </p>
          <p xml:id="i-3pC1EvPqoEt9rpwN8WpZzA">
            Tyvärr har ersättningen sjunkit realt de senaste åren, och vi
            konstaterar att regeringen tenderar att betrakta biblioteksersättningen
            som ett av många statliga bidrag för vilket regeringen själv bestämmer
            storleken. Det är en olycklig tendens då upphovsmännens rättigheter
            måste respekteras, och regeringens krumbukter runt biblioteksersättningen
            främjar inte heller vare sig biblioteken eller litteraturen. För
            att säkerställa att biblioteksersättningen upprätthålls och utvecklas
            vill Miljöpartiet att förhandlingsrätten till biblioteksersättningen
            formuleras i bibliotekslagen. Vad som här har anförts bör riksdagen
            som sin mening ge regeringen till känna.
          </p>
        </div>
        <div xml:id="i-6FXTPRBmLvXG5Rbmfagayf" type="signatureBlock">
          <list xml:id="i-GuG3q56J8PoJVoALEQ9Nfx">
            <item xml:id="i-JQKNyGsyFEUKGVzBgdCcuk" who="i-UFTZBKNRWWLXUXAtcCcVfH" type="signature">
              Tina Ehn (MP)
            </item>
            <item xml:id="i-Uxeh5UiADT2UUAYhMdoDsy" who="i-Vx7eV6CLwK4q8nMYx4Sry4" type="signature">
              Agneta Börjesson (MP)
            </item>
          </list>
        </div>
      </div>
    </body>
  </text>
</TEI>
