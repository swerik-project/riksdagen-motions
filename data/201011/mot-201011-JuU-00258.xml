<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00258">
  <teiHeader>
    <fileDesc>
      <titleStmt>
        <title>Deltagande i militär utbildning i andra länder</title>
        <author corresp="i-3p3w5Vw2i74gEMeqzABeEG">av Lars Elinderson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Deltagande i militär utbildning i andra länder</title>
          <idno type="rdwebb">GY02Ju258</idno>
          <rs type="number">Ju258</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju258/text</ref>
          <ref type="dokument_url_html">http://data.riksdagen.se/dokument/GY02Ju258</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju258</ref>
          <ref type="doc">http://data.riksdagen.se/fil/7661435D-2FB8-44EC-839B-7A619A1DD9C4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3p3w5Vw2i74gEMeqzABeEG</idno>
            <name>Lars Elinderson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P8DeoGbhrQ4QDZTxJgXWfk" type="signed"/>
        <correspContext corresp="i-P8DeoGbhrQ4QDZTxJgXWfk">
          <note type="signatory" corresp="i-3p3w5Vw2i74gEMeqzABeEG"/>
        </correspContext>
        <correspAction xml:id="i-4GYJoWW4pbyvCVsDyocGTb" type="numbering">
          <date when="2010-10-28"/>
        </correspAction>
        <correspAction xml:id="i-QnBcRrsQJDrb38WrwurqqZ" type="submission">
          <date when="2010-10-26"/>
        </correspAction>
        <correspAction xml:id="i-PUsZwbarSKe6DfkQzd5gAG" type="transfer">
          <date when="2010-10-26"/>
        </correspAction>
        <correspAction xml:id="i-2fYgdMJuBNgfrNK6PKhXhM" type="assigned"/>
        <correspContext corresp="i-2fYgdMJuBNgfrNK6PKhXhM">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TZaAPtraZMfJxVur7iqSot" type="motBody">
        <div xml:id="i-QuMz7FwpnuPoNpQHiY65C3" type="motProposal" subtype="förslag">
          <head xml:id="i-NaA7kjE1BzkoC7FxJrVGei">
            Förslag till riksdagsbeslut
          </head>
          <list xml:id="i-JavX5hR2jQaDdoNXjJ6E2G" style="ol">
            <item xml:id="i-TnctBUKSRHuaUwxm7CU4i2">
              Riksdagen tillkännager för regeringen som sin mening vad som
              anförs i motionen om att svensk lag ska förbjuda deltagande i
              olika former av militär utbildning på samma grunder som anges
              för svensk trupps deltagande i militära aktioner.
            </item>
            <item xml:id="i-63Pdw2mq6x7mH3n1Hnn3XZ">
              Riksdagen tillkännager för regeringen som sin mening vad som
              anförs i motionen om att utlänningslagens och terroristlagens
              bestämmelser om upphävande av permanent uppehållstillstånd skärps,
              så att verksamhet som utgör fara också för att annat lands säkerhet
              (motsvarande) omfattas.
            </item>
          </list>
        </div>
        <div xml:id="i-Pawi8Q6hLSpMu7pRfr9Gin" type="motContent">
          <head xml:id="i-BrCga4UNibyavzKtuf4NuS" type="h1">
            Motivering
          </head>
          <p xml:id="i-TFwUrUGJfY8UgoRsw4iXzc">
            Under senare tid har ett antal fall uppmärksammats där svenska
            medborgare, eller personer med annat medborgarskap, som permanent
            vistas i Sverige påståtts ha deltagit i militära utbildningar,
            operationer, terrorverksamhet eller direkta krig i andra länder.
          </p>
          <head xml:id="i-XCbWuULyadQvKhHByCEjq8" type="h2">
            Svensk lag
          </head>
          <p xml:id="i-R1c2XfGjkwYGKKCTjtx4AE">
            Svenska medborgare kan delta i militära eller liknande operationer
            i andra länder antingen genom medverkan i svensk trupp utomlands
            eller på eget bevåg.
          </p>
          <p xml:id="i-A7WAs4KGPQgrejyCxezNNu">
            Enligt regeringsformen får väpnad styrka skickas utomlands endast
            om (1) riksdagen medger det, (2) det är medgivet i lag som anger
            förutsättningarna för åtgärden eller om (3) skyldighet att vidta
            åtgärden följer av internationell överenskommelse eller förpliktelse
            som har godkänts av riksdagen. Det är alltså endast under dessa
            förhållanden som svenska medborgare har rätt att delta i militära
            operationer utomlands som del av svensk trupp.
          </p>
          <p xml:id="i-CDCFvrd4NRdEXUkYxToCJX">
            Svenska medborgare kan också delta i militära eller liknande
            operationer utomlands på eget bevåg, d.v.s. genom att själva söka
            värvning i utländskt förband, som t.ex. Främlingslegionen. Lagen
            förbjuder dock olovlig värvning, inom Sverige, av svenska medborgare
            till främmande krigstjänst.
          </p>
          <p xml:id="i-B19s57JuaRKXcyhVEWR3vj">
            Vid deltagande i militära operationer utomlands gäller dock fortfarande
            brottsbalken; alltså är brott mot den, t.ex. aktioner som strider
            mot humanitär rätt eller folkrätt, straffbart.
          </p>
          <p xml:id="i-Cz8reiLfkv9h565uUDD9MX">
            Utländska medborgare, bosatta i Sverige, lyder under samma lagar
            som beskrivs ovan.
          </p>
          <head xml:id="i-H1a3PvBJssdxHuHBYBTCzd" type="h2">
            Militär utbildning
          </head>
          <p xml:id="i-FH6Hm6uGb4whxXz4MLQo8z">
            Lagen tillåter svenska medborgare att delta i militär utbildning
            anordnad av andra stater eller av fristående organisationer, så
            länge personen i fråga inte bryter mot brottsbalken, inte har
            blivit aktivt värvad i Sverige eller är anställd vid Försvarsmakten,
            och deltar utan att ha fått tillstånd av regeringen.
          </p>
          <p xml:id="i-AqLtG6sRr28sBfwuk4FhsW">
            Utländska medborgare, bosatta i Sverige, lyder under samma lagar
            som beskrivs ovan. Svenska medborgare, eller utländska medborgare,
            bosatta i Sverige, kan ej dömas för deltagande i militär utbildning,
            anordnad av andra stater eller av fristående organisationer, om
            inte utbildningen på något sätt strider mot brottsbalken.
          </p>
          <head xml:id="i-7d8xEhbLyBSnV1cSgA2diG" type="h2">
            Upphävande av permanent uppehållstillstånd
          </head>
          <p xml:id="i-X6DvWWLL3E8jtj2hMqSfvs">
            Ett permanent uppehållstillstånd kan återkallas enligt utlänningslagen
            eller förlora sin verkan genom att utlänningen ifråga utvisas
            enligt lagen om särskild utlänningskontroll, den s.k. terroristlagen.
          </p>
          <p xml:id="i-LaztTX3XMp7KMwAw2W1hPZ">
            Enligt utlänningslagen får ett uppehållstillstånd återkallas
            om utlänningen t ex handlat på ett sådant sätt att det finns allvarliga
            anmärkningar mot hans levnadssätt, eller om det med hänsyn till
            hans tidigare verksamhet eller i övrigt kan antas att han kommer
            att bedriva sabotage, spioneri eller olovlig underrättelseverksamhet
            i Sverige eller i något annat nordiskt land.
          </p>
          <p xml:id="i-MYrHG6fgFZZY2DRrEjqWC2">
            Enligt lagen om särskild utlänningskontroll får en utlänning
            som inte utvisas enligt utlänningslagen utvisas ur Sverige enligt
            denna särskilda lag om det (a) behövs av hänsyn till rikets säkerhet
            eller (b) med hänsyn till vad som är känt om utlänningens tidigare
            verksamhet och övriga omständigheter kan befaras att han kommer
            att begå eller medverka till brottslig gärning som innefattar
            våld, hot eller tvång för politiska syften.
          </p>
          <p xml:id="i-4ZFvw7pG3nHSc4FPnkAcLT">
            Ett permanent uppehållstillstånd för en person som har deltagit
            i utbildning eller militär operation i andra länder kan återkallas
            eller förlora sin verkan genom antingen bestämmelserna i utlänningslagen
            eller enligt den s.k. terroristlagen.
          </p>
          <p xml:id="i-UtzQTTPMSuy4UT7e1m62h8">
            Huruvida det krävs något mer än enbart ett deltagande i utbildningen
            eller den militära operationen i det andra landet för att en utvisning
            skall ske är svårt att säga. Därför måste utbildningen eller militäroperationen
            i sig, i vart fall enligt terroristlagen, ha ett klart politiskt
            syfte eller utgöra en fara för Sveriges säkerhet.
          </p>
          <p xml:id="i-SUkEDTMw6djktERd4Nu2zB">
            Jag anser att bestämmelserna bör skärpas, så att svensk lag inte
            enbart förbjuder aktivt deltagande i militära operationer som
            strider mot humanitär rätt eller folkrätt, utan också deltagande
            i olika former av militär utbildning, på samma grunder som anges
            för svensk trupps deltagande i militära aktioner, dvs regeringsformen
            (RF 10:9), samt att utlänningslagens och den s.k. terroristlagens
            bestämmelser om upphävande av permanent uppehållstillstånd skärps,
            så att verksamhet som utgör fara också för annat lands säkerhet
            (motsvarande) omfattas. Detta bör ges regeringen tillkänna.
          </p>
        </div>
        <div xml:id="i-2U9sinehtsLVNpXQAtFGGd" type="motSignatures">
          <list xml:id="i-VX4F9AVdiW4t3oMrJPcEqH">
            <item xml:id="i-DTUrscu2uhzCatXTBNuTsE" who="i-3p3w5Vw2i74gEMeqzABeEG">
              Lars Elinderson (M)
            </item>
          </list>
        </div>
      </div>
    </body>
  </text>
</TEI>
