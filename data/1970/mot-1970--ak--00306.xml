<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00306">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__306/mot_1970__ak__306-001.pdf"/>
      <fw xml:id="i-C3qHKGVttcqfS22qywsxrt">
        Motion i Andra kammaren, nr 306 år 1970 3
      </fw>
      <div xml:id="i-Egwvkea7mXJcmCRsvZ3cpJ" type="motHeader">
        <div xml:id="i-6gfikhjTFyvoALNka9LeCK" type="motTitle"/>
        <div xml:id="i-TxCsJ6Mpo4JR7tq6dB4mSQ" type="motSubmissionInfo"/>
      </div>
      <div xml:id="i-BXc91KGiCbjG3f7Dcx3aAQ" type="motBody">
        <div xml:id="i-QnzzV654vb8u2kr3NJ3BAX">
          <p xml:id="i-2yZ2sMnTKzca91dgBPY1jM">
            Nr 306
          </p>
          <p xml:id="i-WM629CKUXEKXbP9YRCD12c">
            Av herr Holmberg m. fl., om åtgärder för att fördjupa och stärka
            det svenska folkstyret.
          </p>
          <p xml:id="i-K3mnN84rTdRHSGosonELJV">
            (Lika lydande med motion nr 269 i Första kammaren)
          </p>
          <p xml:id="i-SR1zSCNqLQtrFgwugdVtWn">
            Ett levande folkstyre.
          </p>
          <p xml:id="i-N6dvAVcsipy7jBwiCH58j2">
            Kravet på en vidgad och fördjupad demokrati har på senare tid
            förts fram med växande styrka och tyngd. I allt flera sammanhang
            ställs krav på en ökad insyn och medbestämmanderätt. I alldeles
            särskild grad har den unga generationen hävdat dessa reformkrav.
            Det är med intresse och tillfredsställelse som Moderata samlingspartiet
            följt denna utveckling, eftersom vårt parti under många år behandlat
            dessa frågor i motioner i riksdagen. Vi har analyserat problematiken
            och föresla- git en serie åtgärder som syftat till att bredda
            de enskilda medborgarnas inflytande på samhällets olika områden.
            Frågan om demokratins breddning och fördjupning är enligt vår
            mening ingenting mindre än en av våra vik- tigaste samhällsfrågor
            nu och för överskådlig tid. Motiven för att de frågor som rör
            demokratin fått denna framträdande plats i politiken är många.
            Det kan med rätta hävdas att gemene man i dag har större möjlighet
            och större förmåga att följa med och deltaga i det politiska skeendet.
            Den förbättrade skolutbildningen och inte minst de snabba framstegen
            på kommunikationernas område har därvidlag haft stor betydelse.
            Det är heller inte förvånande om människorna i dag begär insyn
            och medinflytande över sådant som man förr med större jämnmod
            lämnade att skötas av andra. Vad det allmänna, det offentliga,
            i allra vidaste bemärkel- se, företar sig betyder så mycket mer
            för var och en av oss. Det påverkar vår vardag och vårt personliga
            liv på ett helt annat sätt än förr. Hela denna utveckling bär
            i sig fröet till ett växande samhällsintresse hos medborgarna,
            vilket i sin tur naturligen leder fram till krav på insyn och
            medbestämmanderätt. Samtidigt präglas emellertid den moderna sam-
            hällsutvecklingen av ett annat drag, nämligen av en utpräglad
            tendens till centralisering och maktkoncentration. Det förefaller
            ofta vara mycket lät- tare att samla makt än att sprida den. Det
            ter sig enklare att låta en instans bestämma i stället för att
            lägga ansvaret på flera. I ekonomi och arbetsliv, 1 organisationer
            och samhälle får alltför ofta det som anses rationellt och ekonomiskt
            bli vägledande på bekostnad av insyn och medbestämmande- rätt.
          </p>
          <pb facs="riksdagen-motions-pdf/data/1970/mot_1970__ak__306/mot_1970__ak__306-002.pdf"/>
          <fw xml:id="i-Ty2wVgaD9gGQN9hMD2xCBo">
            4 Motion i Andra kammaren, nr 306 år 1970
          </fw>
          <p xml:id="i-6FmoMhzaX39pc9FeyCFYfA">
            Till bilden hör att de centraliserings- och koncentrationstendenser
            som ligger i den moderna tekniska utvecklingen ytterligare kraftigt
            förstärks av det förhållandet att en socialdemokratisk regering
            suttit vid makten mycket lång tid i vårt land. Maktkoncentrationen
            på både det ekonomiska och politiska planet har av denna regering
            inte bara accepterats utan även drivits på. I socialismens väsen
            ligger nämligen att politisk makt och eko- nomisk makt så långt
            möjligt centraliseras och koncentreras till ett fåtal. Däri ligger
            ett av den levande folkstyrelsens stora faromoment, och här framträder
            ett av de svåraste hindren för att kunna tillgodose det berättiga-
            de kravet på ett vidgat medborgarinflytande.
          </p>
          <p xml:id="i-8JntEXKpfqQkuL4QAyahwP">
            För att förverkliga de mål vi eftersträvar är det därför nödvändigt
            att bryta denna trend i vårt lands politik. Decentralicering av
            beslutanderät- ten och en spridning av makten är grundläggande
            förutsättningar för en le- vande folkstyrelse. Det gäller politik
            och det gäller ekonomi.
          </p>
          <p xml:id="i-3mDR5CYNTZr88jRjxhwFj2">
            Demokrati är inte möjlig utan en grundläggande ekonomisk frihet.
            Vi måste ha valfrihet i fråga om sysselsättning, arbetsplats,
            boendeformer, konsumtion, utbildningsvägar och fritidsmiljöer.
            För att den enskilde skall ha verkligt inflytande över sin egen
            livssituation krävs att han så långt möjligt är ekonomiskt självständig.
            En spridning av ägandet till de många människorna är därför ett
            viktigt steg mot en fördjupad demokrati. Ägar- demokratin är inte
            bara ett alternativ till den socialistiska hushållningen, den
            är en utvecklad form av demokrati och en förutsättning för en
            vidare- utveckling av folkstyret.
          </p>
          <p xml:id="i-WrAm4EFUR4Ggx1kQKxw1XM">
            Maktväxling och demokrati
          </p>
          <p xml:id="i-Uy49J3rgomxVuhG4pUCU2F">
            Det långvariga socialdemokratiska maktinnehavet i vårt land har
            lett till en försvagning och uttunning av folkstyret. Den uteblivna
            maktväxlingen som sådan har på sikt allvarliga konsekvenser för
            demokratins funktions- sätt. Förutsättningen för ett parlamentariskt
            system är ju nämligen att det får fungera i praktiken — inte bara
            i teorin. Det ligger också i sakens natur att ambitionsnivån hos
            det maktägande partiet i fråga om det demokratiska reformarbetet
            inte varit särskilt hög. Det gamla tvåkammarsystemet som har en
            starkt konserverande effekt på partistruktur och maktförhållande
            har försvårat oppositionens arbetsvillkor och motverkat en växling
            vid makten. Det är mot den bakgrunden tillfredsställande att det
            författningspoli- tiska reformarbetet äntligen kunnat drivas därhän
            att ett enkammarsys- tem med direkta val och en rättvis mandatfördelning
            nu skall kunna till- lämpas från och med 1970. Arbetet på en bättre
            fungerande författning är emellertid inte avslutat. Den antagna
            reformen är partiell, och utrednings-
          </p>
          <pb facs="riksdagen-motions-pdf/data/1970/mot_1970__ak__306/mot_1970__ak__306-003.pdf"/>
          <fw xml:id="i-HXc66SL6wThz99HQaVQYmp">
            Motion i Andra kammaren, nr 306 år 1970 5
          </fw>
          <p xml:id="i-WBr59Zah2BKRtyuMrLyx33">
            arbetet fortsätter. Inte minst viktigt är det att finna tillfredsställande
            ar- betsformer för riksdagen. Ett konstitutionellt problem är
            de mer eller mindre fasta råd som rege- ringen i dag arbetar med
            och som på avgörande punkter har tillgång till material som är
            betydelsefullt för samhällsplaneringen. Dessa råd saknar inte
            bara konstitutionell förankring utan är också undandragna riksdagens
            insyn. Det föreligger därför stor risk att oppositionspartierna
            ställs helt vid sidan av ett politiskt inflytande på den centrala
            och ekonomiska pla- neringen. Möjligheten att bedriva en effektiv
            oppositionspolitik kan bli allvarligt begränsad om oppositionspartierna
            inte ges insyn i rådens ar- bete och får tillgång till utredningsmaterial
            som ligger till grund för rå- dens diskussioner och ställningstaganden.
            Den beslutade partiella författningsreformen — i vilket den gemensam-
            ma valdagen ingick som en del — måste genomföras. Detta får dock
            inte hindra att man för en diskussion om hur man på sikt vill
            förbättra politi- kens villkor. Den författningspolitiska debatten
            måste ju fortgå och kom- ma att aktualisera nya reformer. Sålunda
            måste erfarenheterna från de val som skall hållas i september
            1970 noga studeras för utrönande av verkningarna av den gemensamma
            valdagen. Skulle det visa sig att de samtidigt hållna valen inte
            ger med- borgaren en ur demokratisk synpunkt tillfredsställande
            möjlighet att säga sin mening om kommunalpolitikens utformning
            kan det bli nödvändigt att hålla riksdagsval och kommunala val
            vid skilda tidpunkter. En annan fråga av stor vikt är valsystemets
            utformning. Det är ett oom- tvistat faktum att det proportionella
            valsystemet har en mycket stark för- ankring hos det svenska folket.
            Man vill att varje röst skall väga lika — att valsystemet skall
            vara rättvist. Men samtidigt finns det också mycket starka önskemål
            om att valsystemet utformas så att det ger utrymme för ett ökat
            personvalsmoment. Ett stort ansvar faller givetvis på de politiska
            partierna och på den nomineringsprocedur som dessa tillämpar.
            Men det bör också vara möjligt att finna en sådan utformning av
            valsystemet att väljarna får större möjligheter än för närvarande
            att rösta på person. Det skulle vara ett klart framsteg om man
            inom det proportionella valsyste- mets ram kunde förändra de nu
            tillämpade listvalen så att väljarna kan göra en prioritering
            av partiernas olika kandidater.
          </p>
          <p xml:id="i-BR7n6PRuwCLFwj2JaEXJfi">
            Öppna utskott Då och då har framförts förslaget att man skulle
            reformera riksdagens utskottssammanträden genom att i någon utsträckning
            göra dem öppna. Tanken har varit att överföra det amerikanska
            systemet med offentliga ”hearings” i utskotten. Vi anser att en
            sådan reform skulle ge en ökad
          </p>
          <pb facs="riksdagen-motions-pdf/data/1970/mot_1970__ak__306/mot_1970__ak__306-004.pdf"/>
          <fw xml:id="i-TvnumXwjaG2KDUX3XmJozn">
            6 Motion i Andra kammaren, nr 306 år 1970
          </fw>
          <p xml:id="i-NCtzxVWxY2LYzNqqrgH3nq">
            möjlighet till en vitaliserad politisk debatt. Öppenhet och insyn
            hör till de värdefullaste principerna i svensk politik och i svensk
            förvaltning. Det finns all anledning att gå vidare på den vägen
            genom att lätta något på den slutenhet som präglar utskottsarbetet
            i dag. Det är emellertid tydligt att debatten i denna fråga har
            byggt på en rad missförstånd. Ett av de vanligast förekommande
            argumenten mot att öpp- na utskotten har varit att man då inte
            får den möjlighet till kompromis- ser som för närvarande finns
            i den svenska riksdagen. Man säger också att utskottsledamöterna
            kommer att binda sig vid de offentliga mötena på ett för tidigt
            stadium. Enligt vår mening kan det inte vara fråga om att göra
            alla utskottssammanträden offentliga. Utskotten måste själva få
            av- göra huruvida sammanträdet skall hållas öppet eller inte.
            Möjligheten till överväganden och kompromisser under slutna sammanträden
            måste alltid finnas kvar.
          </p>
          <p xml:id="i-HB5pdwwZL6Cc6Jt3PXDnpk">
            Folkomröstningar Vägledande för reformarbetet måste vara att
            vidareutveckla den parla- mentariska demokratin så att den hela
            tiden står i samklang med folkets krav på medbestämmanderätt.
            Det representativa systemet tillfredsställer inte de nya, starkare
            krav på personligt och framför allt direkt inflytande som reses
            av allt fler människor. Naturligtvis kan inte demokratin i sin
            ursprungliga form, som innebär att varje medborgare har möjlighet
            att personligt deltaga i alla politiska beslut, förverkligas fullt
            ut i det moder- na samhället. Ett representativt, indirekt system
            är nödvändigt, om inte annat för att de politiska frågorna blivit
            så många och svåra för den en- skilde att överblicka. Det är alltså
            helt klart att den representativa demokratin även i fort- sättningen
            måste utgöra basen för det demokratiska styret i vårt land. Men
            den kan och bör tillföras inslag av direkt demokrati i större
            utsträck- ning än hittills. Genom folkomröstningar får medborgarna
            möjlighet att direkt påverka de politiska besluten. Ett någorlunda
            flitigt använt folkomröstningsinsti- tut skulle kunna medföra
            en värdefull vitalisering av folkstyrelsen. Tanken på folkomröstningar
            har främst förknippats med rikspolitiken och avsetts ifrågakomma
            endast i väsentliga frågor där det är av särskild vikt att folket
            direkt får påverka besluten. Enligt vår mening bör emeller- tid
            även kommunala frågor ligga nära till hands för folkomröstningar.
            De kommunala frågorna rör medborgarna på ett näraliggande sätt
            och bör också vara lätta att överblicka. Vi anser därför att även
            ett kommunalt folkomröstningsinstitut bör införas. De nu gällande
            bestämmelserna om rådgivande folkomröstning tillgodo-
          </p>
          <pb facs="riksdagen-motions-pdf/data/1970/mot_1970__ak__306/mot_1970__ak__306-005.pdf"/>
          <fw xml:id="i-C6ea4J7utTpx1GqxfEemdF">
            Motion i Andra kammaren, nr 306 år 1970 T
          </fw>
          <p xml:id="i-SC5sNXk96tDLkQqSVHcM5V">
            ser inte de krav och önskemål som finns om ett mera direkt personligt
            in- flytande ifrån medborgarnas sida. Det folkomröstningsinstitut
            som vi ef- tersträvar måste kunna ge garantier för att varje berörd
            meningsriktning själv får utforma sin frågeställning och att inga
            andra frågor uppställes än sådana som kan besvaras med ja eller
            nej. Folkomröstningar måste också kunna vara en minoritetsgaranti
            och ini- tieras genom att en minoritet i riksdagen har rätt att
            kräva folkomröst- ning. Förslagsvis bör en tredjedel av riksdagen
            ha rätt att framställa krav på folkomröstningar. Vi hemställer
            att den närmare utformningen av detta folkomröstningsinstitut
            blir föremål för utredning.
          </p>
          <p xml:id="i-BKxsBPHSUb9wX6EsxooBpY">
            Kollektivanslutningen Som en grundläggande demokratisk rättighet
            räknas varje medborga- res rätt att själv bestämma sin partitillhörighet.
            Lika självklart är det att valhemligheten är tryggad så att ingen
            skall behöva avslöja sin poli- tiska hemvist. Dessa principer
            som är en omistlig del i ett demokratiskt samhälle gäller emellertid
            inte alltid och alla i vårt land. Som en odemo- kratisk kvarleva
            från en gammal tid existerar alltjämt kollektivanslutning av fackföreningsmedlemmar
            till politiskt parti. I själva verket är den helt övervägande
            delen av det socialdemokratiska partiets medlemmar sådana som
            tvångsvis tillförts partiet. Att detta är en orimlig och djupt
            olustig ordning ligger i öppen dag. Kraven på ett avskaffande
            av kollektivanslutningen har länge drivits i den politiska debatten
            — inte enbart av borgerliga politiker. Man hade länge hoppats
            att socialdemokratin och fackföreningsrörelsen gemensamt skulle
            avstå ifrån denna odemokratiska form av medlemsanslutning. Så
            har inte skett. Snarast har förhållandena försämrats genom den
            utveck- ling mot storavdelningar som skett inom delar av fackföreningsrörelsen.
            Den innebär att kollektivanslutningen sker genom ett beslut av
            ett repre- sentantskap, vilket medför att den enskilde fackföreningsmedlemmen
            inte ens har möjlighet att närvara vid det möte där hans politiska
            tillhörighet avgöres. Det faktum att beslut om kollektivanslutning
            fattats i formellt demo- kratiska former innebär inte att beslutet
            som sådant är förenligt med de- mokratin. Systemet kan inte heller
            betraktas som en intern fackförenings- angelägenhet, vilket ibland
            brukat anföras till dess försvar. Elementära fri- och rättigheter
            är en fråga om demokrati och inte ett fackligt spörs- mål. Det
            bör därför i grundlagen inskrivas ett stadgande om att medlem-
            skap i politiskt parti endast får ske genom individuell anslutning.
          </p>
          <pb facs="riksdagen-motions-pdf/data/1970/mot_1970__ak__306/mot_1970__ak__306-006.pdf"/>
          <fw xml:id="i-NYJps1T8Gmj2pPh7gVCK1n">
            8 Motion i Andra kammaren, nr 306 år 1970
          </fw>
          <p xml:id="i-2cUj6XU6Ss56QAqLeq2vPE">
            Obligatoriskt medlemskap i studentkår Ett annat uppmärksammat
            exempel på bristande organisationsfrihet i vårt land finns att
            hämta ifrån universitet och högskolor. Enligt gällande lag är
            samtliga studerande tvingade att under sin studietid tillhöra
            stu- dentkår samt nations- eller fakultetsförening. Det stötande
            är inte bara det att studenterna tvingas betala terminsavgift
            till föreningarna utan fastmer att de genom sitt obligatoriska
            medlemskap tvingas stå bakom ställningstaganden baserade på politiska
            värderingar. Under de senaste åren har detta förhållande accentuerats
            då studentkårerna också sett som sin uppgift att ta ställning
            i en rad utrikespolitiska frågor. Eftersom er- farenheterna torde
            visa att det är svårt att begränsa kårernas kompetens- område
            till att omfatta enbart studentfackliga frågor återstår som den
            enda möjligheten att avskaffa det s. k. kårobligatoriet. Det måste
            anses vara ett primärt demokratiskt renlighetskrav att också studenterna
            ges möjlighet att själva avgöra sin organisationstillhörighet.
          </p>
          <p xml:id="i-8Hx1qvzWVtuwHKoqbvefNz">
            Partiernas finansiering När det statliga partistödet infördes
            från och med 1966 riktades från vårt håll stark kritik såväl mot
            frågans handläggning som mot dess prin- cipiella motiveringar
            och mot stödets konstruktion. I en partimotion till fjolårets
            riksdag anförde vi att de principiella be- tänkligheter som vi
            tidigare givit uttryck för kvarstod oförändrade men att vi betraktade
            det statliga partistödet som ett politiskt faktum och inte längre
            ansåg det realistiskt att yrka på ett borttagande av stödet. Vi
            betonade samtidigt att detta på intet sätt innebar att vi accepterade
            den helt godtyckliga konstruktion som stödet fått. Det fanns enligt
            vår mening starka skäl att ta upp frågan om det statliga partistödets
            utform- ning till en allsidig utredning. Utredningen borde inte
            enbart koncentreras till frågan om hur det statliga stödet skulle
            vara konstruerat. Vi erinrade om att det finns en rad andra frågor
            rörande partifinansieringen som kan vara av stor principiell betydelse
            för demokratin. Frågan om partiernas offentliga redovisning av
            sin finansiering har varit föremål för diskussion. Frågan gäller
            om och hur en sådan skall kunna ske utan att man träder valhemligheten
            för när. Med i bilden finns också frågan om kampanjkost- nadernas
            storlek i valrörelserna. Vi betonade också att det fanns skäl
            att pröva frågan om det frivilliga stödets utformning. Den angelägna
            målsättningen bör vara att man sti- mulerar medlemmar och sympatisörer
            att genom ekonomiska bidrag fi- nansiera de partier som de vill
            stödja. Man skulle exempelvis genom en viss avdragsrätt vid beskattningen
            för gåvor och avgifter till politiska
          </p>
          <pb facs="riksdagen-motions-pdf/data/1970/mot_1970__ak__306/mot_1970__ak__306-007.pdf"/>
          <fw xml:id="i-E6BcgvJneRdssHQVcN2HSi">
            Motion i Andra kammaren, nr 306 år 1970 9
          </fw>
          <p xml:id="i-HJdyFDdRa4pXcASqtfVnNG">
            partier kunna främja en ökad frivillig finansiering av partiernas
            verksam- het. Därigenom skulle man också skapa de bästa förutsättningarna
            för att vitaliteten och den folkliga förankringen i partierna
            bibehålles. Kravet på en allsidig utredning av hela problematiken
            kring partiernas finansiering har enligt vår mening fått en ökad
            tyngd genom beslutet om möjlighet till kommunalt partistöd, vilket
            byggs upp på i princip samma sätt som det statliga stödet. Partierna
            erhåller kommunala medel i förhål- lande till det antal mandat
            som partiet har i fullmäktige och landsting. Följden av detta
            har blivit att de konsekvenser som vi tidigare varnat för ytterligare
            förstärkts. Ett stort och framgångsrikt parti gynnas genom att
            få ökade resurser av skattebetalarna medan ett litet och mindre
            fram- gångsrikt parti i motsvarande grad får se sitt underlag
            minska. I realite- ten innebär detta system -— det statliga och
            kommunala sammantaget — att ett parti kan erhålla fyra å fem gånger
            så mycket pengar som ett an- nat och mindre parti. För bägge partiernas
            del förutsätts att de har sam- ma rätt och skyldighet att föra
            ut sitt politiska budskap till hela svenska folket. I princip
            har de alltså samma kostnader för sin verksamhet. Det förefaller
            vara en något besynnerlig jämlikhetsfilosofi som dikterat en sådan
            stödkonstruktion. Vi finner därför det än mer motiverat att nu
            snarast pröva hela frågan om partiernas finansiering. När det
            gäller det partistöd som skall utgå ifrån stat och kommun är det
            lämpligt att även överväga om det inte kan finnas andra stödformer
            än direkta kontantunderstöd. Många värdefulla erfarenheter om
            hur man förbättrar arbetsvillkoren för partier och en- skilda
            riksdagsmän kan hämtas ifrån andra länder.
          </p>
          <p xml:id="i-Qmv4Pi2vw8RcHgPyGHeept">
            Den kommunala demokratin
          </p>
          <p xml:id="i-XSEmhK4EFaHL1UQRBjjX2N">
            Den kommunala demokratin i vårt land har historiskt vuxit fram
            och varit avpassad för relativt små enheter. Det har även gällt
            demokratin i dess moderna representativa form. Många medborgare
            — i mindre kom- muner i praktiken så många som själva önskat —
            har direkt engagerats i skötseln av kommunens angelägenheter.
            Avståndet mellan styrande och styrda har varit kort. Den bilden
            har gradvis förändrats. Under de senaste åren har vi i snabb takt
            fått allt färre kommuner. Under första hälften av 1900-talet utgjorde
            antalet kommuner ungefär 2500. Vid kommunreformen 1952 reducerades
            detta till drygt 1 000 storkommuner. Tio år senare beslöt riksdagen
            att slå ihop dessa till 282 kommunblock. Och redan innan denna
            reform fullföljts har röster börjat höjas för ytterligare nedskärning.
            Med denna utveckling har följt väsentligt förändrade förutsättningar
            för demokratins funktion. Det är ingen överdrift att påstå att
            möjlighe-
          </p>
          <pb facs="riksdagen-motions-pdf/data/1970/mot_1970__ak__306/mot_1970__ak__306-008.pdf"/>
          <fw xml:id="i-EeZb3gu9pmde4HQdah9YZD">
            10 Motion i Andra kammaren, nr 306 år 1970
          </fw>
          <p xml:id="i-Pr2fV1UqChaiy9CJBUDLju">
            terna till en levande och engagerad folkstyrelse minskat — och
            detta på en rad olika sätt. En sida av problemet är att antalet
            kommunala uppdrag minskat. Platt- formen för kommunala insatser
            har blivit smalare. En annan konsekvens av sammanslagningarna
            är att avståndet — geografiskt och psykologiskt — mellan väljare
            och valda blivit större. Det har lett till att den enskilde kommunmedlemmen
            känt främlingskap och svårigheter att påverka ut- vecklingen.
            Den valde förtroendemannen har i sin tur fått allt svårare att
            hålla en önskvärd personlig kontakt med sina valmän i kommunen.
          </p>
          <p xml:id="i-JBmfZsgCrSg2Za6N3sGsKk">
            Nya kommunala arbetsformer Den indelningsreform som nu håller
            på att genomföras innebär sålunda betydande nackdelar för den
            kommunala demokratin. I stället för att un- derlätta medborgarnas
            insyn och medbestämmanderätt försvåras den folk- styrelse som
            redan tidigare inte fungerat tillfredsställande. Detta gör det
            nödvändigt att man försöker finna nya arbetsformer som bättre
            tillgodo- ser demokratins krav. Man bör enligt vår mening ta till
            vara de möjlighe- ter som kan stå till buds att inom ramen för
            de nu beslutade kommunala enheterna finna instrument genom vilka
            medborgarnas intresse för och engagemang i de näraliggande kommunala
            frågorna kan kanaliseras. Under de senaste åren har främst i de
            stora städerna genom spontana aktioner vuxit fram byalag, medborgarråd
            och liknande institutioner. Den utvecklingen visar att medborgarna
            inte känner sig ha ett reellt inflytande över den miljö inom vilken
            de bor. Men den vittnar också om att en sam- hörighet kan uppstå
            som bygger på vissa gemensamma intressen eller knyts till ett
            visst geografiskt område. Vi menar att kraven på ett direkt inflytande
            i mindre enheter är berät- tigade och att vad som hittills växt
            upp genom enskilda initiativ skulle kunna ges en mera institutionaliserad
            form i den framtida kommunala självstyrelsen. Vi tror att de gjorda
            erfarenheterna på detta område bör kunna vara till vägledning
            för arbetet med att finna nya organisationsfor- mer för den kommunala
            demokratin. Kommunerna bör kunna arbeta i mindre enheter till
            vilka man delegerar beslutanderätt rörande närmiljöns utformning,
            socialvård, fritids- och andra trivselfrågor.
          </p>
          <p xml:id="i-NenohKLk93wqLE8x8U2iRc">
            Decentralisering av nämnderna I de kommunala nämndernas verksamhet
            har ledamöternas egen lokal- och personkännedom varit en av de
            viktigaste tillgångarna. I de nya stora och folkrika kommunerna
            kan man inte räkna med att en nämnd med nor- malt antal ledamöter
            skall besitta en önskvärd lokalkännedom om annat än begränsade
            delar av hela kommunen. På en del håll har framgångsrika
          </p>
          <pb facs="riksdagen-motions-pdf/data/1970/mot_1970__ak__306/mot_1970__ak__306-009.pdf"/>
          <fw xml:id="i-N1aPz7bVySnwktGvuRxGoP">
            Motion i Andra kammaren, nr 306 år 1970 11
          </fw>
          <p xml:id="i-JKg3JxraHEe3M57BPUX8w6">
            försök gjorts med decentralisering av nämndverksamheten. Det
            är vår uppfattning att denna försöksverksamhet bör fullföljas
            och att man så långt det är möjligt decentraliserar den kommunala
            verksamheten.
          </p>
          <p xml:id="i-Rm4RBmkfUwy7oLHgGY4zbn">
            Kommunala folkomröstningar
          </p>
          <p xml:id="i-5izL9FhrtbskeviQEzcTkh">
            I enlighet med vad vi tidigare anfört är det rimligt att man
            även på det kommunala planet kompletterar den representativa demokratin
            med ett inslag av direkt bestämmanderätt för medborgarna. Ett
            folkomröstnings- institut på det kommunala planet är motiverat
            av många skäl. Frågornas överblickbara och näraliggande natur
            är ett starkt skäl för att låta med- borgarna få ett direkt inflytande
            över frågornas handläggning. Även det förhållandet att vi på det
            kommunala planet har samlingsregering gör det motiverat med möjlighet
            till folkomröstningar. Hur folkomröstningsinstitutet skall utformas
            bör bli föremål för en närmare utredning, men det förefaller oss
            uppenbart att även här skall möjligheten för en minoritet — exempelvis
            en tredjedel — av fullmäktiges ledamöter ha rätt att kräva att
            en folkomröstning kommer till stånd. Under åberopande av vad som
            ovan anförts hemställes, att riksdagen i skrivelse till Kungl.
            Maj:t måtte hem- ställa att Kungl. Maj:t 1. framlägger förslag
            om införande i grundlagen av ett stadgande att medlemskap i politiskt
            parti endast kan vinnas genom individuell anslutning; 2. a) låter
            utreda frågan om införande av ett folkom- röstningsinstitut på
            såväl riks- som kommunalplan, b) efter utredning framlägger förslag
            om möjlighet för riksdagsutskotten att hålla öppna sammanträden,
            ec) tillsätter en allsidig utredning om det statliga och kommunala
            partistödets konstruktion och om andra i mo- tionen berörda frågor
            som sammanhänger med partiernas finansiering, d) överlämnar motionen
            till den aviserade utredning- en angående den kommunala demokratin
            för beaktande av de i motionen anförda riktlinjerna i syfte att
            fördjupa den kommunala demokratin.
          </p>
          <p xml:id="i-AknvxUWk1s5S1PSDJvaB5V" type="date">
            Stockholm den 23 januari 1970
          </p>
          <p type="signatureBlock" id="i-JMXahMRYcPUfKMMmpWBXKb">
            Yngve Holmberg (m) Staffan Burenstam Linder (m) Leif Cassel (m)
          </p>
          <p xml:id="i-R5GT77JTS5GdsQzmFh8C6J">
            Rolf Eliasson (m) Carl Eric Hedin (m) Astrid Kristensson (m)
            i Moholm
          </p>
          <p xml:id="i-EgXkzvQfrK6vxn6FyzM3gX">
            Tage Magnusson (m) Karin Wetterström (m) i Borås
          </p>
        </div>
      </div>
    </body>
  </text>
</TEI>
