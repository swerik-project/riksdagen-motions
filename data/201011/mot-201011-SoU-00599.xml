<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00599">
  <teiHeader>
    <fileDesc>
      <titleStmt>
        <title>Angående behovet av fler kliniska läkemedelsprövningar i Sverige</title>
        <author corresp="i-Vo3YjbvPDcwbepLXUMMiDZ">av Per Åsling (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Angående behovet av fler kliniska läkemedelsprövningar i Sverige</title>
          <idno type="rdwebb">GY02So599</idno>
          <rs type="number">So599</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So599/text</ref>
          <ref type="dokument_url_html">http://data.riksdagen.se/dokument/GY02So599</ref>
          <ref type="dokumentstatus_url_xml">http://data.riksdagen.se/dokumentstatus/GY02So599</ref>
          <ref type="doc">http://data.riksdagen.se/fil/2AD2F5D7-C03F-47C6-9741-A3FDC31579EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7JPQJ7ynrYfdcjyW9DNTQs" type="signed"/>
        <correspContext corresp="i-7JPQJ7ynrYfdcjyW9DNTQs">
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction type="numbering" xml:id="i-Yz72BevdTgusMf6ZnM1E2">
          <date when="2010-10-29"/>
        </correspAction>
        <correspAction type="submission" xml:id="i-2nvrSq36SEfxqhKDuF5RGG">
          <date when="2010-10-27"/>
        </correspAction>
        <correspAction type="transfer" xml:id="i-BwqfSQZoA76SURFgqR3M8c">
          <date when="2010-10-26"/>
        </correspAction>
        <correspAction type="assigned" xml:id="i-3V5VkeyUo7CEnRRMLGpqXc"/>
        <correspContext corresp="i-3V5VkeyUo7CEnRRMLGpqXc">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BkE6tZtkMFVeZUMhX6gwGx">
            Förslag till riksdagsbeslut
          </head>
          <p xml:id="i-SsdEPeaXqmmvAUxb5RqJyR">
            Riksdagen tillkännager för regeringen som sin mening vad som
            anförs i motionen om behovet av att fler kliniska läkemedelsprövningar
            görs i Sverige.
          </p>
        </div>
        <div type="motContent">
          <head type="h1" xml:id="i-WJWub13WZXFsN5o7ixNSn3">
            Motivering
          </head>
          <p xml:id="i-ScvG939HcNLx7rBLhR2gks">
            Den internationella konkurrensen inom medicinsk forskning hårdnar
            allt mer och detta i kombination med att intresset för klinisk
            forskning sjunker, ökade kostnader samt avsaknaden av tid för
            forskning i sjukvården medför att Sverige halkar efter internationellt
            sett. För att stärka Sverige som forskningsnation måste det finnas
            bra förutsättningar, långsiktighet och tid för forskning. Den
            medicinska forskningen är avgörande på sikt för att patienter
            ska få tillgång till bättre vård och nya läkemedel, för att säkra
            kvaliteten i hälso- och sjukvården och för att stärka Sveriges
            tillväxt och välstånd.
          </p>
          <p xml:id="i-AduvofJJXt1t3Hx1GWtBm5">
            Läkemedelsterapi är en viktig del i vården och behandlingen av
            den enskilda patienten. Historiskt sett står läkemedel för några
            av de viktigaste forskningsgenombrotten i mänsklighetens historia.
            Insulin, penicillin, vaccin och smärtlindrande mediciner har alla
            inneburit stora medicinska genombrott och förbättrat livskvaliteten
            för hela mänskligheten.
          </p>
          <p xml:id="i-8BHE6ef5jPCb4RZMTZxppy">
            Det är en riskfylld och dyr process att ta fram ett nytt läkemedel.
            Från att ett läkemedel börjar utvecklas tills det når marknaden
            tar det 1012 år. Kostnaden är ca 10 miljarder kronor. Dessa kostnader
            plus en rimlig vinstmarginal, som också möjliggör utveckling av
            nya läkemedel, ska tjänas in under patenttiden. Varje lönsamt
            läkemedel ska bära kostnaderna för de många forskningsprojekt
            som aldrig resulterar i färdiga produkter.
          </p>
          <p xml:id="i-7rNaDVY3j72UPqV1uNx5AT">
            2009 investerade de svenska läkemedelsföretagen 5,47 miljarder
            kronor på klinisk forskning. Av dessa uppgick externa kostnader
            till 2,32 miljarder kronor, vilket omfattar t.ex. ersättningar
            till landsting, forskningsstiftelser, universitetsinstitutioner
            eller CRO-företag.
          </p>
          <p xml:id="i-STLeiRuc6BT5BrMgpHicZw">
            Ett fungerande samarbete mellan läkemedelsindustrin, hälso- och
            sjukvården och akademin är avgörande för tillkomsten av nya läkemedel.
            Sverige har, med sin långa starka tradition av klinisk forskning
            och dess goda resultat, varit attraktivt för läkemedels­industrins
            investeringar i klinisk forskning och kliniska prövningar trots
            att vi endast har 0,7 % av den globala läkemedelsmarknaden och
            bara utgör 1,4 promille av världsbefolkningen. Den internationella
            konkurrensen inom området har dock ökat kraftigt de senaste åren
            och dotterbolagen i de olika länderna får kämpa internt om att
            få studierna till sina länder. För att de globala företagen ska
            välja att genomföra kliniska läkemedelsprövningar i Sverige krävs
            det att de mål som sätts upp verkligen nås. Det är t.ex. en förutsättning
            att deltagande kliniker levererar det som man enats om i avtal
            om klinisk prövning för att inte förtroendet för svensk klinisk
            läkemedelsforskning ska urholkas.
          </p>
          <p xml:id="i-WXe5Uz7hwAC3Fq3XjjBekq">
            I utredningen om den kliniska forskningen, Världsklass! Åtgärdsplan
            för den kliniska forskningen (SOU 2008:87) med Olle Stendahl som
            särskilt utredare, visas tydligt att de farhågor kring kvaliteten
            i den kliniska forskningen som funnits länge har besannats. Sverige
            halkar efter internationellt i fråga om klinisk forskning. Minskningen
            avspeglar sig framför allt i färre antal ansökningar för kliniska
            läkemedelsprövningar i Sverige. I slutet av 1990-talet mottog
            Läkemedelsverket över 550 ansökningar per år men i år räknar Läkemedelsverket
            med 300 ansökningar en minskning med över 45 %. Från en liten
            men konstant minskning under en period har antalet ansökningar
            under det senaste året minskat rejält med 25 %. Majoriteten av
            dessa prövningar är industrisponsrade, d.v.s. det är ett läkemedelsföretag
            som ansvarar, genomför och finansierar prövningen.
          </p>
          <p xml:id="i-EDmEBZ8hJ4YZy7LXZBqfAq">
            Det är således inte främst brist på ekonomiska resurser som hindrar
            den kliniska forskningen utan det är brist på utrymme och förståelse
            för behovet av klinisk forskning och kliniska läkemedelsprövningar.
            För att komma tillrätta med denna situation behövs såväl en attitydförändring
            hos beslutsfattare i vården och en resursallokering som tillåter
            deltagande i klinisk forskning. Det måste skapas incitament och
            ersättningssystem som uppmuntrar och stimulerar forskning så att
            den enskilda individen som forskar premieras. Det krävs en helhetssyn
            där forskning är en integrerad del av sjukvården, och det är viktigt
            att utrymme för forskning inklusive kliniska prövningar läggs
            in redan i planeringen av sjukvården för att tillåta kontinuerlig
            utveckling och förbättring också för framtida patienter.
          </p>
          <p xml:id="i-6TZvVRY538TAmcupHpVoJ8">
            Genom att stärka sambandet mellan forskning och sjukvård ökar
            både spridningen av ny kunskap och implementeringen av nya forskningsresultat
            i sjukvården. För bästa resultat bör samarbete mellan olika aktörer
            stärkas och det bör satsas på områden där Sverige internationellt
            har sett unika möjligheter.
          </p>
          <p xml:id="i-CdibpQ3QA9LQELf9rMBjs8">
            Klinisk forskning är ett fundament för att Sverige ska ha en
            sjukvård av högsta internationella klass, och kliniska läkemedelsprövningar
            är ett sätt att förbättra vården i ett land. Genom att delta i
            prövningarna uppdateras läkare, sjuksköterskor och hela kliniker
            kring den senaste tekniken och de deltar i att utveckla den. Patienterna
            som deltar i prövningarna får också en särskilt väl kontrollerad
            vård. För att Sverige inte ska tappa ytterligare mark krävs att
            svensk hälso- och sjukvård tar ett tydligare ansvar för den patientnära
            forskningen. Antalet kliniska prövningar, och därigenom antalet
            patienter som får möjlighet att tidigt pröva lovande och moderna
            behandlingar, måste öka. För att detta ska bli verklighet krävs
            ansvarstagande och satsningar från såväl statliga myndigheter
            som landsting för att skapa en miljö som välkomnar och premierar
            kliniska läkemedelsprövningar. Regeringen bör därför återkomma
            med förslag som främjar utförandet av kliniska läkemedelsprövningar
            i Sverige.
          </p>
        </div>
        <div type="motSignatures">
          <list>
            <item xml:id="i-WSWGAUx51xXU3UeyVyBSsM" who="i-Vo3YjbvPDcwbepLXUMMiDZ">
              Per Åsling (C)
            </item>
          </list>
        </div>
      </div>
    </body>
  </text>
</TEI>
