<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-00088">
  <teiHeader>
    <fileDesc>
      <titleStmt>
        <title>Religiösa skolor, jämställdhet och hederskultur</title>
        <author corresp="i-548HUVvKe8n48M3pQmFeUC">av Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:88 av Amineh Kakabaveh (-)</title>
          <idno type="rdwebb">H80288</idno>
          <rs type="number">88</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H80288/text</ref>
          <ref type="dokument_url_html">http://data.riksdagen.se/dokument/H80288</ref>
          <ref type="dokumentstatus_url_xml">http://data.riksdagen.se/dokumentstatus/H80288</ref>
          <ref type="docx">http://data.riksdagen.se/fil/07C67C35-670C-4F94-9DA2-1F3307218F63</ref>
          <ref type="pdf">http://data.riksdagen.se/fil/DCE3D840-A96B-4163-82BE-5A323E6AA3C9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CS2Ncy5ZfxX4DMVNcgc9ZB" type="signed"/>
        <correspContext corresp="i-CS2Ncy5ZfxX4DMVNcgc9ZB">
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-62adKjyCKvcnryGhvxjgdq" type="submitted">
          <date when="2020-09-15"/>
          <time when="13:18:12"/>
        </correspAction>
        <correspAction xml:id="i-P5bebzhonsU9Wkpd26hxom" type="reviewed">
          <date when="2020-09-16"/>
          <time when="06:01:40"/>
        </correspAction>
        <correspAction xml:id="i-7tb94z1ERpq1wRZs4zpRZk" type="referred">
          <date when="2020-10-14"/>
        </correspAction>
        <correspAction xml:id="i-YRcCkaFCXXsDqrvTz7VGbr" type="assigned">
          <date when="2021-04-08"/>
          <time when="15:47:22"/>
        </correspAction>
        <correspContext corresp="i-YRcCkaFCXXsDqrvTz7VGbr">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-9BvMnwMeVEG2JxNpr478fy" type="behandlas_i"/>
        <correspContext corresp="i-9BvMnwMeVEG2JxNpr478fy">
          <ref type="uppgift">2020/21:UbU10</ref>
          <ref type="ref_dok_id">H801UbU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2rBu2PXaoM4a7yicfzksfv" type="motHeader">
        <div xml:id="i-VZXDbNkUcMpyLz6gA9T9P8" type="motTitle">
          Motion till riksdagen 2020/21:88 av Amineh Kakabaveh (-) Religiösa
          skolor, jämställdhet och hederskultur
        </div>
      </div>
      <div xml:id="i-RFaSJrQg7yzMjpXzErYRrc" type="motBody">
        <div xml:id="i-JcgkUXFgARc8Fc6kvJvJqR" type="motProposal" subtype="förslag">
          <head xml:id="i-CvZwGUqP3yGRPuut7JvcKm">
            Förslag till riksdagsbeslut
          </head>
          <list xml:id="i-ESBCeYtJ4MsdfUrJ9jCXW8" style="ol">
            <item xml:id="i-6XPhFHXCjzPvyWn1xwgCYf">
              Riksdagen ställer sig bakom det som anförs i motionen om att
              strömmen av skattemedel som går till islamistiska skolor måste
              hejdas och tillkännager detta för regeringen.
            </item>
            <item xml:id="i-RX7Qj8xpjbV4hvF7RMuZbB">
              Riksdagen ställer sig bakom det som anförs i motionen om att
              de islamistiska religiösa skolornas ekonomi och finansiering i
              sin helhet fortsättningsvis och kontinuerligt bör granskas ingående
              och tillkännager detta för regeringen.
            </item>
            <item xml:id="i-HyRX5KEW4gtJLYLpQGPQZB">
              Riksdagen ställer sig bakom det som anförs i motionen om att
              de islamistiska religiösa skolornas verksamhet även i fortsättningen
              måste granskas noga av myndigheterna när det gäller undervisningens
              former och innehåll och tillkännager detta för regeringen.
            </item>
            <item xml:id="i-FKpnff3SuakCrZtUCs8kYa">
              Riksdagen ställer sig bakom det som anförs i motionen om att
              kommunerna, som känner de förhållanden som råder på orten men
              bara har rätt att yttra sig över Skolinspektionens beslut, borde
              ha ett starkare inflytande när det gäller beslut om religiösa
              skolors etablering genom exempelvis rätt att överklaga Skolinspektionens
              beslut i högre instanser och tillkännager detta för regeringen.
            </item>
            <item xml:id="i-LVNTevt2KoN6zufgrixE6h">
              Riksdagen ställer sig bakom det som anförs i motionen om att
              den kategori av religiösa skolor som har kopplingar till våldsbejakande
              miljöer ska stängas med omedelbar verkan och tillkännager detta
              för regeringen.
            </item>
            <item xml:id="i-72RyM3FBo3v8s8L8CLPs3o">
              Riksdagen ställer sig bakom det som anförs i motionen om att
              religiösa skolor som inte har kopplingar till våldsbejakande extremism,
              men likafullt medverkar till att bevara hedersförtryck med åtföljande
              könssegregation, utebliven undervisning i olika ämnen, bön på
              lektionstid och med en kvinnofientlig och ovetenskaplig inriktning
              bör stängas och tillkännager detta för regeringen.
            </item>
            <item xml:id="i-XmhDYgLZmtiyPUA6rFBQsD">
              Riksdagen ställer sig bakom det som anförs i motionen om att
              det svenska skolsystemet på sikt bör återförstatligas så att alla
              barn och unga bereds lika möjligheter att bli undervisade i en
              skola som står på vetenskaplig grund och inte på tusenåriga och
              djupt föråldrade religiösa föreställningar och tillkännager detta
              för regeringen.
            </item>
            <item xml:id="i-BRpoR6AUiySbYzMJrkGJge">
              Riksdagen ställer sig bakom det som anförs i motionen om att
              förbjuda främmande makters inflytande att ekonomiskt stödja skolor
              och annan barn- och ungdomsverksamhet, där verksamheten strider
              mot demokratins principer och kvinnors och barns rättigheter i
              Sverige och tillkännager detta för regeringen.
            </item>
          </list>
        </div>
        <div xml:id="i-2nNSfeKPRhnkoeGVKfqvAs" type="motContent">
          <head xml:id="i-32xnGCewjrFQswbFLqFapG" type="h1">
            Antidemokrati, kvinnofientlighet och föråldrade kulturmönster
          </head>
          <p xml:id="i-P64jPge5sW6v2ehnSG62YW">
            Den pedagogiska omsorgen i förskolor och grundskolor har alltmer
            blivit ett närings­fång för mer eller mindre radikala islamister.
            Det rör sig om miljontals kronor per år. En viktigare aspekt när
            det gäller fundamentalistiska islamister är emellertid att de
            genom sina skolors verksamhet har kontakt med barn och unga i
            en tämligen insynsskyddad miljö. De blir därmed plantskolor för
            spridning av dogmatiska religiösa föreställningar, antidemokratiska
            idéer och kvinnofientliga och föråldrade kulturmönster. På så
            vis kan radikala islamister agera grindvakter så att barnen och
            eleverna endast i ringa utsträck­ning kommer i kontakt med det
            svenska samhället och får en vrångbild av det.
          </p>
          <head xml:id="i-S9WnagukeQT2ZuXHSr1oio" type="h1">
            Segregation och könsapartheid
          </head>
          <p xml:id="i-EPovfNd855LogZkv15JRBL">
            I stort sett bortser man i medierna från dessa missförhållanden.
            De behandlas som om de ligger vid sidan av politikens allfarväg.
            Visserligen anmäler skolorna till myndighet­erna att de är konfessionella,
            att de är anslutna till en religiös riktning. Men det långsikt­iga
            hotet om radikalisering går självklart inte att utläsa av en till
            myndigheterna inläm­nad anmälan författad av skolans ledning.
            I stället är faran för en radikalisering knuten till skolans vardagliga
            praktik så som den genomförs av skolornas ledning, dess lärare
            och de företag som är knutna till skolan – till hur dessa uppträder
            och agerar i sitt för­hållande till barnen/eleverna.
          </p>
          <p xml:id="i-QvDrBwgPgdB2MqsrytsWHA">
            Aftonbladet uppgav för en tid sedan att 1,2 miljarder kronor
            i skattepengar under fem år har gått till skolor och till företag
            styrda av extrema islamister. Enligt denna kartlägg­ning, genomförd
            av Nyhetsbyrån Siren sticker dessa friskolor ut på ett anmärkningsvärt
            sätt. Enligt terrorexperten vid Försvarshögskolan Magnus Ranstorp
            finns det förvisso ett rent finansiellt syfte, men man bedriver
            samtidigt religiös indoktrinering som syftar till att isolera
            ungdomar och blockera dem när det gäller att sätta sig in i och
            förstå hur de­mokratiska samhällen fungerar. Detta leder till
            segregering som börjar redan från barns­ben. Strömmen av skattemedel
            som går till islamistiska skolor som underblåser segrega­tion
            och könsapartheid måste hejdas. Detta vill jag att riksdagen ska
            ge regeringen till­känna.
          </p>
          <head xml:id="i-5JrudEfvXHusEFbAfZWUwB" type="h1">
            Säpos granskningar
          </head>
          <p xml:id="i-EuAUMeQmduwsLSoRZUqrc6">
            Av Nyhetsbyrån Sirens granskning framgår det att ett 50-tal bolag
            och organisationer med extrema islamister i ledningen gjort affärer
            med staten och olika kommuner under de senaste fem åren till ett
            värde av 1,2 miljarder kronor. Kommunernas skolpeng och Skolverkets
            statsbidrag står för en överväldigande del av dessa transaktioner.
            Safir­skolan i Göteborg och det Norrlandsbaserade föräldrakooperativet
            Bilaal har dragit in mest pengar.
          </p>
          <p xml:id="i-5wtQjYAPav3aHiNSK5tj5D">
            Över 150 miljoner kronor har också säkrats genom kommunala avtal
            med gymnasie­huvudmannen Edinit, som är ett dotterbolag till Al-Azharstiftelsen,
            som driver verksam­het i ett 30-tal kommuner i Stockholm och Västmanland
            och som styrs av personer som är fundamentalistiska islamister.
          </p>
          <p xml:id="i-9qRJxSPSiRQVLsKErTphq2">
            Sedan den 1 januari 2019 har Skolinspektionen möjlighet att granska
            skolledningar och ägare för att undvika att personer med kopplingar
            till exempelvis våldsbejakande extrem­ism styr skolorna och deras
            verksamhet. Trots detta har endast två av dessa islamistiska skolor
            stoppats. Safirskolan är en av dem. Den fick i december 2019 sitt
            tillstånd indraget.
          </p>
          <p xml:id="i-G4DzYp4wesLM1GJuAen9dC">
            Av granskningen framgår också att det i södra Skåne finns en
            flyttfirma som styrs av och leds av personer från extrem islamistisk
            miljö och som anlitats av flera kommuner. Familjehem är en annan
            bransch som utnyttjats. Ranstorp förklarar för Nyhetsbyrån Siren:
            ”Olika personer är duktiga på skilda delar av verksamheten, som
            att starta upp företag, utbyta tjänster med andra bolag och ställa
            ut intyg för att få maximal del av välfärdssystemet. För de som
            ägnar sig åt ekonomisk brottslighet finns stora vinster att hämta
            samtidigt som riskerna är små.”
          </p>
          <head xml:id="i-HxmTMvo5jiaEtm5VxL8pT9" type="h1">
            Olagliga ekonomiska transaktioner
          </head>
          <p xml:id="i-5EpPWZhXnCmvRJDH6X2tgt">
            I Vällingby uppmärksammades vid Al-Azharskolan i Vällingby, som
            av drivs av Al-Azharstiftelsen, att fyra personer ur skolans ledning
            dömts till fängelse för grova ekonomiska brott. De hade genom
            olika transaktioner förflyttat pengar från stiftelsens konto,
            som skulle gå till skolverksamhet, till ett planerat bankprojekt
            – Sveriges första räntefria islamiska bank. Skolan har tidigare
            uppmärksammats för sina könssegregerade skolbussar, där flickorna
            av skolans personal hänvisades till att gå in genom skolbussens
            bakre dörrar, medan framdörrarna reserverades för pojkar. Skolinspektionen
            har även kritiserat skolan för bön under lektionstid, vilket strider
            mot skollagen och inte minst barnkonventionen som numera implementerats
            i svensk lag.
          </p>
          <p xml:id="i-A762HRA4bbK7ikUSxKAhJS">
            Den viktiga frågan är: Varför skall Sverige med skattemedel stödja
            skolverksamhet som strider mot lagen och principen om alla människors
            lika värde, invandrade barns – särskilt muslimska barns och särskilt
            muslimska flickors – rättigheter, att deras grund­läggande rättigheter
            kränks, segregationen ökar och könsapartheid upprätthålls. Detta
            bör naturligtvis inte förekomma.
          </p>
          <p xml:id="i-EcJEoibEBxKLNTRf4fdmS3">
            Det är uppenbart att det inte bara är undervisningens innehåll
            i de islamistiska skolorna som behöver granskas utan även deras
            sätt att sköta sin ekonomi och finansiera sin verksamhet. De islamistiska
            skolornas ekonomi bör granskas i sin helhet. Detta vill jag att
            riksdagen skall ge regeringen till känna.
          </p>
          <head xml:id="i-Qd9o5rstj2q8MLTTXyzEyB" type="h1">
            Kommunernas roll och inflytande
          </head>
          <p xml:id="i-KzKo4QobijMQNFmW3YGe13">
            Den grävande journalisten Sofie Löwenmark har länge påtalat en
            rad problem som kommuner haft med Skolinspektionen, som är den
            myndighet som beslutar om en skola ska få expandera eller om nya
            skall tillåtas att etablera sig. Kommunen får endast yttra sin
            mening i dessa frågor. Hyser de en annan mening än Skolinspektionen
            har de inte någon rätt eller möjlighet att överklaga myndigheters
            beslut. Detta försvårar kraftigt det kommunala integrationsarbetet.
          </p>
          <p xml:id="i-DRixxg6EL3H9VjRVSmyQha">
            Ett exempel på hur det kan gå till är fallet med Römosseskolan
            i Borås, som kom­munen ansåg inte hade rätt meriter för att passa
            in i dess integrationssträvanden. Vid Römosseskolan i Göteborg
            hade t.ex. förekommit både ekonomiska oegentligheter och könsseparerad
            undervisning. Skolinspektionen beslöt dock mot kommunens vilja
            att ge Römosseskolan tillstånd att öppna en ny skola. Kommunen
            överklagade till kammar­rätten och fick avslag. Man överklagade
            till Högsta förvaltningsrätten, som nekade prövning med hänvisning
            till att kommunen bara hade rätt att yttra sig, inte att över­klaga.
            Enklare uttryckt: Skolmyndigheten hör sig för vad kommunen tycker
            i saken och fattar sedan sitt beslut, varefter det egentligen
            inte finns några reella möjligheter för kommunerna att överklaga
            myndighetens beslut.
          </p>
          <p xml:id="i-7Tssm7nBye4QgCAjurgjuD">
            Man kan naturligtvis alltid ställa sig frågan om det fanns någon
            anledning för Borås kommun att överklaga. Ja, det fanns det. Römosseskolan
            i Borås är en sorts filial till skolan med samma namn i Göteborg.
            Römosseskolan i Göteborg är känd genom sin huvudman och rektor
            Abdirizak Waberi, som tidigare har varit riksdagsledamot för Moderaterna.
            Waberi medverkade i SVT:s dokumentär ”Slaget om muslimerna” 2009
            då hans uttalanden väckte uppmärksamhet. I Göteborg bedrivs i
            dag Römosseskolan och Lilla Römosseskolan. Waberi menade att ogifta
            kvinnor inte skall dansa och att han längtade efter sharialagar
            etc. Att mannen kan ta sig fyra fruar. Att kvinnor och flickor
            ska täcka sig helt osv.
          </p>
          <p xml:id="i-ELuQBHDcgMgrQT4ZJuFcMF">
            Römosseskolan står under riktad tillsyn eftersom ledningen inte
            åtgärdat den omfattande könssegregation som råder på skolan. Det
            har tidigare rapporterats om att flickorna på skolan var tvungna
            att berätta för hela klassen när de hade mens för att kunna uteslutas
            från bönestunden. ”Men jag har inte märkt att någon blivit kränkt
            av detta”, sa då Abdul Rashid Mohamed, verksam som imam vid moskén
            i Göteborg. ”Inget barn har kommit till mig, till trygghetsgruppen,
            till skolsköterskan eller kuratorn.”
          </p>
          <p xml:id="i-TcjAkCyzVWWXnA7qf7wpBV">
            Likaså har Skolinspektionen kritiserat skolan för att bönen inte
            upplevs som frivillig. Eleverna berättade vid inspektion att lärare
            sagt att ”om man inte är med och ber så får man ingen belöning
            av Allah, man kommer inte till paradiset”. I den svenska demokra­tin
            har barn rätt till sin egen fria individutveckling och har grundläggande
            fri- och rättig­heter. Enligt svensk lag och barnkonventionen,
            som numera är lag i Sverige, får inget barn diskrimineras och
            särbehandlas på det sätt som sker i dessa religiösa skolor. Det
            Waberi och andra ger uttryck för strider mot demokratins principer
            och barns rättig­heter.
          </p>
          <p xml:id="i-USRFg5hLusN4PCAbHt1uyK">
            Römosseskolan är aktuell då huvudmannen med ett sex år gammalt
            tillstånd från Skolinspektionen vill ta över Vetenskapsskolans
            lokaler för att öppna ytterligare en skola i Göteborg. Man har
            aktivt rekryterat lärare som tidigare varit anställda vid den
            numera ökända och stängda Vetenskapsskolan. Så svåra, känsliga
            och viktiga frågor som det handlar om när det gäller integration
            kan inte behandlas på ett så byråkratiskt och fyrkantigt sätt
            som skedde när det gällde Römosseskolan i Borås.
          </p>
          <p xml:id="i-XHa8QMkRmCZzWEe28r8qvh">
            Kommunerna, som känner de förhållanden som råder på orten, men
            bara har rätt att yttra sig över Skolinspektionens beslut, borde
            ha ett starkare inflytande när det gäller beslut om religiösa
            skolors etablering genom exempelvis rätt att överklaga Skolinspek­tionens
            beslut i högre instanser. Detta vill jag att riksdagen skall ge
            regeringen till känna.
          </p>
          <p xml:id="i-BEaKggkdrVDJT6UuC3GvkL">
            Exemplet Römosseskolan liksom visar att de religiösa skolornas
            verksamhet även i fortsättningen måste granskas noga av myndigheterna
            när det gäller undervisningens former och innehåll. Detta vill
            jag att riksdagen skall ge regeringen till känna.
          </p>
          <head xml:id="i-LFxtkCEfLgBGWCHwZQLXHd" type="h1">
            Ur den islamistiska skolverksamhetens historia
          </head>
          <p xml:id="i-6xkyruPHVSebgvgfPD1HtM">
            Det finns redan en lång historia av stängda friskolor drivna
            av islamistiska fundamenta­lister i Sverige. Samtidigt som enskilda
            skolenheter präglade av islamistisk extremism förlorat sina tillstånd
            och stängts har emellertid nya uppstått. Studerar man den historien
            går det snart att urskilja tydliga kluster av individer i både
            ledningar och personal, som flyter runt i olika verksamheter på
            olika håll i landet och ägnar sig åt att försöka starta religiösa
            friskolor.
          </p>
          <p xml:id="i-UqgxfriTH7sHF2gXwtSJmD">
            Något förenklat kan man dela in förskolorna och grundskolorna
            i två kategorier.
          </p>
          <p xml:id="i-4Dqz51rkqyH23av4uPmfCA">
            Den ena kategorin har direkta kopplingar till våldsbejakande
            islamistiska miljöer och är därmed av intresse för bl.a. Säkerhetspolisen.
            Jag kan inte se någon anledning till att denna kategori av religiösa
            skolor har något berättigande i ett demokratiskt land som Sverige.
            De bör stängas med omedelbar verkan. Detta vill jag att riksdagen
            skall ge regeringen till känna.
          </p>
          <p xml:id="i-2qXGjwKvNBgbdYw62E8HKr">
            Den andra kategorin saknar våldsbejakande kopplingar, men är
            problematisk främst genom det sätt på vilket undervisningen bedrivs
            – genom upprätthållandet av heders­förtryck med åtföljande könssegregation,
            utebliven eller undermålig undervisning i vissa ämnen, bön på
            lektionstid och andra inslag. Det är inslag som till stor del
            fostrar elever in i en hederskontext. Dessa skolor bidrar till
            en självisolerande segregation och medverkar till att skapa islamiska
            parallellsamhällen.
          </p>
          <p xml:id="i-8a4PwjGtDcrn2w4Lt8MKau">
            Det bör nämnas att ekonomisk brottslighet är relativt vanligt
            förekommande inom båda kategorierna av skolor, menar både terroristexperten
            Magnus Ranstorp och journa­listen Sofie Löwenmark. Det är politikernas
            och samhällets skyldighet att se till att barn och unga får likvärdig
            utbildning som grundar sig på vetenskap och grundläggande demokratiska
            fri- och rättigheter. Om dessa skadliga skolor inte stängs kommer
            tusen­tals barn och unga känna sig diskriminerade och som en följd
            därav felaktigt uppfatta sin situation som att demokratin i det
            svenska samhället inte gäller dem.
          </p>
          <p xml:id="i-AGekxfNCDqpezCN4xcPfck">
            Mest omtalad bland de religiösa friskolorna har den ökända och
            till sist nedstängda Vetenskapsskolan/Safirskolan i Göteborg varit.
            Skolan var ett tydligt exempel på hur just strömmen av pengar
            till skolan och makten över unga utgör en farlig grogrund för
            våldsbejakande islamism och kvinnoförtryck. I detta fall fortsatte
            verksamheten under flera år trots att granskningar påvisat grava
            missförhållanden och klara kopplingar till våldsbejakande islamism.
          </p>
          <p xml:id="i-GtKpgGQZYZG9i5HsKd9Aa9">
            Skolan hade både i sin ledning och bland personalen ett kluster
            av personer kopp­lade till den våldsbejakande islamistiska miljön.
            Skolans tidigare rektor och huvudman Abdel Nasser El Nadi var
            en av de sex ”imamer” som regeringen beslutade att utvisa då de
            ansågs utgöra ett hot mot rikets säkerhet. Skolan hade haft flera
            IS-återvändare anställda och ett flertal anställda som varit öppna
            IS-sympatisörer. Kvinnliga lärare arbetade i hög utsträckning
            i niqab (heltäckande slöja).
          </p>
          <p xml:id="i-V6Tz34njShHqJxShYe5UyZ">
            Vetenskapsskolan hade mycket nära kopplingar till den extrema
            och omskrivna föreningen Sveriges Förenade Muslimer (SFM). Ordföranden
            för SFM arbetade på skolan och satt under en tid med i skolans
            styrelse, vilket gav skolan och dess ledning möjligheten att påverka
            eleverna även på fritiden.
          </p>
          <p xml:id="i-7TAtEigAnKY2C6dpsr9bbj">
            Framför Skolinspektionens ögon undervisade en av SFM:s predikanter
            under lektionstiden ”likabehandlingstid”. Flickorna var vid tillfället
            placerade längst bak i lektionssalen och på ett tydligt markerat
            avstånd till pojkarna i den främre delen av rummet. Predikanten
            undervisade om att flickor ”måste täcka sig” och att deras roll
            är att synas så lite som möjligt i samhället och offentligheten.
          </p>
          <p xml:id="i-V4FWcSW7d65UtxXzugA3a2">
            Dessa islamistiska fundamentalistiska skolors verksamhet undergräver
            demokratin, är ett hinder i kampen för kvinnors rättigheter och
            kampen för jämställdhet mellan könen. De är särskilt till förfång
            för de flickor och pojkar som vill leva ett anständigt liv i Sverige.
            För demokratins skull i Sverige menar jag att alla religiösa friskolor
            skall avvecklas och stängas ner, såväl de som är våldsbejakande
            och de som begränsar sig till att medverka till att bevara hedersförtryck
            med åtföljande könssegregation, utebliven eller undermålig undervisning
            i vissa ämnen, bön på lektionstid och kvinnofientliga och ovetenskapliga
            föreställningar. Detta vill jag att riksdagen ska ge regeringen
            till känna.
          </p>
          <head xml:id="i-CboeVoTm5mU1usfAzypAwZ" type="h1">
            Säkerhetspolisen och Nya Kastets skola
          </head>
          <p xml:id="i-DSPsPQYDewdH8r2D9nYQNA">
            Nya Kastets skola har varit mycket omskriven och Skolinspektionen
            begärde i decem­ber förra året in ett yttrande från Säkerhetspolisen.
            Säpo kopplar i sitt yttrande ett flertal individer från den våldsbejakande
            islamistiska miljön till skolan, såväl inom ledningen som hos
            skolans anställda. Enligt Säpo har dessutom ett extremistiskt
            nätverk kontakter i Nya Kastets skola och har fått tillgång till
            skolans lokaler. Bland annat har en man som stridit i Syrien för
            en IS-anknuten grupp ordnat sammankomster för nätverket på skolan.
            Säpo sammanfattar sitt sju sidor långa yttrande om Nya Kastets
            skola: ”Sammantaget bedömer Säkerhetspolisen att en fortsatt verksamhet
            i nuvarande form innebär att barn­en på skolan, inte bara riskerar
            att få en undermålig utbildning, utan också riskerar att utsättas
            för radikalisering och rekrytering till miljöer som accepterar
            våld eller brottslig­het som metod för politisk förändring.”
          </p>
          <p xml:id="i-W9EEuJCgM4t6Yk1Znk31AX">
            Enligt journalisten Sofie Löwenmark har Rabie Karam tidigare
            försökt öppna ytter­ligare en skola i den lilla byn Garpenberg
            i Dalarna – ”Albarakah-skolan”. Ansökan avslogs dock av Skolinspektionen.
            Den tänkta skolan ingick i en större plan där en liten by skulle
            byggas upp. Ägaren själv skulle bestämma vilka som skulle få lov
            att leva där.
          </p>
          <p xml:id="i-NwiBVE6mCgdvC1sWnNa8so">
            I januari i år stängdes förskolan Bilaal i Gävle, Umeå och Söderhamn.
            Även här yttrade sig Säpo. Skolan hade knutit två av de sex extrema
            ”imamer” som är föremål för beslut om utvisning till förskolans
            ledning. Säpo ansåg att det fanns islamistiska extrem­ister fanns
            i ledningen.
          </p>
          <head xml:id="i-4ybcYWYfZ7geveVhjUMp94" type="h1">
            Obskyra imamer och IS-återvändare i förskolor
          </head>
          <p xml:id="i-NPkWqDCsrrUuxroGcREakW">
            Förskolan Lär och Lek i Göteborg stängdes ner i början av året.
            Även här var ovan­nämnde El Nadi inblandad i driften av förskolan
            tillsammans med ordföranden för SFM. Omkring en halv miljon kronor
            avsedda för förskolans verksamhet skickades i stället till SFM.
            SFM:s verksamhet ansågs tydligen vara viktigare än att skolan
            betalade in obetalda skatter och avgifter man var skyldiga den
            svenska staten. El Nadi har även försökt öppna en skola i Halmstad
            och försökt ta över en befintlig gymnasieskola i Göteborg.
          </p>
          <p xml:id="i-UopQvWvHNotNQqE2okFC7H">
            Under förra året fick en kvinna i Göteborg som är gift med SFM:s
            ”huspredikant” Anas Khalifa sitt tillstånd för att bedriva pedagogisk
            omsorg i parets gemensamma hem indraget.
          </p>
          <p xml:id="i-5w1mhNJcx1jQttZyAtfKKF">
            I Gävle driver nu den tidigare delägaren i Vetenskapsskolan,
            Rabie Karam, Nya Kastets skola. Ledningsstrukturen har ändrats
            flera gånger på senare tid då skolan står under granskning. Rabie
            Karam dömdes under våren för bokföringsbrott i samband med köp
            av en skolfastighet. Det är djupt pinsamt för Sverige som historiskt
            sett haft ett skol- och utbildningsväsende med ett gott internationellt
            anseende och som historiskt sett haft stor betydelse. Sveriges
            vetenskapliga, intellektuella och ekonomiska utveckling har nu
            ett skolsystem som ger utrymme åt personer som ser skolan som
            ett näringsfång för egen vinning och i pedagogiskt och vetenskapligt
            avseende inte är annat än charlataner och antidemokrater. Därför
            måste det svenska skolsystemet på sikt återförstatligas så att
            alla barn och unga bereds lika möjligheter när det gäller skola
            och utbildning som står på vetenskaplig grund och inte grundar
            sig på tusenåriga djupt föråldrade religiösa föreställ­ningar.
            Detta vill jag att riksdagen ska ge regeringen till känna.
          </p>
          <head xml:id="i-7MpHKQoYC9XcHnxUohSQpq" type="h1">
            Främmande makters inflytande i den svenska skolan
          </head>
          <p xml:id="i-XQTDKSM2m3cicAwAVqbTAa">
            I ett reportage i Svenska Dagbladet i dag beskrivs hur Saudiarabien
            inte bara finansierar moskéer i Sverige utan också friskolor.
            Hur många de är vet inte Skolinspektionen. Bland annat Svenska
            Dagbladet kunde 2018 i en stor artikel berätta att rektorn vid
            Alsalamskolan i Örebro mottagit miljonbelopp från Saudiarabien.
            Skolans vd och stiftelseordförande medger att skolan tar emot
            miljonbelopp direkt från det saudiska kungahuset. Samtidigt har
            Alsalamskolan fått motta hård kritik från Skolinspektion på inte
            mindre än 30 punkter. Ordföranden i den stiftelse som medger att
            skolan tar emot miljonbelopp direkt från det saudiska kungahuset.
            Det är uppenbart att avsikten med dessa skolor inte är att stödja
            det svenska utbildningsväsendet i allmänhet. Ser man till undervisningens
            form och innehåll är avsikten i stället att sprida den form av
            islam, wahhabismen, som är dominerande i Saudiarabien, som är
            anti-demokratisk och kvinnofientlig.
          </p>
          <p xml:id="i-AWBgmRx9gCFap5712Z6ezG">
            Magnus Normark, analytiker vid Totalförsvarets forskningsinstitut
            (FOI), förklarar i Svenska Dagbladet att ”Saudiarabien spelar
            en central roll när det kommer till att sprida en extrem tolkning
            av islam i Sverige”.
          </p>
          <p xml:id="i-CbZNG1WVBby4EWjSp3TSo9">
            Jag menar att stöd från icke-demokratiska och kvinnofientliga
            främmande makter är skadliga för demokratin och för allas vår
            jämställdhet och alla kvinnor som lever i Sverige. Därför anser
            jag att ekonomiskt stöd från främmande makt för att bygga religiösa
            skolor och dylikt med ett sådant syfte och innehåll inte skall
            förekomma i Sverige utan ska förbjudas. Detta vill jag att riksdagen
            ska ge regeringen till känna.
          </p>
        </div>
        <div xml:id="i-S4h6tiXEWwZVbEfUQ3zHZh" type="motSignatures">
          <list xml:id="i-7UxiinXiuNnVFighgQdsY1">
            <item xml:id="i-Ro6BdV5crqDa9eTqgpvgGR">
              Amineh Kakabaveh (-)
            </item>
          </list>
        </div>
      </div>
    </body>
  </text>
</TEI>
