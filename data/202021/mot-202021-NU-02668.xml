<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-NU-02668">
  <teiHeader>
    <fileDesc>
      <titleStmt>
        <title>Stockholm som motor för innovation och utveckling</title>
        <author corresp="i-L1n9B3HMMa1BFpMjixTVue">av Malin Danielsson m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2668 av Malin Danielsson m.fl. (L)</title>
          <idno type="rdwebb">H8022668</idno>
          <rs type="number">2668</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H8022668/text</ref>
          <ref type="dokument_url_html">http://data.riksdagen.se/dokument/H8022668</ref>
          <ref type="dokumentstatus_url_xml">http://data.riksdagen.se/dokumentstatus/H8022668</ref>
          <ref type="docx">http://data.riksdagen.se/fil/45EFF3D5-6683-497E-8125-1738496C92A5</ref>
          <ref type="pdf">http://data.riksdagen.se/fil/FEC3F0AC-D107-4D3F-8959-A0D81EC982BF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L1n9B3HMMa1BFpMjixTVue</idno>
            <name>Malin Danielsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-LDFpwyJnL3ETCnq3JKBJqw</idno>
            <name>Joar Forssell</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-B2dqMJrwB98UaLuxECWAqi" type="signed"/>
        <correspContext corresp="i-B2dqMJrwB98UaLuxECWAqi">
          <note type="signatory" corresp="i-L1n9B3HMMa1BFpMjixTVue"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-LDFpwyJnL3ETCnq3JKBJqw"/>
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-U2hVtkkM2gHLWReX15kmQX" type="submitted">
          <date when="2020-10-05"/>
          <time when="17:57:54"/>
        </correspAction>
        <correspAction xml:id="i-Md58azULPwoZB4prSkFkBb" type="reviewed">
          <date when="2020-10-05"/>
          <time when="18:08:23"/>
        </correspAction>
        <correspAction xml:id="i-V5YHu7Q7N1Nv8tc8rTDES5" type="referred">
          <date when="2020-10-14"/>
        </correspAction>
        <correspAction xml:id="i-K8htuNRvwfxjnPvLus64kc" type="assigned">
          <date when="2022-02-23"/>
          <time when="17:26:18"/>
        </correspAction>
        <correspContext corresp="i-K8htuNRvwfxjnPvLus64kc">
          <ref type="assignedTo">Näringsutskottet</ref>
        </correspContext>
        <correspAction xml:id="i-5Jfiw9f1Spk5tkVgKyRShE" type="behandlas_i"/>
        <correspContext corresp="i-5Jfiw9f1Spk5tkVgKyRShE">
          <ref type="uppgift">2020/21:MJU8</ref>
          <ref type="ref_dok_id">H801MJU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU8</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NfcJ1TnHThRuUcUGZauvAD" type="behandlas_i"/>
        <correspContext corresp="i-NfcJ1TnHThRuUcUGZauvAD">
          <ref type="uppgift">2020/21:NU14</ref>
          <ref type="ref_dok_id">H801NU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU14</ref>
          <ref type="ref_dok_titel">Regional utvecklingspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RWDTYGrrLy4ju2oXBPkMqX" type="behandlas_i"/>
        <correspContext corresp="i-RWDTYGrrLy4ju2oXBPkMqX">
          <ref type="uppgift">2020/21:TU16</ref>
          <ref type="ref_dok_id">H801TU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU16</ref>
          <ref type="ref_dok_titel">Framtidens infrastruktur</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DbXFL4eGkQTLjnu2k5Jguc" type="behandlas_i"/>
        <correspContext corresp="i-DbXFL4eGkQTLjnu2k5Jguc">
          <ref type="uppgift">2020/21:UbU15</ref>
          <ref type="ref_dok_id">H801UbU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU15</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9yqLRsB8xphwcWiw4sXdh6" type="behandlas_i"/>
        <correspContext corresp="i-9yqLRsB8xphwcWiw4sXdh6">
          <ref type="uppgift">2021/22:KU26</ref>
          <ref type="ref_dok_id">H901KU26</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU26</ref>
          <ref type="ref_dok_titel">Valfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TzK6LU2gvFvm5DLTwVvsJd" type="motHeader">
        <div xml:id="i-NKxjwEt4vvBn5P3uLDMnfi" type="motTitle">
          Motion till riksdagen 2020/21:2668 av Malin Danielsson m.fl.
          (L) Stockholm som motor för innovation och utveckling
        </div>
      </div>
      <div xml:id="i-K7VJZZDDxfyGFh1p5rejsu" type="motBody">
        <div xml:id="i-6DzUsnBi52yetVxcnvNGT9" type="motProposal" subtype="förslag">
          <head xml:id="i-TEB4aw4DiB4DixzYy1HDvi">
            Förslag till riksdagsbeslut
          </head>
          <list xml:id="i-AgaH4Z1K2wGYU2sDeE8jkb" style="ol">
            <item xml:id="i-Pbe6EpYf32vrqJq5TY7etH">
              Riksdagen ställer sig bakom det som anförs i motionen om att
              utse Stockholm till nationellt innovationsområde och tillkännager
              detta för regeringen.
            </item>
            <item xml:id="i-C59B2JyLWr3GaEKQ2p81xS">
              Riksdagen ställer sig bakom det som anförs i motionen om att
              genomföra pilotprojekt för att öppna upp vuxenutbildningen för
              fler och tillkännager detta för regeringen.
            </item>
            <item xml:id="i-JXMYo4LnXkodUbVNgBx7Az">
              Riksdagen ställer sig bakom det som anförs i motionen om att
              utreda åtgärder för Stockholms infrastruktur och tillkännager
              detta för regeringen.
            </item>
            <item xml:id="i-A9cZWSDAtB3PysDTY9sjMG">
              Riksdagen ställer sig bakom det som anförs i motionen om försiktighetsprincipen
              och om att havet ska förvaltas långsiktigt hållbart för att värna
              hållbar utveckling i Stockholmsregionen och tillkännager detta
              för regeringen.
            </item>
            <item xml:id="i-3nLuHZNy9f4iUGE1YVyoq5">
              Riksdagen ställer sig bakom det som anförs i motionen om att
              Stockholmsregionen behöver levande kustsamhällen genom deras potential
              att utveckla det lokala näringslivet och besöksnäringen och tillkännager
              detta för regeringen.
            </item>
            <item xml:id="i-JLXAQacT856ncuRs7USfBH">
              Riksdagen ställer sig bakom det som anförs i motionen om att
              låta Stockholm bli pilotregion för skilda valdagar och tillkännager
              detta för regeringen.
            </item>
          </list>
        </div>
        <div xml:id="i-Mq2mYV1eHWqgTZBfDhQAP8" type="motContent">
          <head xml:id="i-VXpqpADT8TpTcTNKRQ4wQC" type="h1">
            Motivering
          </head>
          <p xml:id="i-BZSb5mX6xNQ3YiVnQmVG2n">
            Stockholm är Sveriges motor. Från 1980-talet och framåt har Stockholms
            läns andel av Sveriges BNP stadigt ökat. Med sina dryga 2 350
            000 invånare står Stockholms län idag för nästan en tredjedel
            av Sveriges BNP, med betydligt högre BRP per capita och befolk­ningstillväxt
            jämfört med andra län. Stockholm är Sveriges i särklass mest framgångsrika
            region och konkurrerar således inte med andra städer i Sverige
            utan med städer i Europa och världen. Stockholms län står för
            46 procent av statens skatteintäkter och bidrar i stor utsträckning
            till det kommunala utjämningssystemet. Stockholmsregionen är en
            av de snabbast växande storstadsregionerna i Europa. Det ställer
            stora krav på bland annat kollektivtrafik, fler bostäder och utvecklad
            hälso- och sjukvård. Det finns många fördelar med att vara en
            tätbefolkad region och därigenom effektivt kunna använda skattemedlen
            men det finns även kostnader som uppstår där många ska dela på
            samma yta vilket i högre grad borde avspeglas i det kommunala
            utjämningssystemet. Det finns också en kraft i att vara en region
            som mäter sig med andra storstadsregioner världen över och den
            kraften behöver bättre tas tillvara.
          </p>
          <head xml:id="i-Sco497bNepeMMWMV4bQtha" type="h2">
            Stockholm – nationellt innovationsområde
          </head>
          <p xml:id="i-yUM6GhpKohiqnJk51TyXf">
            Det har länge funnits ett behov av att reda i lapptäcken av lagstiftning
            som sammanlagt skapar hinder för utveckling och innovationskraft.
            För att enklare kunna hantera de utmaningar som Stockholm och
            andra storstadsregioner står inför behövs större flexi­bilitet
            och mindre regelkrångel. Stockholmsregionen har under många år
            placerat sig som en av Europas och världens mest innovativa regioner,
            med ledande universitet, starka startup-miljöer och ett välutvecklat
            samverkansklimat. Ska denna ledande posi­tion kunna befästas och
            stärkas skulle hela Sverige vinna på om Stockholmsregionen officiellt
            kunde utpekas som nationellt innovationsområde. Detta skulle innebära
            att Stockholm får regeringens uppdrag att inom väl definierade
            områden kring bostads­byggande, digital utveckling i vård och
            omsorg och andra områden får ett långsiktigt uppdrag att utgöra
            en nationell testmiljö och en ”byråkratisk frizon” där nya lösningar
            kan utvecklas, prövas och införas på bredden för att lära hur
            framtidens regelverk ska utformas för att bejaka utveckling av
            centrala samhällsfunktioner.
          </p>
          <p xml:id="i-Bcz2Vi7rSDHMdWY7daybkm">
            Bostadsmarknaden är ett exempel på område där regelkrångel försvårar
            och för­dyrar. Beräkningar av seriösa byggaktörer visar att krav
            och regler driver upp hyrorna med cirka 2 000 kronor per månad
            (borträknat markprisökningar) när kraven staplas på varandra.
            Krav på cykelverkstad, gemensamhetsrum för hyresgäster, viss andel
            garage­platser, körbara bjälklag och bullernivåer har förvisso
            goda intentioner var för sig men tillsammans får de en stor påverkan
            på byggprojektens ekonomi. Många krav fyller behov som bättre
            kan bedömas av marknaden eller aktörerna själva. Onödiga krav
            och byggnormer ökar inte friheten för de boende eller för branschen.
            Med Stockholm som nationellt innovationsområde skulle innovativa
            tekniklösningar kunna prövas som underlättar för såväl byggaktören,
            kommunen som den boende. Fler boendeformer skulle också kunna
            utvecklas genom t.ex. ökad möjlighet till hyrköp, där unga får
            möj­lighet att komma in på bostadsmarknaden, eller fler moderna
            kollektivhus, som kan bidra till gemenskap och motverka ensamhet.
          </p>
          <p xml:id="i-Foy7mf1NnFFoHWbaZDFB5P">
            Inom vård- och omsorgssektorn finns även otaliga hinder för den
            nödvändiga digi­tala omställningen och moderniseringen av verksamheten.
            Att samlat pröva kommunala, regionala och statliga regelverk,
            avtal och ersättningsmodeller i kombination med nya digitala lösningar
            skulle skapa en nationell testmiljö som kortar tiden från idé
            till färdig lösning. I Stockholm finns närheten till statliga
            myndigheter, här finns landets starkaste entreprenörsmiljöer,
            motiverade kommuner och Region Stockholm med resurser och kompetens
            att driva storskaliga innovationsprojekt. Dagens lagstiftning
            är ofta skriven för en pappersbaserad värld som inte längre finns
            kvar, och ska samhället klara en ut­veckling i en digital tid
            krävs måste innovationshämmande eller teknikspecifika regel­verk
            moderniseras. Exempelvis finns det fortfarande tveksamheter kring
            när digitala signaturer godtas vid myndighetsbeslut, det finns
            krav på rapportering i specifika format eller på papper som skapar
            risker, merarbete och onödig väntetid, och det finns sekretess­gränser
            som hämmar möjligheten att ge sammanhållna vård- och omsorgsinsatser
            för en individ.
          </p>
          <p xml:id="i-XkvuFCDwBrRr2Mu37nXUam">
            Lika angeläget som att bedriva en långsiktig forskning, är att
            det att satsa på att forskningsresultat snabbare omsätts till
            samhällsnytta och innovationer. Det finns flera analyser som visat
            att nya forskningsrön och innovativa metoder kan ta 8–15 år innan
            de tillämpas fullt ut inom hälso- och sjukvården. Därför krävs
            ett ökat fokus på innovation i offentlig verksamhet, med särskilt
            fokus på att skapa innovationsfrämjande avtal, ersättningsmodeller
            och upphandlingsmetoder som främjar innovationsförmågan, inte
            bromsar den som idag. Oavsett om det handlar om nya digitala applikationer
            för att samla in hälsodata från patienter, nya AI-baserade beslutsstöd
            för vårdpersonalen eller enklare väg för samarbete mellan vårdgivare
            och de forskargrupper, entreprenörer och företag som utvecklar
            och erbjuder nya lösningar, krävs en ökad systematik för att öka
            förändringstakten i vården.
          </p>
          <p xml:id="i-LtCtRbq9i67bxZFtWxCr6Z">
            Det är avgörande att samhället etablerar ett modernt och tydligt
            regelverk för att möjliggöra en etiskt och juridiskt säker användning
            av olika AI-tillämpningar, ett regel­verk som skapar trygghet
            i användning och säkerställer en trygg och transparent förvalt­ning
            av de AI-algoritmer som utvecklas. Ska exempelvis intelligenta
            beslutsstöd använ­das i vården behöver det finnas en ansvarig
            aktör som säkerställer att algoritmen matas med korrekt data av
            god kvalitet, och att dessa kan prövas ut i samarbete mellan vård­givare,
            forskare och de offentliga organ som utarbetar avtal och regelverk.
          </p>
          <p xml:id="i-EuruXptjfK953yMxgnhgZv">
            Datadriven utveckling och tillgången till högkvalitativa hälsodata
            är nödvändig för en modern forskning, för att snabbare skapa förståelse
            för det som händer under ett sjukdomsförlopp, i omvärlden och
            för att kunna utgå från realtidsdata. Tillgänglig­görande av hälsodata
            för forskning och innovation behöver, med bibehållet skydd för
            den personliga integriteten, öka för att bidra till förbättrad
            vård för patienter och ut­veckling av näringslivet. Tillgängliggörande
            handlar även om förutsättningar för data­analys och att data från
            olika källor inte behöver flyttas för att nyttiggöras inom ramen
            för forskning och innovation. En stor utmaning är att skapa förtroende
            mellan olika vårdgivare att dela data mellan sig så att det ges
            möjlighet att följa kompletta sjukdoms­förlopp när vården av en
            specifik sjukdom bedrivs av flera aktörer. Brutna vårdkedjor utgör
            ett potentiellt hot mot kunskapsbildning och forskning. Region
            Stockholms sats­ning på ett Centrum för Hälsodata för att underlätta
            insamling, analys och utlämning av data i en komplex vårdmiljö
            är ett gott exempel som borde få efterföljare i samtliga regioner.
          </p>
          <p xml:id="i-JRxdMJSky7h3DJSv9GmWRD">
            Att kombinera organisatorisk innovation med den tekniska skulle
            ha enorm potential att utveckla svensk välfärd och konkurrenskraft,
            och göra att Sverige återtar sin ledande position som it-nation
            och därför bör riksdagen ställa sig bakom det som anförs i motio­nen
            om att utse Stockholm till nationellt innovationsområde och tillkännage
            detta för regeringen.
          </p>
          <head xml:id="i-X23wmUQib62vMeqKrVHY2J" type="h2">
            Sverigeförhandling om välfärdens digitala infrastruktur
          </head>
          <p xml:id="i-GxjXYAeFwzjAjv7cwQ6Lr5">
            Liberala politiker på nationell och regional nivå har föreslagit
            en ”Sverigeförhandling om välfärdens digitala infrastruktur” där
            enighet nås på vissa avgörande punkter. Målet är att lägga en
            stark grund för den fortsatta digitaliseringen av välfärdssektorn
            genom att etablera tydliga principer och standarder för digitala
            tjänster, men också att staten och huvudmännen ska samfinansiera
            ett lyft för att skrota åldrade it-system och ersätta dem med
            moderna digitala verksamhetsstöd. Förslaget bifölls 2019 av kongressen
            för Sveriges Kommuner och Regioner (SKR) och inledande samtal
            förs mellan SKR och Regeringskansliet för hur en sådan förhandling
            ska kunna inledas. Liberalerna förut­sätter att detta lyckas,
            särskilt då coronapandemin blottlagt allvarliga luckor i vårdens
            och omsorgens it-miljöer samtidigt som behovet av digitala samhällstjänster
            ökat dramatiskt. Liberalerna har i riksdagen sedan länge föreslagit
            en statlig satsning på ett digitalt välfärdslyft på en miljard
            kronor över fyra år för att på det sättet medverka till gemensamma
            och framåtsyftande digitala satsningar i regionerna. Ekonomiskt
            starkare kommuner och regioner klarar av de omfattande investeringar
            som krävs, men flertalet gör det inte. Det är därför avgörande
            med en samfinansiering mellan stat och huvudmän för att genomföra
            det nödvändiga lyft av vårdens digitala infrastruktur som krävs
            för både vårdgivande, forskning och utveckling. Därför bör riksdagen
            ställa sig bakom det som anförs i motionen om en Sverigeförhandling
            om välfärdens digitala infrastruktur och tillkännage detta för
            regeringen.
          </p>
          <head xml:id="i-46BW6Sva4L4gR5BkRu1yNh" type="h2">
            Stockholms arbetsmarknad
          </head>
          <p xml:id="i-XVxrpCENFQzcjraCxT541T">
            I Stockholm finns många innovativa företag som framgångsrikt
            konkurrerar på en global marknad. Företag i Stockholmsregionen
            som är i behov av högutbildad special­kompetens konkurrerar med
            andra storstadsregioner i världen över om att locka till sig de
            största talangerna. Personer med spetskompetens väljer mellan
            Stockholm, Silicon Valley och Seoul och då måste Stockholm kunna
            mäta sig med konkurrenterna. Hindren är många. Bristen på bostäder
            och snåriga regelverk för arbetskraftinvandring är två exempel.
          </p>
          <p xml:id="i-RWTDHhGA5Wcfgf4XUToowQ">
            Den utveckling vi nu ser, inte minst under coronakrisen med t.ex.
            it-utvecklare inom olika branscher, läkarstudenter eller andra
            högkvalificerade arbetstagare som utvisas på grund av byråkratiska
            hinder, misstag som arbetsgivarna gjort eller långa väntetider
            för att få arbetstillstånd är både oacceptabelt och orättssäkert.
          </p>
          <p xml:id="i-77rtSNk2Jd1DY2DKqAfkwh">
            Just av den anledningen har Liberalerna varit drivande för att
            en statlig utredning nu tillsatts för att se över dagens regler
            för arbetskraftsinvandring, men också problemen med kompetensutvisningar.
            De nya reglerna ska börja gälla från 1 januari 2021.
          </p>
          <p xml:id="i-LnApXx5EXK6db4VfM8p949">
            Till dess att de nya reglerna är på plats, finns ett akut behov
            av att stoppa kompetens­utvisningar från Sverige. För oss liberaler
            är det en självklarhet att möjliggöra för män­niskor som kan försörja
            sig själva och bidrar till vårt gemensamma välstånd att stanna
            i Sverige.
          </p>
          <p xml:id="i-FgjFRJzJvM4v4JE4Ryr82r">
            Det är en viktig frihetsfråga för oss, och en förutsättning för
            att företag även i framtiden ska kunna rekrytera och behålla högkvalificerad
            specialistkompetens från andra länder. Det är så en rörlig arbetsmarknad
            skapas på global nivå, arbetsgivarnas kompetensbehov tillgodogörs
            och en bättre matchning på arbetsmarknaden skapas.
          </p>
          <p xml:id="i-NctDhKPSSBUDV2diRExWif">
            Vi driver på för att ändra lagen. Men i väntan på att de nya
            reglerna träder i kraft måste kompetensutvisningarna upphöra.
            En viktig pusselbit i återstarten av svensk ekonomi handlar i
            lika stor grad om att möjliggöra för företag att rekrytera arbetskraft
            från andra länder, och behålla viktig nyckelkompetens som kommer
            vara avgörande för företagens framtida tillväxt.
          </p>
          <p xml:id="i-Ai59rrJcZVeL7xincRSnH6">
            Stänger vi den dörren, så kommer svenska företag få det mycket
            svårt att hävda sig globalt i jakten på spetskompetens. Sverige
            kommer inte, med rättsosäkra regelverk, anses attraktivt i valet
            mellan Stockholm, Silicon Valley och Seoul. Det har varken svensk
            arbetsmarknad eller vår gemensamma välfärd råd med om vi ska klara
            av att hantera de framtida utmaningarna vi står inför.
          </p>
          <p xml:id="i-K2BMoTsWSAcDu2NUTjUeLy">
            Coronakrisens svallvågor har slagit hårt mot vår huvudstad. Arbetslösheten
            har ökat rejält. Inte minst bland unga och utrikes födda. Stora
            reformer för en bättre fungerande arbetsmarknaden har förhandlats
            fram och genomförs genom januariavtalet. Det är bra men det behövs
            även mindre förändringar som kan prövas i pilotprojekt som Stockholms­regionen
            skulle kunna bära. Exempelvis skulle det livslånga lärandet kunna
            främjas genom att låta även den som väljer en ny yrkesbana senare
            i livet läsa in en utbildning via komvux. I dagsläget är detta
            inte möjligt för den redan som har en gymnasieexamen och som inte
            har turen att bo en generös kommun som har ett breddat intag till
            komvux.
          </p>
          <p xml:id="i-HU95UV4HkxT9USz5R3QY3">
            På en arbetsmarknad där yrkesprogrammen på gymnasieskolan attraherar
            alltför få sökande i förhållande till arbetsmarknadens behov orsakar
            detta problem. Nästan samt­liga yrkesprogram utbildar till bristyrken
            där arbetsmarknaden skriker efter arbetskraft, men för få grundskoleelever
            väljer dessa. I Stockholms län är skevheten i matchning mellan
            elevernas val av gymnasieprogram och arbetsmarknadens behov större
            än på andra håll. Att regionens företag, vården och omsorgen ska
            behöva förlita sig på dem som i tonåren av olika skäl inte kunnat
            ta gymnasieexamen ger heller inte den bredd i rekryteringen som
            behövs. Ett pilotprojekt i Stockholm skulle kunna utvärdera effek­terna
            av att låta fler få tillgång till vuxenutbildningen. Därför bör
            riksdagen ställa sig bakom det som anförs i motionen om att genomföra
            pilotprojekt för att öppna upp vuxenutbildningen för fler och
            tillkännage detta för regeringen.
          </p>
          <head xml:id="i-BfM2CyNzeEDmPZYAp4e2Ny" type="h2">
            Förbättrad rörlighet för ökad tillväxt
          </head>
          <p xml:id="i-4bTN2gXZP8i5fCqnxTUZ4H">
            För invånarna i Stockholms län tar det längst tid i landet att
            ta sig till jobbet. I snitt tar det stockholmarna 31,7 minuter
            att komma till jobbet, enkel resa. Cirka 58 procent av stockholmarna
            åker kollektivt till jobbet under vintern, medan 49 procent gör
            det under sommaren. Dessutom pendlar många in till Stockholm från
            utanför länet. Ungefär tio procent av Stockholms dagsbefolkning
            pendlar in från andra delar av landet. Störst pendling sker från
            Uppsala län med ca 33 000 personer, cirka 11 000 personer pendlar
            från Västra Götaland och cirka 9 200 personer från Skåne. Till
            och med från Norrbotten pendlar ungefär 1 400 personer till Stockholm.
            Totalt reser närmare 900 000 personer med kollektivtrafiken i
            Stockholms län varje dag motsvarande 3 miljoner individuella resor.
          </p>
          <p xml:id="i-AibuaP3WHJSn8ktioHyXbC">
            När många människor behöver förflytta sig uppstår ofta trängsel
            och köer. Detta påverkar tillväxten i Stockholm negativt. Beräkningar
            visar att stockholmare årligen spenderar i snitt 17 arbetsdagar
            i bilkö och lägger 6,4 veckor per år på att pendla till arbetet.
          </p>
          <p xml:id="i-KRC3Yj2Fm1TPsnhaAQ89SK">
            Ett flertal infrastrukturprojekt planeras och behöver genomföras
            för att situationen ska förbättras. Spårväg syd, förlängningen
            av spårväg city till Ropsten och Norra Djur­gårdsstaden, Tvärförbindelse
            Södertörn, Östlig förbindelse samt Roslagsbanans förläng­ning
            till såväl centrala Stockholm som till Arlanda är några exempel
            på infrastruktur­satsningar som regionen behöver för att kunna
            fortsätta växa och bidra till Sveriges tillväxt. Trafiksäkerheten
            behöver också höjas på flera ställen, inte minst på väg 225 nu
            när Norviks hamn har invigts.
          </p>
          <p xml:id="i-DKPihBNoBrBQvAwSdnmfzM">
            Vid utbyggnad av statlig infrastruktur behöver cykelvägar prioriteras
            högre och de statliga anslagen till dessa behöver öka.
          </p>
          <p xml:id="i-V6pfVd7ChtmTWDp4yDH3bm">
            Fler internationella direktlinjer stärker Stockholmsregion på
            den internationella arenan. Det ska vara lätt för människor och
            företag att ta sig till Stockholmsregionen. Stockholmsregionen
            är en konkurrenskraftig region i många hänseenden, men regionens
            ekonomi och tjänstesektor är kunskapsintensiv och konkurrensutsatt.
            Det kräver en bra internationell tillgänglighet för att människor
            lätt kan ta sig till Stockholmsregionen för att arbeta och erbjuda
            sina tjänster. Därför måste kapaciteten på Arlanda öka. Att öka
            kapaciteten på Arlanda är nödvändigt för att säkra och stärka
            regionens tillgänglighet och konkurrenskraft såväl nationellt
            som internationellt.
          </p>
          <p xml:id="i-H7hpQRumwBtsasMmWnMHTr">
            Riksdagen bör ställa sig bakom det som anförs i motionen om Stockholms
            infra­struktur och tillkännage detta för regeringen.
          </p>
          <head xml:id="i-7xcdFvaiyzHy6K9D1fMby7" type="h2">
            Stockholm behöver levande kustsamhällen
          </head>
          <p xml:id="i-Ai4rhx1dCXby2Zx5PUrAMh">
            Östersjön är viktig för Stockholmsregionen men även för alla
            länder inom EU. Åtgärder för en hållbar utveckling i Östersjön
            kräver samverkan mellan länderna runt Östersjön. Havet är utsatt
            för utsläpp, övergödning och andra miljörelaterade problem och
            förvalt­ningen av fiskebestånden står inför stora utmaningar.
            Utsläppen av plast, läkemedel och andra utsläpp måste motverkas.
            Övergödningen måste stoppas. Rena stränder är viktigt för miljön
            och för att inte fåglar och djur ska komma till skada men också
            för frilufts­livet. Utsläppen av fosfor och kväve måste minskas.
            Återkommande algblomning och marint skräp påverkar livsmiljön
            för alla som vistas i skärgården i Stockholmsregionen.
          </p>
          <p xml:id="i-4U5zZ6tjx4ujsmmzxQmHtj">
            Fiskebestånden i Östersjön behöver värnas. Fiskekvoterna bör
            anpassas till vad vetenskapen och kunskapsläget anser vara försvarbart.
            I bedömningar av det långsiktigt hållbara uttaget måste även ekosystemens
            funktion värnas. Det småskaliga kustfisket i Stockholmsregionen
            är viktigt för en levande skärgård och småföretagens möjligheter.
            Det industriella storskalig fisket bör utvärderas sett till hur
            detta påverkar det lokala kustfisket. Det maximala uttaget av
            fisk behöver vägas av mot en försiktighetsprincip när kunskapsläget
            inte är helt klarlagt. Kunskapen om bestånden i Östersjön och
            kun­skapen om de lokala bestånden i Stockholmsregionen måste öka.
            Riksdagen bör ställa sig bakom det som anförs i motionen om försiktighetsprincipen
            samt att havet ska förvaltas långsiktigt hållbart för att värna
            hållbar utveckling i Stockholmsregionen och tillkännager detta
            för regeringen.
          </p>
          <p xml:id="i-17PeNaHJu2derN4dWnAKjD">
            För att öka den långsiktigt hållbara förvaltningen av fisket
            är det viktigt att premiera fiskemetoder som bidrar till hållbarheten.
            Lekområden för fisk behöver värnas. Det småskaliga kustfiskets
            förutsättningar påverkas i grunden av tillgången på fisk. Detta
            i sin tur påverkar möjligheten till näringsverksamhet i samhällena
            och förädling av fisken som råvara. Det är viktigt att värna en
            miljömässig och socialt hållbar utveckling och stärka det småskaliga
            kustnära fiskets villkor. Stockholmsregionen behöver levande kustsamhällen
            genom deras potential att utveckla det lokala näringslivet och
            besöks­näringen och detta bör ges regeringen tillkänna.
          </p>
          <head xml:id="i-FtaaizmZZLRUkpcG9kv6Y1" type="h2">
            Stockholm – pilotregion för skilda valdagar
          </head>
          <p xml:id="i-AVZqwsBB95uDyP2WcqjzyH">
            Den gemensamma valdagen och Sveriges fyraåriga mandatperioder
            gör att Sverige idag har längst mellan valen bland samtliga demokratiska
            länder i världen. Detta leder till att den kommunala och regionala
            politiken prioriteras ned gentemot rikspolitiken. Liberal­erna
            vill därför se ett avskaffande av den gemensamma valdagen för
            att vitalisera den svenska demokratin.
          </p>
          <p xml:id="i-DNkrKD5cqWKy3GZonMNqvC">
            År 1968 beslutade Sverige att införa enkammarriksdag och gemensam
            valdag för val till kommun, landsting och riksdag. Beslutet fattades
            i samband med den partiella för­fattningsreformen samma år i vilken
            valsystemet, kammarsystemet och den gemen­samma valdagen ingick.
            Genom ändringen av regeringsformen 1994 ändrades också mandatperiodernas
            längd från tre till fyra år.
          </p>
          <p xml:id="i-CeauKVsNQ5YJkXCDdzZpnx">
            Sverige är unikt med att ha en lagstadgad gemensam valdag för
            både lokala och nationella val. I den mån det förekommer gemensamma
            valdagar i andra länder är det främst mellan delstatlig, regional
            och kommunal nivå. Till skillnad från Sverige är dessa länders
            gemensamma valdagar sällan lagstadgade, utan uppstår eftersom
            det blivit mest praktiskt att förlägga val som, av olika skäl,
            hamnat under samma år till samma dag.
          </p>
          <p xml:id="i-3hScisH8DMRcKNppSwpA7q">
            Sveriges unika modell, med val endast vart fjärde år, leder till
            att den svenska demokratin rör sig i ett långsamt tempo. Det gör
            också att den kommunala och regionala politiken ofta får betydligt
            mindre uppmärksamhet än rikspolitiken. Detta är särskilt påtagligt
            i storstadsregionerna, där det finns få lokala medier och medborgarnas
            känne­dom om den lokala och regionala politiken därmed ytterligare
            försvåras. För tunga väl­färdsområden som skola, vård och omsorg
            ligger huvudansvaret på den kommunala och regionala nivån, men
            den gemensamma valdagen innebär att fokus i mycket hög grad ligger
            på rikspolitiken när väljarna ska gå till valurnan.
          </p>
          <p xml:id="i-2cgwe4CZKBEgoxDt7FHm6o">
            Att avskaffa den gemensamma valdagen vore ett sätt att vitalisera
            demokratin. Politi­ker och media skulle få fokusera på lokala
            och regionala frågorna. Den lokala politikens ställning i samhället
            skulle stärkas. Genom skilda valdagar och det skulle bli lättare
            för väljarna att hålla sig uppdaterade och informerade kring politiken
            då de skulle gå och rösta oftare. Därigenom får väljarna både
            större möjlighet att bevara och utveckla sina politiska kunskaper
            men också ökad möjlighet att utkräva ansvar från politikerna på
            samtliga nivåer.
          </p>
          <p xml:id="i-FracjsYGkYrMvALsb85cyA">
            Ur ett jämställdhetsperspektiv skulle skilda valdagar även innebära
            ett större fokus på några av de politiska frågor som traditionellt
            prioriteras högre av kvinnor jämfört med män, såsom vård, omsorg
            och skola. Enligt flera opinionsundersökningar är sjuk­vården
            till och med den frågan som anses allra viktigast bland svenskar.
            Då är det avgörande att den lokala och regionala politiken får
            mer utrymme i svensk politik.
          </p>
          <p xml:id="i-8pXcxcjPBk9qiSAN2wGssc">
            Kritiker menar emellertid att avskaffandet av den gemensamma
            valdagen skulle leda till avsevärt lägre valdeltagande och att
            de lokala valen skulle riskera att användas för att yttra väljarnas
            missnöje med rikspolitiken. Men detta skulle inte nödvändigtvis
            behöva vara fallet. I Norge, vars valsystemet på många sätt liknar
            det som Sverige hade innan införandet av den gemensamma valdagen,
            upprätthåller man högt valdeltagande samtidigt som man lyckas
            separera rikspolitiken från den lokala politiken.
          </p>
          <p xml:id="i-GjTqQEZTqrKUhJEJy6Ef4z">
            Det behöver inte heller nödvändigtvis vara något dåligt att de
            lokala valen också får präglas av rikspolitiken. Valresultaten
            skulle då verka som ytterligare ett sätt för folket att utkräva
            ansvar och tvinga rikspolitikerna att ta till sig av valresultaten.
          </p>
          <p xml:id="i-Gv88wpVvwHtGxJ1M9Y7vaE">
            Demokratin i Sverige behöver vitaliseras. Den kommunala och regionala
            politiken står alltför ofta i skuggan av rikspolitiken och i ett
            öppet demokratiskt samhälle har folket rätt till att utkräva ansvar
            från sina politiker på samtliga nivåer. Då räcker det inte med
            att svenskar enbart får gå och rösta vart fjärde år. Därför bör
            riksdagen ställa sig bakom det som anförs i motionen om att låta
            Stockholm bli pilotregion för skilda val­dagar och tillkännage
            detta för regeringen.
          </p>
        </div>
        <div xml:id="i-5vztfXMwfKGE1a76ck4dn3" type="signatureBlock">
          <list xml:id="i-B1dzYinunwt3abF6hQLMwJ">
            <item xml:id="i-Sa9xENxWDQKJAiWHrRNhLE" type="signature">
              Malin Danielsson (L)
            </item>
            <item xml:id="i-L479nLsi53qhcbgCZry7fP" type="signature">
              Gulan Avci (L)
            </item>
            <item xml:id="i-M1dkqXVv86m34fkFL765fZ" type="signature">
              Joar Forssell (L)
            </item>
            <item xml:id="i-Ts9W5LJE5TDRK1HYQ2NkBj" type="signature">
              Nina Lundström (L)
            </item>
            <item xml:id="i-A5ERn9YB1neg446UtCvARb" type="signature">
              Fredrik Malm (L)
            </item>
            <item xml:id="i-PF3FJJZPdek2bFa82K1C9Z" type="signature">
              Barbro Westerholm (L)
            </item>
          </list>
        </div>
      </div>
    </body>
  </text>
</TEI>
