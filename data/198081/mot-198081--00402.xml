<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00402">
  <teiHeader>
    <fileDesc>
      <titleStmt>
        <title>om riksdagens fonograminspelningar</title>
        <author>av Sten Svensson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om riksdagens fonograminspelningar</title>
          <idno type="rdwebb">G402402</idno>
          <rs type="number">402</rs>
          <ref type="dokument_url_text">http://data.riksdagen.se/dokument/G402402/text</ref>
          <ref type="dokument_url_html">http://data.riksdagen.se/dokument/G402402</ref>
          <ref type="dokumentstatus_url_xml">http://data.riksdagen.se/dokumentstatus/G402402</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-BTGqBdsxNPf1pwvV721ciW</idno>
            <name>BERTIL DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-7oBpdKNLc3LYD8YF1233E6</idno>
            <name>ANDERS GERNANDT</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CibDAuDXjkrhJXnWuzYc6p" type="signed"/>
        <correspContext corresp="i-CibDAuDXjkrhJXnWuzYc6p">
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="i-BTGqBdsxNPf1pwvV721ciW"/>
          <note type="signatory" corresp="i-7oBpdKNLc3LYD8YF1233E6"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__402/mot_198081__402-001.pdf"/>
      <fw xml:id="i-UN5VVPiFFmX4zGH6fDjwE8">
        Motion 1980/81:402
      </fw>
      <div xml:id="i-SSXRAcReBEeUetvuXAsvmU" type="motHeader">
        <div xml:id="i-9C292sWp13Hr4kKzhkxwYi" type="motTitle"/>
        <div xml:id="i-CoUioA9dkedTh6QFzP3bqZ" type="motSubmissionInfo"/>
      </div>
      <div xml:id="i-KSPXoJbwZXUYSvF4ARu8p5" type="motBody">
        <div xml:id="i-YQvJZoay9tNqoZyoRUUYdL">
          <p xml:id="i-E17Unv8Ey3PKieJCAGFNpR">
            av Sten Svensson m. fl. om riksdagens fonograminspelningar
          </p>
          <p xml:id="i-SjBYwYkdaYtbnYVUpRKuRS">
            Riksdagen utger sedan flera år egna fonograminspelningar som
            grundas på de inspelningar av kammardebatterna, som ständigt pågår
            vid sidan av den stenografiska uppteckningen. Upptagningen sammanförs
            på 30 cm LP-skivor som tillhandahålls under samlingsnamnet ”Röster
            i riksdagen”. På detta sätt har 46 fonogram hittills utgetts som
            innehåller ”talprov” från tvåkammarriksdagen. Arbetet med att
            på motsvarande sätt dokumentera enkammarriksdagen pågår. Initiativet
            till dessa upptagningar kom från riksbibliotekarien Uno Willers,
            som hos talmanskonferensen aktualiserade frågan om talprov av
            riksdagens ledamöter. Sedan talmanskonferensen föranstaltat om
            upptagningen av dessa prov, har sedan dess arbetet utförts av
            kammarkanslipersonalen i samråd med företrädare för riksbiblioteket,
            i vars nationalfonotek talproven skall finnas samlade. Med varje
            inspelning följer ett texthäfte, innehållande mot anförandena
            på resp. grammofonskiva svarande utdrag ur kammarens protokoll.
            De utgivna fonogrammen tillhandahålls genom tryckeriexpeditionens
            försorg till ett pris av f. n. kr. 22:50 per st. Trots det låga
            priset (22:50 + moms) har försäljningsframgången uteblivit helt.
            Som jämförelse kan nämnas att priset för en kommersiellt producerad
            grammofonskiva i detaljhandeln betingar minst det dubbla priset.
            Med kännedom om den tids- och kostnadskrävande produktionen av
            dylika fonogram inkl. konvolut, är det inte försvarbart att låta
            denna verksamhet fortsätta. Inkomsterna från den synnerligen begränsade
            försälj- ningen står i mycket dålig proportion till produktionskostnaderna.
            Man torde kunna uppfylla kravet på dokumentation för biblioteks-
            och arkivän- damål på ett mycket enklare och billigare sätt, nämligen
            genom inspelning på bandkassetter. Numera erbjuder kassettbanden
            en mycket god ljudkvalitet. När det dessutom i det här fallet
            är fråga om talinspelningar, borde man utan någon olägenhet kunna
            övergå till att samla talproven på kassettband. I samband med
            en övergång till kassettinspelningar kan man dessutom begränsa
            antalet kopior. Det torde i flertalet fall inte behövas mer än
            ett ex. (till resp. ledamot om vederbörande så skulle önska) utöver
            de som erfordras för dokumentation- och arkivändamål. Huvuddelen
            av de medel som genom den föreslagna åtgärden kommer att frigöras
            bör sålunda innebära en besparingsåtgärd i linje med den strävan
            som statsmakterna måste vidta för att begränsa de offentliga utgifterna.
            Men för att i någon mån göra det möjligt för allmänheten att inköpa
            ett fonogram
          </p>
          <pb facs="riksdagen-motions-pdf/data/198081/mot_198081__402/mot_198081__402-002.pdf"/>
          <fw xml:id="i-27muVXsWomDwqYbsMveQmX">
            Mot. 1980/81:402 10
          </fw>
          <p xml:id="i-VG2dVA7Ky4ZjgzyBadYrPP">
            med dokumentation från riksdagen, som alternativ till de skivor
            som vi härmed föreslår skall utgå, vill vi förorda att riksdagen
            utger ett särskilt fonogram som ger en mer allsidig bild av riksdagens
            historia och verksamhet och som kan tilltala en större publik
            genom att förses med värdefulla kulturella inslag. Vi skall i
            det följande kortfattat skissera utformningen av en dylik produktion.
            Utgivningen bör omfatta den musik som förekommit genom åren, såväl
            från tvåkammarriksdagens tid som under den nuvarande enkammarriksda-
            gen, i samband med riksmötets högtidliga öppnande. Oss veterligt
            föreligger ännu ingen samlad grammofonupptagning av sådan musik
            — även om enstaka verk finns utgivna på annat sätt. Riksdagen
            bör därför låta Stockholms filharmoniska orkester göra en sådan
            inspelning, vilket samtidigt kan utgöra ett viktigt led i statsmakternas
            strävan att stödja och uppmuntra denna del av kulturlivet. Det
            program som i övrigt kan förekomma bör utgöras av ett urval ur
            de arkiv som finns för att dokumentera viktigare inslag i riksdagens
            politiska historia. Utgåvan kan omfatta valda talavsnitt i historiskt
            perspektiv varvade med musik i nyinspelningar. Dylika fonogramproduktioner
            förblir dock dokumentationer, ganska nära besläktade med riksdagens
            nuvarande skivupptagningar — intresset hos en större publik uteblir
            helt. Skivan (alternativt dubbelalbum med två skivor) bör därför
            utformas så att produktionen fyller ett flertal funktioner: 1.
            Programvalet måste vara musikaliskt försvarbart. 2. Utgåvan skall
            nå ut till en så stor svensk publik som möjligt. 3. Även utländska
            lyssnare skall kunna attraheras av produktionen. Helst bör hela
            verk inkluderas, men korta, avslutade musikstycken är en tänkbar
            lösning. Här måste man gå igenom tidigare musikprogram vid riksdagens
            öppnande. Man kan som alternativ till talavsnitt tänka sig en
            sammanställning av ett antal radioinspelningar under årens lopp,
            både av tal och musik (t. ex. ett äldre Sven Jerring-reportage).
            Ett annat alternativ kan vara att låta inspela det första öppnande
            som kommer att äga rum sedan riksdagen återflyttat till Helgeandsholmen.
            Ytterligare ett attraktivt alternativ — i synnerhet för utländska
            lyssnare — är en upptagning av enbart musikprogram, vilket skulle
            underlätta en produktion med kompletta musikverk. Ännu fler alternativa
            lösningar är självfallet tänkbara. Vilket handlings- alternativ
            som bör väljas bör klaras ut av en särskild kommitté med expertmedverkan.
            Konvolutet till den föreslagna riksdagsskivan/skivorna bör utnyttjas
            för att i ord och bild presentera en utförlig historik, varvid
            konvolutet kan få formen av en dubbelvikt mapp — ev. med plats
            för inlagda bilagor. Skivkonvolutets framsida bör förses med bild
            (från fotografi eller målning) av det gamla
          </p>
          <pb facs="riksdagen-motions-pdf/data/198081/mot_198081__402/mot_198081__402-003.pdf"/>
          <fw xml:id="i-VtdbbCkZMdSA4pjVK1XFpQ">
            Mot. 1980/81:402 11
          </fw>
          <p xml:id="i-GyMzmiFVJaHVmshqWKPTBt">
            riksdagshuset på Helgeandsholmen. Förutom musikkommentarer i
            vanlig ordning bör ingå en historik som illustreras med fotografier
            och teckningar. Kommentarer på svenska och ev. flera utländska
            språk bör finnas med. Den föreslagna riksdagsskivan bör marknadsföras
            på sedvanligt sätt genom detaljhandeln. Ett dylikt album bör kunna
            utgöra en utmärkt gåva i olika sammanhang, inte enbart för officiell
            representation utan även för svenska exportföretag. Om man kommer
            fram till att utgåvan bör omfatta ett dubbelalbum, dvs. två grammofonskivor,
            öppnas ytterligare valmöjligheter. Man kan då tänka sig att samla
            all musik på den ena skivan och samtliga talinslag på den andra.
            Då kan man göra en särskild utländsk edition med enbart musikskivan,
            varvid ett särskilt konvolut med enbart utländsk text produceras.
            Dylika överväganden bör tas upp efter det att fonogrambolag/producent
            antagits, vilket förutsätts ske efter anbudsförfarande. Projektet
            bör, som ovan antytts, inriktas på en utgivning efter det att
            riksdagen återflyttat till Helgeandsholmen för att historiken
            på konvolutet skall kunna ”stå sig” under en längre tidsperiod.
            Med tanke på de långa produktionstider som erfarenhetsmässigt
            är förenade med planering och genomförande av en grammofonskivas
            produktion kan det vara lämpligt att senast under riksmötet 1981/82
            fatta beslut om den föreslagna utgivning- en. Med hänvisning till
            vad som ovan anförts hemställer vi att riksdagen beslutar uppdra
            till talmanskonferensen att avbryta nuvarande fonograminspelningar
            till förmån för den alternativa verksamhet som angetts i motionen.
          </p>
          <p xml:id="i-R4C8f3jbAoZi22Ku7XsfLU">
            Stockholm den 20 januari 1981
          </p>
          <p xml:id="i-QhtF4Pmg6MSTteVVtVGsxi">
            STEN SVENSSON (m) BERTIL DAHLÉN (fp) ANDERS GERNANDT (c)
          </p>
        </div>
      </div>
    </body>
  </text>
</TEI>
