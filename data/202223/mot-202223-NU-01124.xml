<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-01124">
  <teiHeader>
    <fileDesc>
      <titleStmt>
        <title>En hållbar besöksnäring</title>
        <author corresp="i-AmkEPQHyLbWFNYdCQzmzAu">av Elisabeth Thand Ringqvist m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1124 av Elisabeth Thand Ringqvist m.fl. (C)</title>
          <idno type="rdwebb">HA021124</idno>
          <rs type="number">1124</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/HA021124/text</ref>
          <ref type="dokument_url_html">http://data.riksdagen.se/dokument/HA021124</ref>
          <ref type="dokumentstatus_url_xml">http://data.riksdagen.se/dokumentstatus/HA021124</ref>
          <ref type="pdf">http://data.riksdagen.se/fil/D2FC3DF3-690A-4DE7-B1FF-2C685CF96ACD</ref>
          <ref type="docx">http://data.riksdagen.se/fil/89380994-134A-4025-A365-445D5E9184A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AmkEPQHyLbWFNYdCQzmzAu</idno>
            <name>Elisabeth Thand Ringqvist</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2fr3vB32hz5Z6xAxeRqads</idno>
            <name>Martin Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-HMEQZGcMqKo8y9F6jxfnev</idno>
            <name>Alireza Akhondi</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VxX8uLJ6VUnSdeyZcXucoU</idno>
            <name>Stina Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-PYk1FHT5xHTWNczRYuGRJg</idno>
            <name>Anders Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Nu9qvQ8dRpdbCjsaPJgsqB" type="signed"/>
        <correspContext corresp="i-Nu9qvQ8dRpdbCjsaPJgsqB">
          <note type="signatory" corresp="i-AmkEPQHyLbWFNYdCQzmzAu"/>
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-QS3FCcuDyGgZdKgE3VDjZ9"/>
          <note type="signatory" corresp="i-2fr3vB32hz5Z6xAxeRqads"/>
          <note type="signatory" corresp="i-HMEQZGcMqKo8y9F6jxfnev"/>
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-VxX8uLJ6VUnSdeyZcXucoU"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-PYk1FHT5xHTWNczRYuGRJg"/>
        </correspContext>
        <correspAction type="submitted" xml:id="i-BhoRLWzPea5UzXAYD8etok">
          <date when="2022-11-22"/>
          <time when="13:05:11"/>
        </correspAction>
        <correspAction type="reviewed" xml:id="i-RafJmkCnUFgXuwe2GMrPHf">
          <date when="2022-11-23"/>
          <time when="11:18:00"/>
        </correspAction>
        <correspAction type="referred" xml:id="i-WjAUwMkBBuhmA1Kz2JzLTG">
          <date when="2022-12-01"/>
        </correspAction>
        <correspAction type="assigned" xml:id="i-CyiYfWT2aeNMHfUkMA1t9e">
          <date when="2023-08-09"/>
          <time when="10:56:14"/>
        </correspAction>
        <correspContext corresp="i-CyiYfWT2aeNMHfUkMA1t9e">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-AkTHWpcqmmtTgm6xurJFmM"/>
        <correspContext corresp="i-AkTHWpcqmmtTgm6xurJFmM">
          <ref type="uppgift">2022/23:CU12</ref>
          <ref type="ref_dok_id">HA01CU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-YY6ah6CXtpGwT1ARXWd48H"/>
        <correspContext corresp="i-YY6ah6CXtpGwT1ARXWd48H">
          <ref type="uppgift">2022/23:FiU26</ref>
          <ref type="ref_dok_id">HA01FiU26</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-xXy44VWRv8n3JENNx4GpN"/>
        <correspContext corresp="i-xXy44VWRv8n3JENNx4GpN">
          <ref type="uppgift">2022/23:JuU10</ref>
          <ref type="ref_dok_id">HA01JuU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Uvpax7jYj332Z1xTFJKjsZ"/>
        <correspContext corresp="i-Uvpax7jYj332Z1xTFJKjsZ">
          <ref type="uppgift">2022/23:JuU22</ref>
          <ref type="ref_dok_id">HA01JuU22</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU22</ref>
          <ref type="ref_dok_titel">Avskaffat krav på tillstånd för offentlig danstillställning på plats som inte är offentlig</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7D6ZoDYx46yS9qmgvrw7G2"/>
        <correspContext corresp="i-7D6ZoDYx46yS9qmgvrw7G2">
          <ref type="uppgift">2022/23:MJU11</ref>
          <ref type="ref_dok_id">HA01MJU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU11</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-YTWTyRguDWkcwsRcxR5QgA"/>
        <correspContext corresp="i-YTWTyRguDWkcwsRcxR5QgA">
          <ref type="uppgift">2022/23:MJU18</ref>
          <ref type="ref_dok_id">HA01MJU18</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU18</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2V5xUyBYEqYgbqadp17EBR"/>
        <correspContext corresp="i-2V5xUyBYEqYgbqadp17EBR">
          <ref type="uppgift">2022/23:NU16</ref>
          <ref type="ref_dok_id">HA01NU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU16</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6XRBHoqB8srCCg4giCJpyi"/>
        <correspContext corresp="i-6XRBHoqB8srCCg4giCJpyi">
          <ref type="uppgift">2022/23:NU4</ref>
          <ref type="ref_dok_id">HA01NU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU4</ref>
          <ref type="ref_dok_titel">2022 års redogörelse för företag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VRnH2aL1hY3UDxXEQne8Nc"/>
        <correspContext corresp="i-VRnH2aL1hY3UDxXEQne8Nc">
          <ref type="uppgift">2022/23:SkU12</ref>
          <ref type="ref_dok_id">HA01SkU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SkU12</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-AHgDaFWnNZtY7SPnN1Erzj"/>
        <correspContext corresp="i-AHgDaFWnNZtY7SPnN1Erzj">
          <ref type="uppgift">2022/23:SkU13</ref>
          <ref type="ref_dok_id">HA01SkU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SkU13</ref>
          <ref type="ref_dok_titel">Skatteförfarande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-A3VKctT1ogsk1sAyQGuuNT"/>
        <correspContext corresp="i-A3VKctT1ogsk1sAyQGuuNT">
          <ref type="uppgift">2022/23:SoU19</ref>
          <ref type="ref_dok_id">HA01SoU19</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU19</ref>
          <ref type="ref_dok_titel">Alkohol, narkotika, dopning, tobak och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-WfPWUk1utsCnfH25aVGPQK"/>
        <correspContext corresp="i-WfPWUk1utsCnfH25aVGPQK">
          <ref type="uppgift">2022/23:TU11</ref>
          <ref type="ref_dok_id">HA01TU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU11</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-S1diNEbbTExJ8DviDuiNEf"/>
        <correspContext corresp="i-S1diNEbbTExJ8DviDuiNEf">
          <ref type="uppgift">2022/23:TU4</ref>
          <ref type="ref_dok_id">HA01TU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU4</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4gAfHv4oxzyrNXUxtvPDus"/>
        <correspContext corresp="i-4gAfHv4oxzyrNXUxtvPDus">
          <ref type="uppgift">2022/23:UbU9</ref>
          <ref type="ref_dok_id">HA01UbU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU9</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1124 av Elisabeth Thand Ringqvist m.fl. (C) En hållbar besöksnäring</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-8pnoPptMU3QB6vnyWjBPQq">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-LCQSUsCzAwxBpFEjKsZpzr">
              Riksdagen ställer sig bakom det som anförs i motionen om att
              göra en översyn av konkurrenskraften inom turistnäringen och tillkännager
              detta för regeringen.
            </item>
            <item sortKey="Yrkande 2" xml:id="i-CSw122xBUj15jqCgdfQTo1">
              Riksdagen ställer sig bakom det som anförs i motionen om att
              införa en genomlysning av besöksnäringens infrastruktur och transportbehov
              och tillkännager detta för regeringen.
            </item>
            <item sortKey="Yrkande 3" xml:id="i-2w24auHYirVaZ5RCqhNNwP">
              Riksdagen ställer sig bakom det som anförs i motionen om att
              se över lagstiftningen om personalliggare i besöksnäringen och
              att undanta ägaren och dennes familj från kravet på att skriva
              in sig i personalliggaren, och detta tillkännager riksdagen för
              regeringen.
            </item>
            <item sortKey="Yrkande 4" xml:id="i-GT5rsdAkeUuDoxednPujun">
              Riksdagen ställer sig bakom det som anförs i motionen om att
              se över alkohollagstiftningen och anpassa den till dagens samhälle
              och tillkännager detta för regeringen.
            </item>
            <item sortKey="Yrkande 5" xml:id="i-8DkbrLvLhMYL7vnEB5kMtA">
              Riksdagen ställer sig bakom det som anförs i motionen om att
              regeringen i enlighet med riksdagens beslut bör avskaffa kravet
              på danstillstånd helt och tillkännager detta för regeringen.
            </item>
            <item sortKey="Yrkande 6" xml:id="i-UYciXeZkMqqWRv47pRyKr7">
              Riksdagen ställer sig bakom det som anförs i motionen om att
              tillåta lokala producenter av öl, vin och andra alkoholhaltiga
              drycker att sälja en mindre volym till besökare och tillkännager
              detta för regeringen.
            </item>
            <item sortKey="Yrkande 7" xml:id="i-EBLGVrVDCpmBEwsrqnKrec">
              Riksdagen ställer sig bakom det som anförs i motionen om att
              efterhandsdebitering av tillsynsavgifter (Rättviksmodellen) bör
              göras till regel hos myndigheter i Sverige och tillkännager detta
              för regeringen.
            </item>
            <item sortKey="Yrkande 8" xml:id="i-S1ETu2Sq4XktwQBfVTSFhg">
              Riksdagen ställer sig bakom det som anförs i motionen om att
              avskaffa hotelltillstånd för mindre verksamheter och ersätta detta
              med anmälningsplikt och och tillkännager detta för regeringen.
            </item>
            <item sortKey="Yrkande 9" xml:id="i-UsakyL3kbMJGZNZgdz1yGD">
              Riksdagen ställer sig bakom det som anförs i motionen om att
              besöksnäring och naturturism bör främjas, bl.a. genom omfattande
              regelförenklingar, och tillkännager detta för regeringen.
            </item>
            <item sortKey="Yrkande 10" xml:id="i-NAZckzSEKEFW7WZm75Zu5t">
              Riksdagen ställer sig bakom det som anförs i motionen om att
              verka för mer förmånliga skatteregler för andrahandsuthyrning
              och uthyrning av delar av den egna bostaden och tillkännager detta
              för regeringen.
            </item>
            <item sortKey="Yrkande 11" xml:id="i-CcfLiqqg3ReYkBZqeurjEC">
              Riksdagen ställer sig bakom det som anförs i motionen om vikten
              av ett fungerande flyg och regionala flygplatser som ger möjlighet
              för människor och näringslivet att lätt ta sig till andra destinationer
              inom landet och därmed skapar arbetstillfällen, förbättrar möjligheterna
              till turism och binder samman Sverige, och detta tillkännager
              riksdagen för regeringen.
            </item>
            <item sortKey="Yrkande 12" xml:id="i-BQYKihK1VHsGE7BVVuCSuE">
              Riksdagen ställer sig bakom det som anförs i motionen om att
              alla myndigheter utöver sina tillsynsuppdrag även bör få ett främjandeuppdrag,
              t.ex. regelförenkling, för att stimulera den inhemska besöksnäringen
              och tillkännager detta för regeringen.
            </item>
            <item sortKey="Yrkande 13" xml:id="i-3VoLkrnjHokga1qzCFdUeS">
              Riksdagen ställer sig bakom det som anförs i motionen om att
              alla myndigheter ska samordna sig kring främjandeuppdraget för
              att stimulera besöksnäringen och tillkännager detta för regeringen.
            </item>
            <item sortKey="Yrkande 14" xml:id="i-7T1YE4vWYy89vUkpdKHFNw">
              Riksdagen ställer sig bakom det som anförs i motionen om att
              alla myndigheter årligen ska rapportera hur främjandet och samordningen
              avseende besöksnäringen har gått och tillkännager detta för regeringen.
            </item>
            <item sortKey="Yrkande 15" xml:id="i-Gm3a1cf7y35nXitPDUqk8D">
              Riksdagen ställer sig bakom det som anförs i motionen om att
              mulbetesrätten ska förtydligas i lagstiftningen och tillkännager
              detta för regeringen.
            </item>
            <item sortKey="Yrkande 16" xml:id="i-EoJyQSDSWtxkMLFBMJG5Ug">
              Riksdagen ställer sig bakom det som anförs i motionen om att
              undantag för småskalig verksamhet ska tillämpas frekvent och tillkännager
              detta för regeringen.
            </item>
            <item sortKey="Yrkande 17" xml:id="i-SdfzTUvkuw8XC5NXd4DSb3">
              Riksdagen ställer sig bakom det som anförs i motionen om att
              utreda hur kommunerna ska göra en s.k. turistöversiktsplan (TÖP)
              och tillkännager detta för regeringen.
            </item>
            <item sortKey="Yrkande 18" xml:id="i-EsmcGtb7iQnE2czFE9mCJ6">
              Riksdagen ställer sig bakom det som anförs i motionen om att
              Trafikverket ska ta med besöksnäringen i sin nyttoutvärderingskalkyl
              och tillkännager detta för regeringen.
            </item>
            <item sortKey="Yrkande 19" xml:id="i-EexkJ6ut38anqx6qPyeG2t">
              Riksdagen ställer sig bakom det som anförs i motionen om utbildningar
              av hög kvalitet, möjlighet till kompetensutveckling, yrkesväxling
              samt information om de karriärmöjligheter som finns inom besöksnäringsbranschen
              och tillkännager detta för regeringen.
            </item>
            <item sortKey="Yrkande 20" xml:id="i-WtUhB5BqTK9zqdMXbmhzWH">
              Riksdagen ställer sig bakom det som anförs i motionen om att
              nationella mål för täthet av laddinfrastruktur med hög kapacitet
              ska tas fram och att man i dessa bör ge akt på besöksnäringens
              behov och tillkännager detta för regeringen.
            </item>
            <item sortKey="Yrkande 21" xml:id="i-DfEVq3SEuJHmzwfvmTPynG">
              Riksdagen ställer sig bakom det som anförs i motionen om att
              digitala marknadsplatser måste präglas av sund konkurrens, transparens
              och fokus på konsumenternas möjligheter att fatta underbyggda
              beslut och tillkännager detta för regeringen.
            </item>
            <item sortKey="Yrkande 22" xml:id="i-9dC3BnYnobbZgctMdz5zBc">
              Riksdagen ställer sig bakom det som anförs i motionen om att
              säkerställa att Visit Sweden kan bedriva en ändamålsenlig och
              effektiv marknadsföring av Sverige och tillkännager detta för
              regeringen.
            </item>
            <item sortKey="Yrkande 23" xml:id="i-NMq1kwt7nkzutmmqtEcpsN">
              Riksdagen ställer sig bakom det som anförs i motionen om att
              regeringen i den kommande nationella strategin för besöksnäringen
              ska formulera en strategi för internationella möten och evenemang
              samt ta en aktiv roll i att visa att nationen ställer sig bakom
              arrangörer och städer i ett urval av stora kultur- och idrottsevenemang
              och tillkännager detta för regeringen.
            </item>
            <item sortKey="Yrkande 24" xml:id="i-GmpMe4fdEPZStVnUucqgeN">
              Riksdagen ställer sig bakom det som anförs i motionen om att
              offentliga aktörer ska ta fram en policy för hur säljverksamheter
              som begränsar konkurrensen kan undvikas och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-SWahybEuWyT1T9tmLBx5xE">
            Motivering
          </head>
          <p xml:id="i-BExLDhcwc7o3hDFn23MGRp">
            Besöksnäringen är viktig för Sverige. Den omsatte 337 miljarder
            kronor år 2018. Besöks­näringens tillväxt skapar arbetstillfällen
            både på landsbygden och i staden. Branschen drabbades sedan mycket
            kraftigt av pandemin. Besöksnäringen är en viktig väg in på arbetsmarknaden
            för unga och många nyanlända. Det är också fler kvinnor än män
            som får sitt första jobb i denna sektor. Men även om besöksnäringen
            växer så finns det ett antal flaskhalsar som gör att näringen
            inte kommer upp i sin fulla potential. En av för­klaringarna som
            lyfts fram är matchningsproblemen. De kompetenser som branschens
            arbetsgivare efterfrågar finns inte bland de arbetssökande. För
            närvarande råder ex­em­pelvis akut brist på kockar. Det övergripande
            problemet är att det saknas utbildnings­platser med tillräcklig
            näringslivsförankring, som på yrkeshögskolenivån eller inom Yrkesvux.
          </p>
          <p xml:id="i-VvtdQzdLQKH1K6oPpa41zy">
            För att svensk besöksnäring ska vara långsiktigt konkurrenskraftig
            behövs en ny översyn av konkurrenskraften inom besöksnäringen.
            Besöksnäringen är en syssel­sätt­ningsmotor och skapar jobb över
            hela landet. Näringen kan bland annat sysselsätta nyanlända, ungdomar
            och personer som saknar högre utbildning. Därför är det viktigt
            att identifiera och presentera incitament så att företag kan växa
            och anställa fler. Efter­som många av besöksnäringens företag
            är små eller medelstora är det viktigt att ge dem rätt förutsättningar
            att anställa. Att anställa en person är kostsamt för ett litet
            företag och ofta ett hinder för att anställa. Vi vill därför se
            en utredning som identifierar och presen­terar incitament som
            förenklar för företag att växa och anställa inom turist- och besöks­näringen.
            Vidare ser vi med oro på regeringens förslag om höjda arbetsgivaravgifter
            för bland annat unga, vilket inte minst kommer att slå mot besöksnäringen.
            Därutöver finns skäl att se över förekomsten av orättvisa skatteregler
            som drabbar näringen, såsom de jämfört med andra branscher höga
            kostnaderna för el.
          </p>
          <p xml:id="i-KMcD5jJivz9xjVxo1pHCPt">
            Besöksnäringens utveckling är beroende av att besökare kan ta
            sig till och från platser på ett effektivt sätt. Därför måste
            det finnas en god infrastruktur som skapar tillgång till transporter,
            transportförsörjning och fungerande transportmedel som flyg, tåg,
            buss och båt. För att tillgodose en god infrastruktur vill Centerpartiet
            att Trafik­verket får i uppdrag att i samarbete med besöksnäringen
            undersöka förslag till relevanta infrastruktur- och transportsatsningar
            som matchar besöksnäringens behov.
          </p>
          <head type="h2" xml:id="i-RyjWxw3ta99D4aDTXk8sgJ">
            Regelförenkling och ökad besöksnäring hör ihop
          </head>
          <p xml:id="i-L7Az1qhMjqCqEnNsk3JFHy">
            Att driva företag inom besöksnäringen medför återkommande kontakter
            med många olika myndigheter och ett omfattande uppgiftslämnande.
            Att behöva lämna samma uppgifter flera gånger är betungande för
            företagen. Det tar tid och kostar pengar som i stället skulle
            kunna läggas på verksamheten. Lagar, regler och myndigheternas
            verk­samheter måste utformas och tillämpas på ett sätt som minimerar
            företagens administra­tiva börda och gör det enkelt. Företag ska
            inte behöva lämna samma uppgifter till myn­digheter flera gånger
            och till flera olika ställen.
          </p>
          <head type="h2" xml:id="i-LuqcAyLqZTJSHhoVRW6n4x">
            Se över behovet av personalliggare och kassaregister
          </head>
          <p xml:id="i-RCv43ME8SfnCFqKtjLiyo6">
            I skatteförfarandelagen finns bestämmelser om att företag i bland
            annat restaurang­branschen ska anteckna verksamma personer i en
            personalliggare. Om ett företag har missat att skriva in någon
            i personalliggaren blir det skyldigt att betala en kontrollavgift
            till Skatteverket. Avgiften är minst 12 500 kronor första gången
            och minst 25 000 kronor om ytterligare brister hittas inom ett
            år. Att en ägare av en verksamhet och dennes familj omfattas av
            kravet på att skriva in sig i personalliggare visar på att lagen
            inte har förståelse för hur ett litet familjeföretag fungerar.
            Ofta lever och verkar man i företaget dygnet runt. Systemet med
            personalliggare har sedan det infördes utvidgats vid ett flertal
            tillfällen och senast 2018 till att exempelvis inkludera alla
            personer som bor under samma tak där det bedrivs näringsverksamhet
            att behöva registrera sig om de på något sätt bidrar till verksamheten.
            Systemet har redan genomgått översyn vid flera tillfällen. Nu
            är det dags för en reell förändring. Regelkrånglet måste minska
            och här kan ny teknik bana väg för enklare system. Detta är viktigt
            för de småföretagare som vill utveckla och investera i sin verksamhet.
          </p>
          <p xml:id="i-SaN5KJyGNwZoqVyJWbLznM">
            Även sett med hänsyn till att allt färre personer i dag hanterar
            kontanter till förmån för digitala betalningslösningar, kan frågan
            resas angående behov av certifierade kassa­register. Dagens regler
            för kassaregister gör det onödigt krångligt för handlare att be­driva
            sin verksamhet, bland annat på marknader. Centerpartiet var i
            regeringen drivande för att kraven bättre skulle anpassas till
            småföretagarnas verklighet och arbetar i riks­dagen för att en
            översyn av reglerna ska inledas. Reglerna bör ses över och reformeras.
          </p>
          <p xml:id="i-V2T1azxA27DYjvhS6Bd3tU">
            Alkohollagens krav på tillhandahållande av lagad eller på annat
            sätt tillredd mat innebär att det måste finnas ett flertal förrätter,
            huvudrätter och desserter att välja bland. Det är inte rimligt
            att generellt kräva ett sådant matutbud. Kravet på att företrädare
            för den som söker serveringstillstånd ska avlägga kunskapsprov
            måste ses över och förtyd­ligas. Bestämmelsen om så kallat cateringtillstånd
            har i vissa fall tolkats som att till­ståndet endast kan omfatta
            servering i lokaler, det vill säga inomhus. Detta är en orimlig
            tolkning som saknar stöd i förarbetena till lagstiftningen.
          </p>
          <p xml:id="i-8M6NUQRYE21GLopaCRwd23">
            Riksdagen tillkännagav redan 2016 för regeringen att avskaffa
            danstillståndet, som är ett tillstånd för att gäster på till exempel
            en restaurang, nattklubb eller bar ska få dansa. Om någon dansar
            utan tillstånd kan företagaren riskera att drabbas av böter eller
            fängelse i högst sex månader. I juni 2018 överlämnades promemorian
            ”Tillstånd till offentlig tillställning” (Ds 2018:20) till regeringen.
            Utredningen föreslår i första hand – trots att riksdagen redan
            2016 gav uttryck för att danstillståndet ska avskaffas – att tillståndskravet
            ska vara kvar för vissa danstillställningar. Detta är en lagstiftning
            från en annan tid och ett annat Sverige och den borde avskaffas
            helt.
          </p>
          <head type="h2" xml:id="i-5baTC1AKWGJxsJWGyrqW1o">
            En tillåten gårdsförsäljning – gör det lätt att göra rätt
          </head>
          <p xml:id="i-SrAzNnXwM9TWaPNmgUmpWr">
            En viktig del i turismens och besöksnäringens utveckling är att
            erbjuda upplevelser av olika slag. I andra länder i hela världen
            kan man med självklarhet resa runt och smaka och köpa med sig
            olika drycker – ofta vin, men även öl eller destillerade drycker.
            Gårdsbesöken kan i sig själva vara en reseanledning.
          </p>
          <p xml:id="i-QdSiJ85ejYTbPJr7FbbWhB">
            Centerpartiet har under många år drivit frågan att lokala producenter
            av öl, vin och andra alkoholhaltiga drycker ska ges möjlighet
            att sälja en mindre volym till besökare i samband med visning,
            provsmakning eller övernattning. I december år 2021 pre­sen­terades
            utredningen En möjlighet till småskalig gårdsförsäljning av alkoholdrycker
            (SOU 2021:95). Den visar att gårdsförsäljning inte äventyrar folkhälsan,
            att det är förenligt med EU-lagstiftning och att Systembolagets
            monopol inte hotas. Centerpartiet anser därför att det är på tiden
            att gårdsförsäljning blir verklighet i linje med utred­ningens
            förslag. Gårdsförsäljning är ett sätt att stärka besöksnäringen
            och måltids­turismen i hela landet. Det är också ett sätt att
            utveckla Sverige som mat- och dryckes­producerande land. Sverige
            är det enda landet i EU där gårdsförsäljning av vin och öl inte
            är tillåtet.
          </p>
          <p xml:id="i-UWSPgbtibaimAjBCdjoEHG">
            Företag inom besöksnäringen betalar många olika avgifter till
            myndigheter i samband med ansökningar och tillstånd. Exempel på
            sådana är avgifterna för tillsyn enligt alkohol-, livsmedels-
            och miljölagstiftningen. Att en avgift ska motsvaras av en motprestation
            måste anses vara en självklarhet rent allmänt, men det är också
            en laglig förutsättning för att avgiften inte ska utgöra en otillåten
            beskattning. Således måste det också vara huvudregel att myndigheterna
            tar ut avgifter från berörda företag först när motprestationen
            – i detta fall tillsynen – faktiskt är utförd. Centerpartiet förespråkar
            därför en ordning som tillämpas exempelvis inom ramen för ”Tillväxt
            &amp; tillsyn” eller ”Rättviksmodellen” och anser att det i gällande
            regelverk bör göras till en tydlig grundprincip att tillsynsavgifter
            ska debiteras företagen i efterhand. Efterhandsbetalning av tillsynsavgifter
            bör göras till regel och införas av alla myndigheter i Sverige.
          </p>
          <p xml:id="i-J1jtocWWhLe4DVFXmbaQX3">
            Hotellagen kräver bland annat att den som bedriver hotell- eller
            pensionat­verk­sam­het måste ha tillstånd från polisen och att
            föreståndaren måste vara godkänd. Den som driver verksamhet utan
            tillstånd eller godkänd föreståndare kan dömas till böter. Denna
            gamla lagstiftning är otidsenlig, och säkerhet och tillsyn sköts
            genom annan lagstiftning. Hotellagens bestämmelser och krav är
            onödiga och bör upphävas eller ersättas med ett enklare förfarande,
            exempelvis anmälningsplikt.
          </p>
          <head type="h2" xml:id="i-TFrRCDGT11GMxAVN6wC2No">
            Naturturismen kan få ett uppsving
          </head>
          <p xml:id="i-WkL4DkpMNpxxrDeu9dUisY">
            Sveriges natur är fantastisk. Därför har den del av besöksnäringen
            som kallas natur­turism bra förutsättningar att öka. Idag är stora
            naturområden skyddade av staten. Dessa områden behöver göras tillgängliga,
            exempelvis genom att vandringsleder rustas och sköts. Här har
            staten ett ansvar att ta för att genom förenklingar och förbättringar
            öka tillgängligheten och attraktionskraften, till exempel genom
            marknadsföringsinsatser genom Visit Sweden.
          </p>
          <head type="h2" xml:id="i-TQBBgXYXDwTt5DrB8SQxNb">
            Enklare andrahandsuthyrning gynnar besöksnäringen
          </head>
          <p xml:id="i-R8oZJQD5BL8UTdm7NFDUrJ">
            Tillgången till rum och bostäder skulle gynna säsongsanställda
            på de orter där det förekommer turism i synnerhet under några
            månader om året. Om det blir enklare att hyra ut delar av eller
            hela bostaden kommer detta att gynna besöksnäringen. Center­partiet
            vill därför att man utreder liberalare skatteregler för andrahandsuthyrning
            och för att hyra ut delar av den egna bostaden. Genom skattereduktioner
            skulle uthyrningen av tomma bostäder och övernattningslägenheter
            öka.
          </p>
          <head type="h2" xml:id="i-P7rKMbstvXKwCmEG3CC76H">
            De regionala flygplatserna är viktiga för besöksnäringen
          </head>
          <p xml:id="i-BikFp5RLWhfSeahXo8Tfoh">
            Landets 30-tal regionala flygplatser är väldigt viktiga för den
            svenska besöksnäringens möjligheter att växa utanför storstadskärnorna.
            Dessa flygplatser ägs i regel av de kommuner och regioner där
            de ligger och har under många år brottats med ekonomiska problem
            och riskerar nedläggning. Centerpartiet vill att staten i större
            utsträckning ska gå in med ekonomiska garantier och se till så
            att verksamheten fungerar. Denna diskus­sion har blivit än mer
            relevant efter coronapandemin som slagit hårt mot flygtrafiken
            och därmed intäkterna till de regionala flygplatserna.
          </p>
          <head type="h2" xml:id="i-Q4M84xGQSSxYgXFTwZcuvX">
            Ge myndigheterna främjandeuppdrag
          </head>
          <p xml:id="i-AyYoBovZDSDmBnfUNw6ryC">
            Besöksnäringen kommer som regel i kontakt med en eller flera
            myndigheter. Det är då viktigt att myndigheterna agerar på ett
            sätt som förenklar för den enskilde företagaren. Om myndigheterna
            får i särskilt uppdrag att främja den inhemska besöksnäringen
            kan en stor positiv kraft utvecklas i denna riktning. Centerpartiet
            anser därför att varje myndighet som kommer i kontakt med besöksnäringen
            ska främja dess verksamheter. Myndigheterna ska också vid behov
            samordna sig så att företagen får en väg in och för att minimera
            regelkrångel och byråkrati. Hur myndigheterna arbetar med detta
            ska följas upp och återrapporteras i den årliga myndighetsdialogen.
            Främjandeuppdragen kommer att tolkas olika utifrån myndighetens
            verksamhet men ska ytterst syfta till att stötta och utveckla
            besöksnäringen och ska inte i sig utgöra en källa till ytterligare
            regelkrångel.
          </p>
          <head type="h2" xml:id="i-WLV61skJZzkx6uiviq1dXo">
            Mulbetesrätten ska förtydligas i lagstiftningen
          </head>
          <p xml:id="i-51mCd7ZtaHRkuaZ1kbE3Gj">
            Fäbodbruk och besöksnäring hänger nära samman. Centerpartiet
            föreslår därför att regeringen ska arbeta fram en samlad handlingsplan
            för att värna ett levande fäbodbruk. Våra fäbodar är mycket viktiga
            bland annat för att bevara den biologiska mångfalden och värdefulla
            natur-, byggnads- och kulturmiljöer och för att värna utrotningshotade
            husdjursraser. Allt detta kan ligga till grund för naturturism
            och besöksnäring. Öppna landskap skapar ett attraktivt område
            som ger landsbygden förutsättningar till turism och tillväxt.
            Därför är det viktigt att den så kallade mulbetesrätten värnas.
            För att värna den fria betesrätten (mulbetesrätten), som är avgörande
            för fäbodbruket, behövs ett klargörande av rättsläget när det
            gäller ägofredslagstiftningen.
          </p>
          <head type="h2" xml:id="i-JaraYEaArAYHCVcbfesXgc">
            Undantag för småskalig verksamhet
          </head>
          <p xml:id="i-WLULGp4MoqJuxnuVJC2xRi">
            Livsmedelslagstiftningen ska vara så flexibel att besöksnäring
            i mindre skala – till exempel små bed and breakfast – ska kunna
            driva sin verksamhet utan att ställas inför likadana krav som
            större hotell. För att kunna starta upp en verksamhet utan rädsla
            för att få myndigheterna efter sig anser Centerpartiet att undantag
            från småskalig verksamhet ska tillämpas frekvent.
          </p>
          <head type="h2" xml:id="i-15veiFKW7z7g7GrDBY1ks7">
            En ”turistöversiktsplan” kan stimulera besöksnäringen
          </head>
          <p xml:id="i-U1aBcnX9iwQG924nuRsXvg">
            I dag är kommunerna skyldiga att göra en översiktsplan för att
            visa hur man tänker sig att kommunen ska utvecklas. Den hanterar
            områden som byggnation av bostäder, företagsområden, bevarande
            av kulturvärden, klimatavtryck med mera. Många företag inom besöksnäringen
            behöver hjälp för att kunna planera för investeringar, med mera,
            i sin verksamhet. I dag omfattar kommunernas planeringsskyldighet
            inte hur man ska underlätta för turismen.
          </p>
          <p xml:id="i-2SdFc6yS1N1vmfj4aZ15Av">
            Med en ökande besöksnäring anser Centerpartiet att kommunerna
            kan behöva ta fram planer för hur man kan utveckla turismen. Det
            kan handla om behov av utveckling av campingområden, naturområden
            för naturturism, sammanlänkning av kollektiv­trafikstråk med mera.
            Kommunerna bör åläggas att lyfta in dessa frågor i övriga planer
            eller göra en särskild Turismöversiktsplan, TÖP. Genom att fokusera
            på dessa frågor finns det stor potential för det lokala och regionala
            näringslivet att växa och skapa fler intäkter till kommunerna.
          </p>
          <p xml:id="i-E7gwU9F2FC298X4Dqs6Nb7">
            För att skapa en hållbar besöksnäring behöver alternativen till
            egen bil när det gäller att transportera sig utvecklas. Kommuner,
            regioner och Trafikverket har ett stort ansvar i att se till så
            att kollektiva färdmedel i högre grad kan nyttjas. Det är viktigt
            att binda samman olika trafikslag inom kollektivtrafiken så att
            det blir smidigt att resa kollektivt till olika utflyktsmål. Men
            för att få möjlighet till utveckling i alla delar av länen krävs
            även att Trafikverket lägger större vikt vid besöksnäringen i
            sin planering. Den behöver därför komma in i nyttoutvärderingskalkylen.
          </p>
          <head type="h2" xml:id="i-R87A9ELm77Z5sXb3PSPTYY">
            Stärk kompetensförsörjningen inom besöksnäringen
          </head>
          <p xml:id="i-TtFJv87pX9rmKKvYNHBHTD">
            Besöksnäringen är en snabbt växande, arbetskraftsintensiv näring,
            vilket ökar behovet av kompetens, både på lång och kort sikt.
            Centerpartiet anser att det är av stor betydelse att det finns
            utbildningar av hög kvalitet, möjlighet till kompetensutveckling,
            yrkes­växling samt information om de karriärmöjligheter som finns
            inom branschen. Det är en näring där många får första jobbet,
            men förutsättningarna ska vara sådana att fler också har sista
            jobbet här.
          </p>
          <head type="h2" xml:id="i-66eU56ii9wtGqKvEksUCrv">
            Laddinfrastruktur med hög kapacitet viktig för besöksnäringen
          </head>
          <p xml:id="i-VbjA42aEG6qott52MQsrKp">
            Besöksnäringen underlättas av en god infrastruktur och till denna
            hör att kunna stanna och ladda sin bil. Laddningsenheter växer
            fram snabbt i Sverige men utan översyn finns risken att det uppstår
            ”döda zoner”. Centerpartiet vill att det tas fram nationella mål
            för täthet av laddningsinfrastruktur med hög kapacitet och att
            man i dessa ger akt på besöksnäringens behov. Detta gynnar även
            klimatomställningen på så sätt att det blir enklare att bila grönt
            runt om i landet.
          </p>
          <head type="h2" xml:id="i-5HJEwcdMywjAqVRRw7LJTR">
            Sund konkurrens
          </head>
          <p xml:id="i-W6s4mH5AoW6Z4yFYbiH6kT">
            Ett fungerande näringsliv bygger på sund konkurrens. Många av
            de förändringar som sker i besöksnäringen har sin bakgrund i delvis
            nya beteenden hos konsumenterna i kombination med en allt snabbare
            digitalisering. Ur ett företagsperspektiv innebär digitaliseringen
            en mängd positiva effekter som till exempel kortare väntetid för
            gäster, ökad kundkännedom, bättre och individanpassade tjänster
            samt inte minst lägre kostnader. Men digitaliseringen kan å andra
            sidan medföra utmaningar som, om de inte åtgärdas, riskerar att
            hämma konkurrenskraften inom näringen.
          </p>
          <p xml:id="i-DGXskba7SrRErbuzhkqVv4">
            Konkurrenshindrande regler mellan ”plattformarna” och företagen
            vad avser pris­sättning i olika marknadsföringskanaler behöver
            åtgärdas och så kallade ”boostade” rankningar och andra marknadsföringsmetoder
            som ger konsumenterna en missvisande bild ska motverkas. Centerpartiet
            anser att målsättningen måste vara att digitala marknadsplatser
            ska bli en tillgång och inte ett hinder för branschens fortsatta
            utveckling.
          </p>
          <head type="h2" xml:id="i-BVbeDkgVAWrKcmUV3sDXKS">
            Fortsätt marknadsföra Sverige genom Visit Sweden
          </head>
          <p xml:id="i-2pVVqh8BSvqExnekBMnDEr">
            Sverige som turistland är fantastiskt. Samtidigt präglas den
            globala turismen av hård konkurrens och andra länder marknadsför
            sina länder offensivt. Här får Sverige inte halka efter. Centerpartiet
            anser att det bör säkerställas att Visit Sweden kan bedriva högkvalitativ
            marknadsföring av Sverige.
          </p>
          <head type="h2" xml:id="i-KTUt7dpeAPPfRxsRDU8Web">
            Utveckla Sverige som arrangörsland
          </head>
          <p xml:id="i-5QLFw6MhJKK7CQPgMXpFmd">
            Sverige har förutsättningar för att bli värd för stora globala
            megaevent. Vi har infra­strukturen, erfarenheten och ordning och
            reda. Att arrangera stora arrangemang sätter Sverige på kartan
            både som eventvärd och som turistland. Det ger stora intäkter
            och skapar arbetstillfällen och kunskap hos dem som arbetar på
            plats med arrangemanget. Centerpartiet vill se en tydligare strategi
            för internationella möten och evenemang samt ta en aktiv roll
            i att visa att nationen ställer sig bakom arrangörer och städer
            i ett urval av stora idrottsevenemang.
          </p>
          <head type="h2" xml:id="i-R1kRgd3uaLkWHSWBKgka53">
            Policy för sund konkurrens mellan privata och offentliga aktörer
          </head>
          <p xml:id="i-MRtzmTEV5M9NcZvqjGRmgw">
            Ibland uppstår det gränsdragningar mellan vad som är osund konkurrens
            från en offentlig verksamhet (skattefinansierad). Många gånger
            handlar det om kommunalt driven verksamhet, men det har även förekommit
            fall där statliga myndigheter drivit affärsverksamheter på den
            öppna marknaden.
          </p>
          <p xml:id="i-4Km9QJevwfsMzpWYXyFH6y">
            Affärsverksamheter som det offentliga bedriver på konkurrensutsatta
            områden – genom aktiebolag eller på annat sätt – riskerar ofta
            att snedvrida konkurrensen. I konkurrenslagen finns särskilda
            bestämmelser om konkurrensbegränsande offentlig säljverksamhet,
            som innebär att staten, kommuner och landsting kan förbjudas att
            sälja varor eller tjänster på ett sätt som begränsar konkurrensen.
            Kommuner och landsting kan dessutom helt förbjudas att bedriva
            viss säljverksamhet.
          </p>
          <p xml:id="i-4jtNGEHCxSiP265KRvNimJ">
            För att identifiera dessa gråzoner och kunna undvika dem vill
            Centerpartiet att offentliga aktörer ska ta fram en policy för
            hur säljverksamheter som begränsar konkurrensen kan undvikas.
          </p>
        </div>
        <div type="motSignatures">
          <list>
            <item xml:id="i-AP7XM771xodF1tYLxTPrL7" who="i-AmkEPQHyLbWFNYdCQzmzAu">
              Elisabeth Thand Ringqvist (C)
            </item>
            <item xml:id="i-KuefHgYcXsTtBxFzBkA6mX" who="i-Qqu9byP8zwudzHA8ErxkRe">
              Rickard Nordin (C)
            </item>
            <item xml:id="i-WciSt3cZZ5AjuqN9KEJmwS" who="i-QS3FCcuDyGgZdKgE3VDjZ9">
              Niels Paarup-Petersen (C)
            </item>
            <item xml:id="i-X9nLeN8MRW8wWHhwjke4YD" who="i-2fr3vB32hz5Z6xAxeRqads">
              Martin Ådahl (C)
            </item>
            <item xml:id="i-GihTELHjHZAFXzp8XVxN2a" who="i-HMEQZGcMqKo8y9F6jxfnev">
              Alireza Akhondi (C)
            </item>
            <item xml:id="i-K8w2uqY4cPhc2Mmdqhp8L2" who="i-2SnUjYd3qzUQVBobN3u1Yc">
              Ulrika Heie (C)
            </item>
            <item xml:id="i-DxmzVKQ4cERbB5SfBaJiEG" who="i-VxX8uLJ6VUnSdeyZcXucoU">
              Stina Larsson (C)
            </item>
            <item xml:id="i-FQDeFqiTqoMs91DLXWqjB7" who="i-Wg4JiBuxTz9fesArDXiMko">
              Helena Lindahl (C)
            </item>
            <item xml:id="i-FpABJDsJ5r992dDaQmRmy5" who="i-W1SpeP85RXQTDYN2miQfXU">
              Daniel Bäckström (C)
            </item>
            <item xml:id="i-Wov3v9Q45EqGoRJy5JJZRx" who="i-LHNecLttGkFNptLa6AG81p">
              Helena Vilhelmsson (C)
            </item>
            <item xml:id="i-EFkeUC3n2DbntK85NwS3TC" who="i-PYk1FHT5xHTWNczRYuGRJg">
              Anders Ådahl (C)
            </item>
          </list>
        </div>
      </div>
    </body>
  </text>
</TEI>
