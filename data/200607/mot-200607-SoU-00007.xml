<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00007">
  <teiHeader>
    <fileDesc>
      <titleStmt>
        <title>med anledning av prop. 2006/07:38 Socialtjänstens stöd till våldsutsatta kvinnor</title>
        <author corresp="i-9hz9iPqymCdhBS9gVoZrbj">av Thomas Nihlén m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:38 Socialtjänstens stöd till våldsutsatta kvinnor</title>
          <idno type="rdwebb">GU02So7</idno>
          <rs type="number">So7</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So7/text</ref>
          <ref type="dokument_url_html">http://data.riksdagen.se/dokument/GU02So7</ref>
          <ref type="dokumentstatus_url_xml">http://data.riksdagen.se/dokumentstatus/GU02So7</ref>
          <ref type="doc">http://data.riksdagen.se/fil/F71FE12F-D24A-4E60-B851-926A5BE5ACB5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Reshdouni</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VLpQ97Qjh3LxJy5nb2uVjF" type="basedOn"/>
        <correspContext corresp="i-VLpQ97Qjh3LxJy5nb2uVjF">
          <ref>Proposition 2006/07:38</ref>
        </correspContext>
        <correspAction xml:id="i-CTRMa2557WdGU5SP87sTup" type="signed"/>
        <correspContext corresp="i-CTRMa2557WdGU5SP87sTup">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-SNtv8jZRB19Jr8oegj1mGK"/>
        </correspContext>
        <correspAction xml:id="i-SN24XrAckazSYB5Rhwbi5n" type="referral">
          <date when="2007-02-14"/>
        </correspAction>
        <correspAction xml:id="i-YYoJJEQMsRRgxBGhLASKqv" type="dismissal">
          <date when="2007-02-13"/>
        </correspAction>
        <correspAction xml:id="i-RK3vwm7Ghcb1VnuPhJb74c" type="transfer">
          <date when="2007-02-01"/>
        </correspAction>
        <correspAction xml:id="i-HhNVrMGmc9XP93rjgy3Gtq" type="submission">
          <date when="2007-02-01"/>
        </correspAction>
        <correspAction xml:id="i-AYC6B4eD6jnyrf5MaPRLtc" type="assigned"/>
        <correspContext corresp="i-AYC6B4eD6jnyrf5MaPRLtc">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-nev5FTjPbcJQMqk7TPHGw">
            Förslag till riksdagsbeslut
          </head>
          <list style="ol">
            <item xml:id="i-LSzZEptDMQwhVuE4hu5Lt7">
              Riksdagen beslutar om ändring i regeringens förslag till lagtext
              i 5 kap. 11 § socialtjänstlagen till förmån för den formulering
              som utredningen föreslog i SOU 2006:65.
            </item>
            <item xml:id="i-2S6VxssosxPAgJjxtENeHW">
              Riksdagen tillkännager för regeringen som sin mening vad som
              i motionen anförs om att begreppet barn som upplevt våld ur ett
              barnperspektiv bättre beskriver barns situation när förälder utsätts
              för våld av närstående än begreppet barn som bevittnat våld.
            </item>
            <item xml:id="i-GbY22xMmdJwWRUK1pPiFtN">
              Riksdagen tillkännager för regeringen som sin mening vad som
              i motionen anförs om vikten av att insatser mot våld mot kvinnor
              delas in i akuta åtgärder, långsiktiga åtgärder och förebyggande
              åtgärder.
            </item>
            <item xml:id="i-asxaAECXrsxr6ThHJt8vG">
              Riksdagen tillkännager för regeringen som sin mening vad som
              i motionen anförs om könsmaktsanalys och klargörande av vad våld
              mot kvinnor kan utgöras av.
            </item>
            <item xml:id="i-8hKpxS8pNnpmRcLrfFoukL">
              Riksdagen tillkännager för regeringen som sin mening vad som
              i motionen anförs om Uppsalamodellen och behovet av att landsting
              och kommuners socialtjänst upparbetar bra samarbetsrutiner.
            </item>
            <item xml:id="i-ATvutJGCEwWcZJJiRPkEAt">
              Riksdagen tillkännager för regeringen som sin mening vad som
              i motionen anförs om att exemplifiera akuta insatser med skyddat
              boende i korta eller längre perioder i stället för en natt i skyddat
              boende.
            </item>
            <item xml:id="i-THrGPsdwWm5fdwXE8CWw8t">
              Riksdagen tillkännager för regeringen som sin mening vad som
              i motionen anförs om att det finns behov av skyddsutredningar
              även i samband med allvarliga övergrepp mot kvinnor utan dödlig
              utgång.
            </item>
            <item xml:id="i-GyhPVEpAj2cH2hPCVxUmYh">
              Riksdagen tillkännager för regeringen som sin mening vad som
              i motionen anförs om våld i samkönade relationer.
            </item>
          </list>
        </div>
        <div type="motContent">
          <head xml:id="i-3UagvfBLVrx2dhzGxFavNY" type="h1">
            med anledning av prop. 2006/07:38 Socialtjänstens stöd till våldsutsatta
            kvinnor
          </head>
          <head xml:id="i-N6e6gPLmCcnUYPD8cfMCcK" type="h1">
            Motivering
          </head>
          <p xml:id="i-Qswqr9dYPQHFH5VzXULH2m">
            Den proposition som nu läggs fram är efterlängtad. Miljöpartiet
            påtalade redan i samband med att socialtjänstlagen gjordes om
            att en skärpning behövdes på området våld mot kvinnor. Nu är uppenbarligen
            tiden mogen. Tyvärr har alltför många kvinnor och barn fått för
            lite eller för dålig hjälp under åren som gått. Ibland ingen hjälp
            alls, eller insatser som gjorts på ett kränkande sätt som motverkat
            sitt syfte. Det är hög tid att området lyfts upp och att det blir
            en allmän vetskap i samhället generellt och hos varje kvinna att
            socialtjänsten erbjuder bra hjälp och stöd till kvinnor som blir
            utsatta för våld i nära relationer.
          </p>
          <p xml:id="i-8PUA34XamgkZmNYRYYqfFC">
            Mot bakgrund av detta anser vi tyvärr att det viktigaste förslaget
            i propositionen, lagändringen, fortfarande inte är tydlig nog.
            I ett antal propositioner har man klarlagt att det egentligen
            redan ingår i socialtjänstens uppgifter enligt vad som sägs i
            rätten till bistånd i 4 kap.1 § SoL. Att detta inte räckt för
            att kommunerna ska anse sig vara skyldiga att bistå med insatser
            har dock visats gång på gång. Ett förtydligande infördes av detta
            skäl i 5 kap. 11 §, men trots detta har många kommuner fortsatt
            tycka att det varit rimligt att neka stöd och insatser till misshandlade
            kvinnor och deras barn. Det sägs i nuvarande utformning av 5 kap.
            11 § att socialnämnden bör verka för och bör särskilt beakta.
            Socialutskottet har uttalat att man vill att bör ska ersättas
            med ska , men för konkret formulering har man inväntat förslag
            från den utredning som tillsatts för att ge förslag på förtydligande
            av socialtjänstens ansvar. Från Miljöpartiets sida har vi sett
            det som mycket angeläget att den slutliga formuleringen landar
            i en otvetydig skyldighet att agera från socialtjänstens sida.
            Det behöver bli solklart vad som gäller. Inte minst eftersom det
            fortfarande finns ett allmänt motstånd i samhället mot att inse
            vidden av problemet med mäns våld mot kvinnor.
          </p>
          <p xml:id="i-RhBcGcnsHHrtivyuXVfddb">
            Miljöpartiet anser att utredningen landade i ett sådant konkret
            förslag, just av dessa skäl. Samtliga remissinstanser ställer
            sig i huvudsak positiva till förslaget, även om det från en del
            fanns aspekter på att den juridiska formuleringen var otymplig.
            Regeringen föreslår en annan formulering, som fått en ny typ av
            vaghet. Vi vill därför att utredningens förslag till lagtext bibehålles:
            En viss otymplighet är att föredra framför vaghet som riskerar
            att inte ge den effekt man avsett. Vi ställer oss bakom utredningens
            förslag till lagtext: Socialnämnden skall vid behov ge stöd och
            hjälp till den som utsatts för brott samt till dennes anhöriga.
            Nämnden skall härvid ge stöd och hjälp till kvinnor som är eller
            har varit utsatta för våld eller andra övergrepp av närstående.
            På samma sätt som tidigare inbegrips hedersrelaterat våld mot
            kvinnor och flick or i formuleringen. Utredningen menar att även
            det våld som kvinnor med funktionshinder kan utsättas för ska
            kunna inbegripas trots att de inte har eller har haft en sexuell
            relation med personen ifråga.
          </p>
          <head xml:id="i-4B6UNPYriGGAp5BBsy7weA" type="h1">
            Barn som upplevt våld
          </head>
          <p xml:id="i-GHQV3KStn9msZwR651STus">
            När det gäller barnen föreslog utredningen att man skulle använda
            sig av begreppet barn som upplevt våld i stället för begreppet
            barn som bevittnat våld. Vi delar här utredarens bedömning. Det
            finns ett stort antal situationer som inbegrips i det som kvinnofridsbrottet
            tar sikte på och som handlar om mycket mer än att ha bevittnat.
            Ett barn kan ha hört, sett skador på föräldern, upplevt tvång
            och förtryck, förälderns skräck och kan ha varit invävd i en förlamande
            känsla under lång tid. Begreppet barn som upplevt våld är bättre
            ur ett barnperspektiv enligt vår mening. Vi föredrar därför utredningens
            formulering framför regeringens: Barn som upplevt våld eller andra
            övergrepp av eller mot närstående vuxna är offer för brott och
            socialnämnden skall vid behov ge dem stöd och hjälp.
          </p>
          <head xml:id="i-LPYiS9n4fLoAuvQmEdLGxM" type="h1">
            Handlingsplaner
          </head>
          <p xml:id="i-FT17rZSH87KJYeZWM1MKDP">
            Vi anser att handlingsplaner är viktiga och att insatser behöver
            vara på olika nivåer, något även utredningen resonerat runt. Insatser
            som görs och planeras bör ske på tre olika plan: akuta åtgärder,
            långsiktiga åtgärder och förebyggande åtgärder. Att ha ett sådant
            perspektiv innebär att inställningen till insatserna blir av en
            annan art. Vi anser därför att det behöver klargöras att kommunerna
            bör angripa problemet med insatser på alla tre nivåerna akuta,
            långsiktiga och förebyggande och vill ge regeringen detta till
            känna. Detta har även Riksorganisationen för kvinnojourer och
            tjejjourer i Sverige lyft fram i sitt remissvar.
          </p>
          <head xml:id="i-NJRYfGS5X9JcEcMP4h2scZ" type="h1">
            Könsmaktsanalys
          </head>
          <p xml:id="i-6e59gi55ZCULkdZApU9Kks">
            Regeringen väljer att beskriva våld mot kvinnor som ett mångfasetterat
            problem, då i betydelsen av att det berör många olika politikområden
            och olika aktörer. Även att det är ett hälsoproblem, psykiskt
            och fysiskt, ett folkhälsoproblem, ett ekonomiskt problem och
            ett jämställdhetsproblem! Men det saknas längre resonemang om
            hur våld mot kvinnor ser ut och vad det kan utgöras av. Vi ser
            det som att propositionen utgör en viss glidning mot att våld
            mot kvinnor mer skulle handla om fysiskt genomförd påtaglig misshandel
            som råkar vara riktat mot en kvinna. Den djupare problematiken
            och den könsmaktsanalys som har funnits med i tidigare sammanhang
            och som även ingick i direktivet till utredningen saknas. I propositionen
            nämns bara översiktligt den brottsbeskrivning i brottsbalken som
            infördes angående kvinnofridskränkning respektive grov kvinnofridskränkning
            lagrum som kom till med insikt om våldets beskaffenhet när det
            gäller våld mot kvinnor. En beskrivning och analys av vad våld
            mot kvinnor kan utgöras av är viktig för uttolkare från socialtjänstens
            sida. Det gäller könsmaktsanalysen och ett klargörande att det
            inte bara yttrar sig i fysiskt våld, utan lika mycket i psykiskt
            våld, sexualiserat våld, hot om våld, andra hot och kontrollerande
            beteende.
          </p>
          <p xml:id="i-Q8Kr7X6Udy1BhBYiaDNLvu">
            Det finns idag många exempel på kvinnor som lever under hot om
            våld, men som när de söker hjälp hos socialtjänsten blir nekade
            sådan med motiveringen att ingen misshandel verkligen skett. Det
            visar att socialtjänsten då inte förstått mekanismen kring våld
            i nära relationer och att det ständiga hotet inbegrips i begreppet.
            Detta måste bli helt klart för socialtjänsten.
          </p>
          <head xml:id="i-LXcH3ByRfHJ5KoqDn1i5PW" type="h1">
            Samverkan mellan kommun och landsting
          </head>
          <p xml:id="i-7u6YuBMFvjq8ZYGWqCQCTi">
            Viktiga led i stödet till kvinnor som utsatts för våld är dels
            hur de tas emot inom akutsjuk­vården, dels samordningen mellan
            myndigheter. Vikten av detta visas t.ex. i den s.k. Uppsalamodellen
            där särskilt utbildad och kompetent personal tar emot, och där
            man lägger stor vikt vid noggranna undersökningar och lika noggranna
            rättsintyg som kan säkra bevisning inför en eventuellt kommande
            process. Det är viktigt med ett kompetent emottagande inom akutsjukvården
            både för kvinnor som öppet talar om att de blivit misshandlade
            och de som söker för andra skador, men som kanske skulle kunna
            öppna sig och berätta om mottagandet är tillräckligt bra och förtroendefullt.
            Det är viktigt att kommun och landsting arbetar upp fungerande
            rutiner för att mottagandet inom sjukvården och övergången till
            fortsatt stöd fungerar så smidigt det bara är möjligt.
          </p>
          <p xml:id="i-U4ZHCBzXVpn4yHe8UC23jB">
            Under avsnittet Särskilda grupper gör regeringen en uppräkning
            av olika grupper som man menar har särskilda problem. Här blandar
            man på ett olyckligt sätt ihop speciell problematik och bakgrund.
            Textmässigt vänder vi oss mot det avsnitt som har Kvinnor med
            utländsk bakgrund som rubrik. Även om regeringen uppenbarligen
            anstränger sig för att visa att det inte handlar om en homogen
            grupp blir kontentan ändå sådan genom den särskilda rubriceringen.
            Vi ser det inte som meningsfullt att göra en sådan indelning och
            menar att det spär på den diskriminering dold, öppen, institutionell
            och strukturell som finns i samhället. Ett konkret exempel på
            problematisk formulering är när man på sid. 18 skriver: Kvinnor
            med utländsk bakgrund kan med andra ord behöva hjälp med sådant
            som kvinnor uppvuxna i Sverige klarar på egen hand. Det hade varit
            bättre att i olika avsnitt lyfta fram det som verkligen innebär
            särskilda problem som behöver bemötas särskilt, såsom språksvårigheter
            och den situation asylsökande har.
          </p>
          <p xml:id="i-2hvdxjuUnnAFREbvQx1ecg">
            En annan speciell problematik som hade förtjänat att lyftas fram
            under egen rubrik är kvinnor som utsatts för våld i samband med
            prostitution. I t.ex. Stockholms läns landsting har man lyft fram
            denna grupp särskilt i sitt handlingsprogram för omhändertagande
            av våldsutsatta kvinnor, och det är helt klart att insatserna
            måste göras på ett genomtänkt sätt för att nå dessa kvinnor på
            bästa sätt. En annan särskilt utsatt grupp är kvinnor med psykiska
            funktionshinder.
          </p>
          <head xml:id="i-X34bcZbK4w2VYWzmgKm9XF" type="h1">
            Exempel på akuta insatser
          </head>
          <p xml:id="i-6Hm8cURM73B3VCKvbXM9Bc">
            Vi anser för övrigt att det är olyckligt när man med akuta insatser
            exemplifierar med en natt i skyddat boende. Bättre hade varit
            att utrycka att det kan handla om skyddat boende i kortare eller
            längre perioder. Visst kan det handla om en natt bara, men den
            situation det handlar om är ofta så komplex och fylld av så motstridiga
            känslor att det är väldigt viktigt att i lugn och ro få gå igenom
            sin situation med andra som förstår och stödjer, vilket är den
            viktiga funktionen av kvinnojourer. Att i propositionen exemplifiera
            med en natt är olyckligt eftersom det leder tanken fel. Det finns
            redan mängder av exempel på oförstående socialtjänstemän som är
            obenägna att förstå behovet av vistelser på kvinnojourer och inte
            vill ta kostnaden för detta.
          </p>
          <p xml:id="i-3G1QJnYBaM3AUqT82Av3D4">
            Vi anser dock också att det är viktigt att olika typer av stödboenden
            måste kunna erbjudas. Kvinnojourerna fungerar olika i olika kommuner.
            För en del kvinnor passar detta, men för andra inte. Det är därför
            viktigt att socialtjänsten tar ansvar för att det finns kvalificerade
            insatser av olika slag som står till buds. Det får inte vara så
            att man med automatik hänvisar alla till samma ställe.
          </p>
          <head xml:id="i-TSxVYzsU4EEsjWLYeRrHmL" type="h1">
            Skyddsutredningar
          </head>
          <p xml:id="i-Dmvk4r8Q2W6CLYXiGdySj">
            Regeringen tar fasta på förslaget om att göra dödsfallsutredningar
            i de fall kvinnor mister livet på grund av våld i nära relationer.
            Det är bra. Däremot anser vi, liksom ett antal remissinstanser
            påpekat, att det kan vara minst lika viktigt att göra motsvarande
            skyddsutredningar från Socialstyrelsens sida även när mycket allvarliga
            övergrepp mot kvinnor skett, utan dödlig utgång. Det kan tillföra
            mycket viktig kunskap, inte minst eftersom kvinnan själv då kan
            ge sin bild av det stöd som stått till buds för henne och hur
            hon själv ser på vilket skydd hon behövt.
          </p>
          <head xml:id="i-59MYtK7XKjewxxcRGdGan5" type="h1">
            Samkönade relationer
          </head>
          <p xml:id="i-5tTTR3NGhbhMcRU7aC95ko">
            När det gäller våld i samkönade relationer finns en liknande
            problematik. Det blir problematiskt att våld mot kvinnor i samkönade
            relationer inbegrips i propositionen på så sätt att de hänger
            med på ett hörn för att de är kvinnor, medan däremot inte vålds­utsatta
            män i samkönade relationer innefattas. Regeringen hänvisar till
            de aviserade medlen i budgetpropositionen för att stärka och utveckla
            brottsofferverksamhet för hbt-området. Vi ser en risk att det
            till största del kommer att beröra hot och hatbrott, ett i sig
            väl så viktigt syfte, men risken finns att våld i nära samkönade
            relationer inte kommer att lyftas upp. Och att socialtjänsten
            som möter sådan problematik kommer att stå handfallen. Regeringen
            bör utreda frågan och återkomma med förslag.
          </p>
          <p xml:id="i-2CTrN6xZGNMevUyEMwSR8K">
            Regeringen pekar i propositionen på vikten av åtgärder för män,
            både för män som redan utövar våld mot kvinnor och män som befinner
            sig i riskzonen för att begå den typen av brott. De pekar också
            på behovet av bättre behandlingsmetoder. Ett arbete pågår på Regeringskansliet
            med att utveckla ett nationellt utvärderings- och utvecklingsprogram.
            Allt detta är bra. Från Miljöpartiets sida anser vi dock också
            att förebyggande arbete i vid mening måste ske när det gäller
            mansrollen, parallellt med konkreta åtgärder. Vi anser också att
            män som döms för våldtäkt eller misshandel ska vara tvingade att
            genomgå behandling. Det ska inte vara frivilligt.
          </p>
        </div>
        <div type="motSignatures">
          <list>
            <item xml:id="i-4qz7KLUi1FDV7Pupa2ZMAV" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-M55xi26XqrsizN9nEB1Wzw" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-GZmkZKxRCLafEiVbhQUfzL" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-4HHCVHRv5Czj8chCAEEAXZ" who="i-SNtv8jZRB19Jr8oegj1mGK">
              Esabelle Reshdouni (mp)
            </item>
          </list>
        </div>
      </div>
    </body>
  </text>
</TEI>
