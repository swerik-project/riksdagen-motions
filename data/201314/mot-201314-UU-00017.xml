<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00017">
  <teiHeader>
    <fileDesc>
      <titleStmt>
        <title>med anledning av skr. 2013/14:131 Biståndspolitisk plattform</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:131 Biståndspolitisk plattform</title>
          <idno type="rdwebb">H102U17</idno>
          <rs type="number">U17</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U17/text</ref>
          <ref type="dokument_url_html">http://data.riksdagen.se/dokument/H102U17</ref>
          <ref type="dokumentstatus_url_xml">http://data.riksdagen.se/dokumentstatus/H102U17</ref>
          <ref type="doc">http://data.riksdagen.se/fil/56056046-27BE-443E-A79E-F1B17C332E76</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4dHfDoweVJM2iAJu9BCQqo</idno>
            <name>Tommy Waidelich</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XGshyFMh8wg9ExkBGYPjsr</idno>
            <name>Désirée Liljevall</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4Lv54ByEMXbxtSesWQrxQE" type="basedOn"/>
        <correspContext corresp="i-4Lv54ByEMXbxtSesWQrxQE">
          <ref>Regeringsskrivelse 2013/14:131</ref>
        </correspContext>
        <correspAction xml:id="i-YcRez2p4mxTNLy1N6rX2Kr" type="signed"/>
        <correspContext corresp="i-YcRez2p4mxTNLy1N6rX2Kr">
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-4dHfDoweVJM2iAJu9BCQqo"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-XGshyFMh8wg9ExkBGYPjsr"/>
        </correspContext>
        <correspAction xml:id="i-789ck1F2y5sG8FvbMQVmRN" type="referral">
          <date when="2014-04-09"/>
        </correspAction>
        <correspAction xml:id="i-KqLdTonN4szfftqQrCddpu" type="referral">
          <date when="2014-04-09"/>
        </correspAction>
        <correspAction xml:id="i-QiMDN7TW23DMDbK5atDF43" type="dismissal">
          <date when="2014-04-08"/>
        </correspAction>
        <correspAction xml:id="i-HxfPbTj8nZ49QoS7GHj16p" type="dismissal">
          <date when="2014-04-08"/>
        </correspAction>
        <correspAction xml:id="i-QXZbCyyMnP94FikPRPZE5X" type="submission">
          <date when="2014-04-02"/>
        </correspAction>
        <correspAction xml:id="i-4qAW2qB2HGiDmY611brV55" type="transfer">
          <date when="2014-04-02"/>
        </correspAction>
        <correspAction xml:id="i-3fnpv7P3xJ1QSqvCUREA9Z" type="assigned"/>
        <correspContext corresp="i-3fnpv7P3xJ1QSqvCUREA9Z">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ebd8nqWReFV1ivGYaj2DXK" type="motHeader"/>
      <div xml:id="i-G2uDB3HkuG7CYQXaS3vtAa" type="motBody">
        <div xml:id="i-8F9LXnd1sPYZJansYFimwc" type="motProposal" subtype="förslag">
          <head xml:id="i-X2iZuyZ1wbua5wMJmgpxNF">
            Förslag till riksdagsbeslut
          </head>
          <list xml:id="i-N5Yz55GWmE875oTuXwpbzZ" style="ol">
            <item xml:id="i-7o8PozjfczAuM3xT2dAPt5">
              Riksdagen tillkännager för regeringen som sin mening vad som
              anförs i motionen i avsnittet Översyn.
            </item>
            <item xml:id="i-AAfsFxXsfnhwE6jFGoP638">
              Riksdagen tillkännager för regeringen som sin mening vad som
              anförs i motionen i avsnittet Mål för utvecklingssamarbete och
              bistånd.
            </item>
            <item xml:id="i-9ZKXfURwpsCUXM32QSiaeX">
              Riksdagen tillkännager för regeringen som sin mening vad som
              anförs i motionen i avsnittet Resultat och ägarskap.
            </item>
            <item xml:id="i-U3RVbsBwmKTfAw1BPf3PNK">
              Riksdagen tillkännager för regeringen som sin mening vad som
              anförs i motionen i avsnittet Målgrupper, delmål och prioriteringar.
            </item>
          </list>
        </div>
        <div xml:id="i-FtrfE4L6WTztebkDV9A6zL" type="motContent">
          <head xml:id="i-185kYJyqEB9Raoigme3rwv" type="h1">
            Översyn
          </head>
          <p xml:id="i-MUBecGXhvwkZpMtuuZRimZ">
            En förbättrad styrning av utvecklingssamarbetet har länge efterfrågats
            och regeringen har arbetat länge med att ta fram den plattform
            som nu presenterats. Dock har såväl innehållet i den biståndspolitiska
            plattformen som själva arbetet med den mött kraftig kritik. Kritiken
            har bl.a. kommit från andra departement, från olika biståndsaktörer
            och från oppositionen.
          </p>
          <p xml:id="i-QVGGi2Ygo31ixJ4CEX6sMn">
            Processen med regeringens plattform har varit sluten. I stället
            för som vid tidigare omläggningar av utvecklingspolitiken efter
            en transparent process med gedigna diskussioner har den borgerliga
            regeringen valt att lägga fram denna plattform beslutad och klar
            i form av en skrivelse till Sveriges riksdag. Hade processen skötts
            på ett seriöst sätt hade olika kompetenser kunnat komma till tals
            och förslaget till plattform lagts fram i form av en proposition
            som Sveriges riksdag i god ordning hade kunnat ta ställning till.
          </p>
          <p xml:id="i-DTppRVFFrGbzQ8jYtffPH1">
            Dokumentet sades först vara menat att ersätta den skog av styrdokument
            som regeringen skapat, men dess slutliga status förefaller oklar.
            I skrivelsen till riksdagen anges en mängd olika förklaringar
            av dokumentets funktion, exempelvis att det är ett centralt dokument
            som är utgångspunkten för regeringens styrning, en samling av
            viktiga principer och värderingar som ska vägleda biståndet, att
            skrivelsen konsoliderar regeringens politik, att den samlar övergripande
            inriktning och prioriteringar och här redogörs för tematiska prioriteringar,
            målformuleringar, delmål och utgångspunkter.
          </p>
          <p xml:id="i-89yeGui6TjgMPgvTZDG98R">
            En viktig bakgrund till hela arbetet med att ta fram en biståndspolitisk
            plattform är den granskning av regeringens hantering av utvecklingssamarbetet
            som Statskontoret presenterade 2011. I sitt remissvar på skrivelsen
            pekar Statskontoret på en rad oklarheter, exempelvis att av plattformen
            framgår dock inte om detta innebär att samtliga nu gällande policyer
            och ämnesstrategier ska mönstras ut. Vidare skriver man att den
            biståndspolitiska plattformen innehåller en blandning av allmänt
            formulerade inriktningsmål och mer vägledande och styrande principer.
            Detta gör det svårt att utläsa regeringens prioriteringar.
          </p>
          <p xml:id="i-F18Pcm12xL1KMDjXqxGSEm">
            Regeringen skriver i skrivelsen att man har identifierat behovet
            av en tydligare och effektivare styrning av svenskt bistånd. Men
            man slår fast att styrningen av biståndet inte sker genom plattformen
            utan genom andra typer av styrdokument. Plattformen föreskriver
            inte biståndets aktörer att agera utan den ska ha en vägledande
            funktion och bidra till ökad förståelse för regeringens biståndspolitiska
            inriktning. Vidare menar vi att det är oklart hur plattformen
            står i relation till politiken för global utveckling som antogs
            av riksdagen 2003 och som fortfarande gäller.
          </p>
          <p xml:id="i-Co5grJaA4QKDDp13Y4heSu">
            Det råder oklarhet inte bara om plattformens status i relation
            till Sveriges politik för global utveckling (PGU) och olika styrdokument
            utan också om hur den ska operationaliseras samt hur målkonflikter
            och andra diskrepanser ska behandlas m.m. som rör hur plattformen
            egentligen ska vara styrande för olika aktörers arbete. Även om
            vissa förtydliganden har förts in efter remissen återstår dock
            oklarheter. Det sägs att den riktiga styrningen ska ske genom
            resultatstrategier för länder och teman men då behövs ett förtydligande
            av vilka strategier och policyer som ska ersättas och tillkomma
            och vilka som ska gälla. Flera policyer har nu utgått till förmån
            för plattformen, men denna är inte tillräckligt bred och djup
            för att ersätta exempelvis Sveriges policy för det humanitära
            biståndet 2010–2016 Rädda liv och lindra nöd. Detta är ett tydligt
            och vägledande dokument som mycket väl beskriver de särskilda
            förutsättningar, principer och perspektiv som Sverige ser i förhållande
            till det humanitära området. Detta är ett exempel på hur regeringens
            biståndsplattform skapar större hål än vad den täpper till.
          </p>
          <p xml:id="i-H3NoL7PC4VHesJGA1WTG21">
            Det förslag till plattform som till slut sändes på remiss lämnade
            mycket övrigt att önska. Socialdemokraterna menar att det dokumentet
            inte utgjorde ett fullgott styrinstrument. Regeringen har visserligen
            hörsammat några av de synpunkter som inkom under den korta remissomgången,
            vilket har bidragit till en förbättrad version av dokumentet,
            men Socialdemokraterna menar att det ändå uppvisar brister och
            att plattformen inte fyller den funktion som den ursprungligen
            var tänkt att göra.
          </p>
          <p xml:id="i-VCD1eeCP8hK68UZteufhsN">
            Vi har också under lång tid sett att utvecklingssamarbetet har
            genomgått förändringar. Några har varit bra men andra har med
            rätta kritiserats. Det handlar bl.a. om regeringens vidlyftiga
            tolkningar av det internationella regelverket för biståndet som
            gjort att man t.ex. betalat biståndsministerns och statssekreterarens
            löner med biståndsmedel, men också hur man hanterat den oberoende
            granskningen och utvärderingen av biståndet, hur man behandlar
            kompetens och organisation hos olika myndigheter och aktörer och
            synen på opinionsbildning och annat.
          </p>
          <p xml:id="i-VvYNLM3ZV2iKTaqcg5VeR8">
            Vi menar att politikområdets organisation och styrning behöver
            ett omtag. Det handlar inte om att förändra alla grundläggande
            inriktningar men vi vill att det görs en samlad översyn av det
            svenska utvecklingssamarbetets styrning, organisation och rollfördelning.
            Vi vill att översynen analyserar såväl UD:s roll liksom dagens
            Sida, vars roll har förändrats under den borgerliga regeringen.
            Frågan är om dagens rollfördelning är optimalt organiserad och
            om olika kompetenser gått förlorade under de förändringar som
            har genomförts och i så fall behöver byggas upp på nytt. Översynen
            bör lyfta in perspektiv från omvärldsförändringar och internationella
            reformprocesser samt lägga fram förslag för en välfungerande och
            ändamålsenlig organisering och rollfördelning. Detta bör ske i
            en öppen process.
          </p>
          <p xml:id="i-Va86bT5mpqijtr81sdsA67">
            Bland frågorna som bör finnas med i en sådan översyn menar vi
            att det bör skapas klarhet i vilka krav som ställs på olika aktörer,
            vilka resultat som förväntas samt hur dessa ska redovisas. Socialdemokraterna
            menar att det ska vara höga krav på ordning och reda samt resultat
            i den internationella utvecklingsverksamheten. Samma höga krav
            och mål ska gälla för samtliga aktörer: UD, Sida, folkrörelser,
            näringsliv osv. Samtidigt får inte byråkratiseringen av utvecklingssamarbetet
            växa så att den hämmar verksamheten eller hindrar nytänkande.
          </p>
          <p xml:id="i-2gW2Zh4YjgHsQKJEAa6jPv">
            Kompetensförsörjningen som krävs för att möjliggöra ett fortsatt
            kvalitativt svenskt utvecklingssamarbete är en viktig fråga som
            också bör ingå i översynen. Med hög kompetens i utvecklingsfrågor,
            analys och idéutveckling kan Sverige också fortsatt spela en viktig
            roll i utvecklingspolitiken och också fortsatt bedriva en verksamhet
            i världsklass.
          </p>
          <p xml:id="i-Xc1HXYtF6nPgdCthvwbVBm">
            Arbetet med landkoncentrationen behöver också ses över. Det handlar
            t.ex. om hur länder kan fasas ut från bilateralt utvecklingssamarbete
            utan att relationer och kunskap går förlorade, hur en landkoncentration
            kan få genomslag och hur andra arbetsformer som multilateralt
            utvecklingssamarbete och samordning med andra givare kan spela
            in. Vi vänder oss emot att länder som nyligen utsågs till partner
            för långsiktigt samarbete endast några år senare ska fasas ut.
          </p>
          <p xml:id="i-LcpMP44no4BX1a7zs9LjS9">
            Socialdemokraterna menar att biståndsplattformens brister sammantaget
            med övriga behov av ett omtag kring biståndets organisering och
            styrning visar på att en sådan översyn behöver göras och att biståndsplattformen
            ska ingå i denna.
          </p>
          <head xml:id="i-SiRnuQhEKiRPePhDNehF1Z" type="h1">
            Mål för utvecklingssamarbete och bistånd
          </head>
          <p xml:id="i-5PXMq51p36YaY2oN9UxGx6">
            Regeringen ändrade målformuleringen för biståndet i samband med
            budgetpropositionen i höstas. Vi socialdemokrater menar att det
            kan vara positivt att ha en enda samlad målformulering för hela
            utgiftsområde 7, men regeringens ändring innebar en klar försämring.
            Dessutom bör inte en så viktig fråga hastas igenom i en budgetproposition
            utan föregående öppen process.
          </p>
          <p xml:id="i-eqLjkEVyXRLMfcufTK8bx">
            Framför allt är det ett problem att den del av målet som tydligt
            visade på att biståndets roll är att bidra till att människor
            som lever i fattigdom själva kan förbättra sin situation ändrades
            till en beskrivning som gjorde dessa människor till passiva objekt.
          </p>
          <p xml:id="i-2AVJDB4FKQhMDHEed34rWR">
            Tack vare ett gott samarbete i riksdagens utrikesutskott arbetades
            målformuleringen om något, och ett förtydligande om att det inte
            handlar om att se fattiga och förtryckta människor som objekt
            har tillkommit. Målformuleringen bör dock ses över och då föregås
            av en bättre och bredare beredning. Ett sådant arbete bör ingå
            i översynen som föreslagits ovan.
          </p>
          <p xml:id="i-DRi9YoHmzd3PNAYwxXm6H">
            Den procent av BNI som utgör biståndsramen ska användas för att
            bekämpa fattigdom och bidra till utveckling. Avräkningar som görs
            måste därför ha ett utvecklingsperspektiv och uppfylla de mål
            som satts upp för biståndsmedlen. Vi vill därför att regeringen
            redovisar för riksdagen hur medel avräknade från biståndsramen
            uppfyller målen för det internationella utvecklingssamarbetet.
          </p>
          <head xml:id="i-8LhvKnEnn7rE7o6MA9NAr8" type="h1">
            Resultat och ägarskap
          </head>
          <p xml:id="i-P6Wh8KBb9538XbPArQpP5H">
            Socialdemokraterna välkomnar att skrivelsen uttrycker en tydlig
            viljeinriktning om att ambitionen ska vara en minskad rapporteringsbörda,
            samt att man hörsammat en del av remissinstansernas kritik om
            frånvaron av ägarskap för samarbetspartner, dvs. minskat betoningen
            på givarstyrning.
          </p>
          <p xml:id="i-aTD2b2zATHeKCnABCCguG">
            Utvecklingssamarbetet verkar ofta i svåra miljöer. Många gånger
            uppnås resultat efter en lång process av ibland flera samverkande
            faktorer och Sverige måste därför arbeta långsiktigt för att utvecklingssamarbetet
            ska kunna vara en faktor som förändrar på djupet. Vi vill gå bort
            från det som vi ser som en ny trend med tyngdpunkt på ensidigt
            givarstyrd kontroll och kortsiktigt mätbara faktorer på bekostnad
            av långsiktiga resultat. Vi vill understryka att reella resultat
            utgörs av förändring och utveckling i samarbetsländerna.
          </p>
          <p xml:id="i-5fGVUaChH9UVpSXwFnVvs4">
            I många stycken har den borgerliga regeringens politik under
            senare år medfört en oroande perspektivförskjutning där solidaritet
            och lokalt ägarskap som förutsättning för förändring har varit
            starkt nedtonat till förmån för en övertro på marknadslösningar
            och kortsiktig jakt på lätt mätbara resultat.
          </p>
          <head xml:id="i-UHCou6Skzj5DsNX1womTqU" type="h1">
            Målgrupper, delmål och prioriteringar
          </head>
          <p xml:id="i-TZaa8DqSoEuGCCVGwr4eP1">
            Socialdemokraterna menar att förbättringar av delmålen skett
            efter remissomgången, exempelvis att den tidigare målsättningen
            har ändrats om att fattiga människor skulle delta i ekonomisk
            tillväxt och att utbildning endast var en del för att uppnå detta,
            inte en rättighet.
          </p>
          <p xml:id="i-9Jk51w6iTVYNDQiyUKEoxD">
            Men det finns fortfarande brister i analysen kring strukturella
            orsaker till fattigdom och ojämlikhet. Vi ser också en stor brist
            i att skrivelsen fortfarande inte kopplar målen för det svenska
            utvecklingssamarbetet med agendan för den globala utvecklingsagendan
            också efter 2015 samt att det råder oklarhet kring hur målhierarkin
            ska hanteras i relation till exempelvis PGU samt hur prioriteringar
            inom denna ska göras.
          </p>
          <p xml:id="i-Sj4EHwdhGMAKQpTbMnf2Zg">
            Regeringens mycket starka individperspektiv skapar också frågor
            om vad detta får för konkret innebörd för utvecklingssamarbetet.
            Vi vill också understryka vikten av att demokratibiståndet måste
            vara långsiktigt. Kortsiktiga eller enskilda insatser kan utgöra
            komplement till det långsiktiga och mer strukturella stödet för
            förändring och demokratisk utveckling. Tyngdpunkten måste dock
            ligga på det långsiktiga arbetet.
          </p>
          <p xml:id="i-8NeyKfhedwCCE5GThp8gB7">
            Vi ser positivt på att kvinnor och flickor så tydligt lyfts fram
            som målgrupp för svenskt bistånd samt att fackliga och andra organisationer,
            det civila samhället, nu återfinns i högre grad i skrivelsen.
          </p>
          <p xml:id="i-GFn9Q5TnwbHhAV9CySbs7H">
            Dock vänder vi oss emot att regeringen så tydligt utesluter människor
            som lever i fattigdom eller förtryck i medelinkomstländer som
            en målgrupp för svenskt bilateralt utvecklingssamarbete.
          </p>
        </div>
        <div xml:id="i-EeTFPEhgtRnjVNXwzHsZNu" type="signatureBlock">
          <list xml:id="i-JbpcTf1L9pbVfP7rc5PguG">
            <item xml:id="i-AiUdby12LEjrwqFsgmxLGh" type="signature">
              Urban Ahlin (S)
            </item>
            <item xml:id="i-63tJYsLzpmzJuKs9dy48cd" type="signature">
              Carina Hägg (S)
            </item>
            <item xml:id="i-PZDAiKTkNA6RtYsZ5tSUze" type="signature">
              Tommy Waidelich (S)
            </item>
            <item xml:id="i-FeGzTRuWSPNHDgepx8Kq4r" type="signature">
              Carin Runeson (S)
            </item>
            <item xml:id="i-BirEmPVxdvdH9fAYTM3gmf" type="signature">
              Olle Thorell (S)
            </item>
            <item xml:id="i-7vZds5mJbdAi8QtNA4UKzu" type="signature">
              Kenneth G Forslund (S)
            </item>
            <item xml:id="i-GJFurRVaksR4fhNYtoHtHM" type="signature">
              Désirée Liljevall (S)
            </item>
          </list>
        </div>
      </div>
    </body>
  </text>
</TEI>
