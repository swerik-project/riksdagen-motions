<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-04444">
  <teiHeader>
    <fileDesc>
      <titleStmt>
        <title>med anledning av prop. 2021/22:131 Nytt regelverk för kvalificerade säkerhetsärenden</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4444 av Linda Westerlund Snecker m.fl. (V)</title>
          <idno type="rdwebb">H9024444</idno>
          <rs type="number">4444</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9024444/text</ref>
          <ref type="dokument_url_html">http://data.riksdagen.se/dokument/H9024444</ref>
          <ref type="dokumentstatus_url_xml">http://data.riksdagen.se/dokumentstatus/H9024444</ref>
          <ref type="docx">http://data.riksdagen.se/fil/9CD24B34-55D0-45E2-B6D2-2709768F6459</ref>
          <ref type="pdf">http://data.riksdagen.se/fil/1F67F7F0-5A7D-4B44-A488-1F8FB1A4A385</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-M1iL1muhnNBZoNnY5hVLjY" type="basedOn"/>
        <correspContext corresp="i-M1iL1muhnNBZoNnY5hVLjY">
          <ref>Proposition 2021/22:131</ref>
        </correspContext>
        <correspAction xml:id="i-TMv6iovYJfiLy1vdme5oeT" type="signed"/>
        <correspContext corresp="i-TMv6iovYJfiLy1vdme5oeT">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-XsgTq9hTmZCmsdjsMST8aM" type="submitted">
          <date when="2022-03-15"/>
          <time when="11:26:41"/>
        </correspAction>
        <correspAction xml:id="i-E68s3izsVSeZHxK3QKJa76" type="dismissed">
          <date when="2022-03-17"/>
        </correspAction>
        <correspAction xml:id="i-Vdz8bPcHL3PLiNPaQHwky5" type="reviewed">
          <date when="2022-03-17"/>
          <time when="15:34:49"/>
        </correspAction>
        <correspAction xml:id="i-BoeCy5tgufwEQbLEkYqgyZ" type="referred">
          <date when="2022-03-18"/>
        </correspAction>
        <correspAction xml:id="i-D74cMZNJyxBzYtTWZrrDJd" type="assigned">
          <date when="2022-10-12"/>
          <time when="11:34:47"/>
        </correspAction>
        <correspContext corresp="i-D74cMZNJyxBzYtTWZrrDJd">
          <ref type="assignedTo">Justitieutskottet</ref>
        </correspContext>
        <correspAction xml:id="i-Dai5XMVYGkYAMjDh5TvpWv" type="behandlas_i"/>
        <correspContext corresp="i-Dai5XMVYGkYAMjDh5TvpWv">
          <ref type="uppgift">2021/22:JuU30</ref>
          <ref type="ref_dok_id">H901JuU30</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU30</ref>
          <ref type="ref_dok_titel">Nytt regelverk för kvalificerade säkerhetsärenden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RbPzVdUntbhmwBKG65APcR" type="motHeader">
        <div xml:id="i-PDD5LMTtenVQqcj4F4PPCn" type="motTitle">
          Motion till riksdagen 2021/22:4444 av Linda Westerlund Snecker
          m.fl. (V) med anledning av prop. 2021/22:131 Nytt regelverk för
          kvalificerade säkerhetsärenden
        </div>
      </div>
      <div xml:id="i-J2RyAkpWNj7nAUUb9hLjN3" type="motBody">
        <div xml:id="i-68RevwagjSnoUC9tGePn9T" type="motProposal" subtype="förslag">
          <head xml:id="i-ES2mAeVdLd1Pa2BtKj9ysB">
            1 Förslag till riksdagsbeslut
          </head>
          <list xml:id="i-9MuZ3XABUkVfM6izHPu6EN" style="ol">
            <item xml:id="i-LVwtEU6dSMcPotNCYhGuoN">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att se över möjligheten
              att överföra beslutanderätten om utvisning i samtliga säkerhetsärenden
              till en allmän förvaltningsdomstol och tillkännager detta för
              regeringen.
            </item>
            <item xml:id="i-3wF5GjHgApD3XZX39FDHu6">
              Riksdagen avslår prop. 2021/22:131 Nytt regelverk för kvalificerade
              säkerhetsärenden.
            </item>
          </list>
        </div>
        <div xml:id="i-SvUn3pmGq8msSh4MWPpFv9" type="motContent">
          <head xml:id="i-VBFwe7h4iHoUCRwyZ4BwN9" type="h1">
            2 Inledning
          </head>
          <p xml:id="i-DUKu1P3xmJcPAJymbAg2kw">
            För att bekämpa terrorism har det sedan 1973 funnits särskilda
            möjligheter att övervaka och utvisa utlänningar, när det anses
            finnas risk för att dessa kan begå terroristbrott. Bestämmelserna
            finns sedan 1991 i lagen om särskild utlänningskontroll (LSU).
            Enligt lagen får en utlänning utvisas ur landet om det är särskilt
            påkallat med hänsyn till rikets säkerhet eller om det befaras
            att personen kommer att begå eller medverka till terrorist­brott.
            Det är Säkerhetspolisen (Säpo) som bedömer om en person ska anses
            vara en säkerhetsrisk enligt LSU och ansöker om utvisning av personen
            hos Migrationsverket. Om Migrationsverkets beslut överklagas ska
            verket lämna över ärendet till Migrations­överdomstolen. Migrationsöverdomstolen
            ska sedan tillsammans med ett eget yttrande lämna över ärendet
            till regeringen som är högsta beslutande instans. Dessvärre får
            Migrationsverket och Migrationsöverdomstolen inte ta del av allt
            underlag som Säpo har i ärendet. Det leder till ett underskott
            på information som kan vara mycket negativt för den utvisningshotade
            personen eftersom myndigheten och domstolen blir helt beroende
            av Säpos bedömning. Förfarandet innebär att rättssäkerheten brister
            eftersom enskilda inte har rätt till ett tvåpartsförfarande med
            prövning av sitt utvisningsärende inför domstol. Regeringen är
            ingen lämplig sista instans för att fatta dylika beslut, vilket
            vi återkommer till nedan.
          </p>
          <p xml:id="i-Y8qFaKGE5RXwy5yKrEpKYh">
            Hittills har ingen utvisningshotad person vunnit en process enligt
            LSU. Problemet är att det i princip är helt omöjligt för en utvisningshotad
            person att försvara sig mot de anklagelser som framförs. Beviskraven
            i LSU är mycket låga jämfört med brottmåls­processens krav på
            ”bortom rimligt tvivel”.
          </p>
          <p xml:id="i-6yZ4VXhSewmGHPwTYRgMzk">
            Vänsterpartiet har vid flera tillfällen kritiserat den bristande
            rättssäkerheten för enskilda i lagen om särskild utlänningskontroll,
            bl.a. i samband med att regeringen hösten 2009 i en proposition
            föreslog att Säkerhetspolisen, utan möjlighet till över­prövning,
            ska kunna besluta om en asylsökande ska ha rätt till domstolsprövning
            eller om ärendet ska anses som ett särskilt kvalificerat säkerhetsärende
            som ska handläggas enligt lagen om särskild utlänningskontroll
            och därmed avgöras av regeringen i sista instans (mot. 2009/10:Sf4
            och mot. 2019/20:3455).
          </p>
          <head xml:id="i-YVc3Rb2hX5b3iTcKzBQ2dT" type="h1">
            3 Regeringens förslag
          </head>
          <p xml:id="i-8SdCkS1Jt6tbCHt7x6ZaHb">
            Regeringen föreslår i sin proposition att lagen om särskild utlänningskontroll
            (LSU) ska upphävas och ersättas av lagen om särskild kontroll
            av vissa utlänningar. I den nya lagen föreslår regeringen bl.a.
            utvidgade möjligheter att utvisa utlänningar som utgör kvalificerade
            hot mot Sveriges säkerhet. Regeringen föreslår även att det ställs
            utökade krav på muntlig handläggning i utvisningsärenden och att
            det införs en möjlighet för utlänningar att få verkställda utvisningsbeslut
            upphävda. Förutsättningarna för att få ta en utlänning i förvar
            enligt den nya lagen ska också förtydligas. Dessutom kommer fler
            tvångsmedel att få användas och kraven för att få ett tillstånd
            till hemliga tvångsmedel sänks. Regeringen föreslår även att anmälningsskyldigheten
            ska bli mer ingripande. I ett sådant beslut ska en utlänning i
            fortsättningen också kunna förbjudas att lämna ett bestämt vistelseområde.
            Regeringen föreslår också att kraven ska skärpas för de som ska
            förordnas till offentliga biträden. Vidare föreslår regeringen
            att straffen skärps för flera av brotten i den nya lagen. Det
            ska också tydligare framgå av den nya lagen att brotten är av
            sådan art att påföljden normalt bör vara fängelse.
          </p>
          <head xml:id="i-Gkntku1gKNrac3eyD9qD7S" type="h1">
            4 Vänsterpartiets ställningstagande
          </head>
          <p xml:id="i-B1ZQJhvxU69dcrP2y6CFDp">
            Regeringens förslag om en ny lag om särskild kontroll av vissa
            utlänningar innehåller några delar som Vänsterpartiet kan ställa
            sig bakom. Vi är positiva till alla förslag om ökad muntlig handläggning
            och stärkt dokumentation eftersom det förbättrar rättssäker­heten.
            Dessvärre innehåller lagförslaget flera delar som vi är tveksamma
            till och som inte borde genomföras. Här nedan redogör vi för några
            av dem.
          </p>
          <p xml:id="i-YbXDHx794Jm2LZjvzjs9hS">
            Regeringen föreslår ingen ändring av instansordningen i säkerhetsärenden.
            Vi har tidigare föreslagit ett tilläggsdirektiv till den då pågående
            utredningen i syfte att se över möjligheten att flytta beslutanderätten
            om utvisning i säkerhetsärenden till förvaltnings­domstolarna
            (mot. 2019/20:3455). På så sätt skulle rättssäkerheten för de
            utvisnings­hotade och allmänhetens möjlighet till insyn i processen
            stärkas (även om vissa delar av förhandling/dom skulle vara sekretessbelagda
            med hänsyn till exempelvis rikets säker­het). Vi står fast vid
            vår tidigare inställning att domstolarna behöver få ta del av
            all utredning som Säpo har i ett ärende. Samma höga beviskrav
            bör gälla i dessa ärenden som i brottmålsprocessen. I flera fall
            har t.ex. kurder utvisats till Turkiet. Enligt kurd­iska organisationer
            i Sverige rör det sig om ett trettiotal ärenden. Migrationsverket
            har utfärdat beslut om utvisning efter att de fått hemligstämplad
            information av Säpo om att en person utgör ett säkerhetshot mot
            Sverige. Varken Migrationsverket, Migrationsöver­domstolen eller
            den utvisningshotade personen har fått ta del av allt underlag
            som Säpo har i ärendet. Detta har medfört ett underskott på information
            och bristande rättssäkerhet för de utvisade personerna.
          </p>
          <p xml:id="i-Jcp1TERXUz4MjavybqehVW">
            En förvaltningsdomstol har erfarenhet av och kompetens att hantera
            både känsliga och sekretessbelagda ärenden och dokument på ett
            betydligt mer rättssäkert sätt än en regering. Därför bör beslutanderätten
            om utvisning i samtliga säkerhetsärenden flyttas till allmän förvaltningsdomstol.
            Rättssäkerheten i prövningen förstärks och risken för politisk
            påverkan minskar när allmän domstol hanterar känsliga ärenden.
            Den årliga redovisning som regeringen lämnar till riksdagen gällande
            tillämpningen av den nuvarande lagen, LSU, är tämligen innehållslös.
            Detta gör att det är svårt för riksdagen att få insyn i hur lagen
            används. Denna problematik försvinner om ärenden enligt den nya
            lagen skulle hanteras av förvaltningsdomstolarna.
          </p>
          <p xml:id="i-CH4uwsrQafZrNxRcA78rVW">
            Politisk påverkan från regeringar i LSU-ärenden är ett återkommande
            problem. År 2004 beslutade den dåvarande regeringen att utvisa
            två egyptiska medborgare. Egypten garanterade att de inte skulle
            utsättas för tortyr, något som ändå skedde. Sverige blev fällt
            i FN:s tortyrkommitté. Fallet illustrerar varför regeringen är
            en utomordentligt olämplig instans för att fatta dessa ytterst
            grannlaga judiciella beslut.
          </p>
          <p xml:id="i-Bfc3qzydhpojJMhtBcwfWK">
            Regeringen bör därför tillsätta en utredning i syfte att se över
            möjligheterna att över­föra beslutanderätten om utvisning i samtliga
            säkerhetsärenden till allmän förvaltnings­domstol. Detta bör riksdagen
            ställa sig bakom och ge regeringen till känna.
          </p>
          <head xml:id="i-87MNkQnwTRMd2EppmpJ3Q9" type="h2">
            4.1 Utvidgat tillämpningsområde, en koppling till terroristbrottslagen
            och användningen av överskottsinformation
          </head>
          <p xml:id="i-J5vPXb3KGskDPMrbHFXmNM">
            Regeringen föreslår att en utlänning ska få utvisas ur Sverige
            om det med hänsyn till vad som är känt om utlänningens tidigare
            verksamhet och övriga omständigheter kan antas att hen kommer
            att göra sig skyldig till ett brott enligt terroristbrottslagen
            eller på annat sätt kan utgöra ett allvarligt hot mot Sveriges
            säkerhet. Förslaget innebär att tillämpningsområdet för lagen
            utvidgas så att risk för samtliga brott mot terroristbrotts­lagen
            ska kunna leda till utvisning.
          </p>
          <p xml:id="i-WfG7PjEEyPGHgftoH28RBb">
            Regeringen har även presenterat en proposition med ett nytt förslag
            till terrorist­brottslag (prop. 2021/22:133). Förslaget innebär
            att alla brott i svensk lag under vissa förutsättningar kan utgöra
            terroristbrott. Den nu aktuella propositionen måste ses i ljuset
            av förslaget till ny terroristbrottslag. Utvidgningen av det kriminaliserade
            området i den nya terroristbrottslagen riskerar att få stora konsekvenser
            för tillämpningen av den nya lagen om särskild kontroll av vissa
            utlänningar. Såvitt vi kan se har ingen analys av hur de två lagstiftningarna
            samverkar gjorts av regeringen.
          </p>
          <p xml:id="i-4VhzCCQBHWK31CtsKeuk72">
            Även Lagrådet ifrågasätter i sitt yttrande om en så långtgående
            utvidgning av tillämpningsområdet som föreslås är godtagbar. Enligt
            Lagrådet är en bedömning som bygger på en prognos avseende risk
            för visst framtida handlande alltid förenad med osäkerhet. Om
            bedömningen dessutom tar sikte på ett relativt brett spektrum
            av mindre allvarlig brottslighet, och därtill inkluderar medverkan
            (bl.a. medhjälp) till sådan brottslighet, kommer den ofrånkomligen
            att tappa i stadga och förutsebarhet. Lagrådet lyfter fram att
            de krav som uppställs i förslaget kan uppfyllas genom att någon
            med likgiltighetsuppsåt hjälper någon annan att begå en gärning
            som har en svårhetsgrad motsvarande fängelse i 14 dagar (det kan
            t.ex. vara fråga om att hjälpa någon med visst pappersarbete i
            samband med att denne någon hyr ut en lokal till en organisation).
            Till det ska sedan läggas att tillämpningen bygger på en prognos
            som ska göras med ett lågt beviskrav. Regeringen väljer dock att
            gå fram med sitt förslag trots Lagrådets kritik. Vänsterpartiet
            anser att detta är anmärkningsvärt. Regeringen skriver i sin proposition
            att man är medveten om att det utvidgade tillämpningsområdet gör
            att lagen kan komma att omfatta även utlänningar med en mer indirekt
            koppling till terrorism. Enligt reger­ingen är det föreslagna,
            breda tillämpningsområdet inte bara godtagbart utan också nödvändigt
            för att på ett mer effektivt sätt kunna hantera de utlänningar
            som utgör kvalificerade hot mot Sveriges säkerhet (prop. 2021/22:131
            s. 75).
          </p>
          <p xml:id="i-3PoutPE6Ek3UxX192PKh97">
            Vänsterpartiet ser en stor risk för att tillämpningen av den
            nya lagen blir oförutsäg­bar och godtycklig. Fler människor riskerar
            att utvisas på ytterst oklara grunder där beslutet baseras på
            om någon kan antas göra sig skyldig till ett terroristbrott. Det
            utvidgade tillämpningsområdet i kombination med att regeringen
            föreslår extensiva möjligheter för myndigheterna att använda sig
            av både vanliga och hemliga tvångs­medel, ökar även risken avsevärt
            för att människor utsätts för integritetskränkande tvångsmedelsanvändning.
            Bland annat föreslås hemlig dataavläsning få användas enligt den
            nya lagen. Vi har tidigare kritiserat införandet av hemlig dataavläsning
            utifrån bl.a. bristande rättssäkerhet och proportionalitet (mot.
            2019/20:3451).
          </p>
          <p xml:id="i-XXa1ye3T4Bw4wsiBQPdLzp">
            Ett flertal remissinstanser är kritiska till att regeringen föreslår
            en hänvisning till terroristbrottslagen i den nya lagen. Justitiekanslern
            skriver att lagstiftningstekniken innebär att tillämpningen av
            lagen blir avhängig av den lydelse som terroristbrottslagen kan
            komma att ha i framtiden. Riksdagens ombudsmän, Integritetsskyddsmyndigheten,
            Barnombudsmannen och Svenska Avdelningen av Internationella Juristkommissionen
            anför bl.a. att tillämpningsområdet för lagen inte blir tillräckligt
            tydligt avgränsat med en hänvisning till terroristbrottslagen.
            Sveriges advokatsamfund, Svenska Röda Korset, Amnesty International
            och Civil Rights Defenders avstyrker en generell hänvisning till
            terroristbrottslagen bl.a. då det riskerar att bli otydligt och
            då förutsebarheten i rätts­tillämpningen minskar avsevärt.
          </p>
          <p xml:id="i-RtKnZnuxnvcYoaTgNDD1Sr">
            Regeringen föreslår även att uppgifter som kommit fram vid hemliga
            tvångsmedel (s.k. överskottsinformation) ska få användas inte
            bara för att inleda förundersökning eller förhindra förestående
            brott utan även för annat ändamål än brottsbekämpning. Förslaget
            strider mot den generella proportionalitetsprincipen och öppnar
            upp för att Säpo ska kunna använda överskottsinformation utan
            nödvändiga begränsningar. Även om det finns bestämmelser i annan
            lagstiftning, t.ex. offentlighets- och sekretesslagen, som hindrar
            användningen, så bör enligt Vänsterpartiets mening användningen
            av överskottsinformation i den nya lagen begränsas till brottsbekämpning.
            Sammantaget innehåller regeringens förslag så pass många delar
            som är tveksamma ur rättssäkerhets­synpunkt och som står i strid
            med respekten för de mänskliga rättigheterna att Vänster­partiet
            väljer att avslå förslaget i sin helhet.
          </p>
          <p xml:id="i-ASH6o6puMhLzfSUuS4mqB2">
            Riksdagen bör avslå regeringens proposition 2021/22:131. Detta
            bör riksdagen besluta.
          </p>
        </div>
        <div xml:id="i-7GGiPetKUjKTDPuaw5bafy" type="signatureBlock">
          <list xml:id="i-VsHWUc5Top119o9bAbC3yP">
            <item xml:id="i-14WnF1kkFFeJDk7wNLRuKg" who="i-PAfMpaW8KP2UfRTBpXARTc" type="signature">
              Linda Westerlund Snecker (V)
            </item>
            <item xml:id="i-NcAMYBNq1kp7CNud3tssPy" who="i-QhdbBfCQXCqPEr4GTwvK8F" type="signature">
              Tony Haddou (V)
            </item>
            <item xml:id="i-D4GnKufCKvCaANL1623xBE" who="i-AcrNjdftfgEDKtVYDbE4tQ" type="signature">
              Gudrun Nordborg (V)
            </item>
            <item xml:id="i-U8o9ub2s534zou36Fj2h3R" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-RnQk4WKDdvwWrAaPVxPoy5" who="i-FqirGpgVadzcvH1i4Q2RHU" type="signature">
              Jon Thorbjörnson (V)
            </item>
            <item xml:id="i-8GRFKe6KQb6KSEHDXDpADJ" who="i-3YXCipudYA4N8ZNFk2PrxQ" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
