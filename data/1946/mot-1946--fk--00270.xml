<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__fk__270/mot_1946__fk__270-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Första kammaren, nr 270.
          </p>
          <p>
            Nr 270.
          </p>
          <p>
            Av herr Mannerskantz m. fl., i anledning av Kungl. Maj:ts propo-
            silion angående anvisande av vissa investeringsanslag för uppförande
            av centrala tvätt- och reparationsanstalter för försvaret.
          </p>
          <p>
            I proposition nr 132 har Kungl. Maj:t ånyo upptagit frågan om
            uppförande av och anskaffande av utrustning till tre centrala
            tvätt- och reparationsverk- städer i Långsele, Herrljunga och
            Mjölby. Riksdagen har tidigare (år 1943) — ehuru icke enhälligt
            — tagit ställning i princip till denna sak. Emellertid har från
            olika håll riktats kritik emot de kalkyler, som legat till grund
            för det tidigare ställningstagandet. Föredragande statsrådet har
            icke velat frånkänna dessa anmärkningar allt fog men finner, att
            de beräknade besparingarna ändock bliva så stora att förslaget
            nu bör genomföras. Överbefälhavaren har för sin del förordat en
            viss återhållsamhet och anser att man bör låta anstå med uppförande
            av åtminstone en av anstalterna och framför (på s. 4 i prop.)
            goda skäl för denna ståndpunkt. Försvarsverkens civila personalförbund
            samt arméförvaltningens intendentur- avdelning ha framfört ytterligare
            en mängd motiv för att förslaget överhuvud taget icke bör komma
            till utförande (s. 405), vilka synpunkter enligt vårt för- menande
            utredningsmannen endast ofullständigt kunnat vederlägga. Det synes
            även som om ränta och amortering på centralanstalterna icke medräknats.
            Särskilt beträffande skoreparationerna har man anledning ställa
            sig tvivlande på om icke en reparationstjänst, ordnad garnisonsvis,
            vore den ändamålsen- ligaste. Även om man icke finner alla de
            skäl, som framförts mot centraliseringen, fullt styrkta synas
            dock betydande oklarheter kvarstå som äro ägnade att väcka tvivel
            angående de framtida fördelarnas storleksordning. Numera har emellertid
            ytterligare ett moment tillkommit som enligt vår me- ning måste
            vara av mycket stor betydelse. Vårt land lider nu under en mycket
            besvärande brist på olika slags byggnadsmaterial och även arbetskraft,
            vilket gör att även mycket nödvändiga arbeten måste anstå. Det
            kan då knappast vara riktigt att staten skrider till utförande
            av miljonbyggnader, som skulle i ej oväsentlig grad inkräkta på
            den övriga byggnadsmarknadens möjligheter, och detta trots att
            för detta ändamål ingen tvingande nödvändighet föreligger. Reparationerna
            kunna ju allt fortfarande ske i de verkstäder som finnas. Man
            kan påvisa många exempel på att ansökningar om byggnadstillstånd,
            som äro
          </p>
          <pb facs="riksdagen-motions-pdf/data/1946/mot_1946__fk__270/mot_1946__fk__270-002.pdf"/>
          <p>
            Motioner i Första kammaren, nr 270. 3
          </p>
          <p>
            avsevärt mera trängande, blivit avslagna, och detta kan knappast
            vara fören- ligt med det allmänna bästa. Lägges denna synpunkt
            till de tidigare anförda skälen bör man enligt vår åsikt nu icke
            igångsätta de föreslagna byggnadsarbetena. Den tid som därigenom
            vinnes kan då även användas för ytterligare undersökningar i de
            hänseenden som överbefälhavaren, personalförbundet, intendenturavdelningen
            m. fl. i sina yttranden omnämnt. Vi få i anledning härav hemställa,
          </p>
          <p>
            att riksdagen måtte dels besluta att avslå Kungl. Maj:ts pro-
            position nr 132, dels ock uttala att med uppförande av de häruti
            föreslagna centrala tvätt- och reparationsverkstäderna skall anstå
            tills materialläget på byggnadsmarknaden avsevärt bätt- rats samt
            att förnyade undersökningar rörande de framtida be- sparingsmöjligheterna
            vidtagas.
          </p>
          <p>
            Stockholm den 20 mars 1946.
          </p>
          <p>
            Azxel Mannerskantz. Gust. Björkman. Ragn. Bergh.
          </p>
        </div>
      </div>
    </body>
  </text>
</TEI>
