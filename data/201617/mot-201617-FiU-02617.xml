<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-FiU-02617">
  <teiHeader>
    <fileDesc>
      <titleStmt>
        <title>Lönetak för statligt anställda och utredning om lönekvotstak</title>
        <author corresp="i-42mC5GTVNHcPV5LNMmxmrj">av Carl Schlyter m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2617 av Carl Schlyter m.fl. (MP)</title>
          <idno type="rdwebb">H4022617</idno>
          <rs type="number">2617</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H4022617/text</ref>
          <ref type="dokument_url_html">http://data.riksdagen.se/dokument/H4022617</ref>
          <ref type="dokumentstatus_url_xml">http://data.riksdagen.se/dokumentstatus/H4022617</ref>
          <ref type="docx">http://data.riksdagen.se/fil/6D241F87-5D13-466D-92E0-52AFB858AB18</ref>
          <ref type="pdf">http://data.riksdagen.se/fil/9964F42A-FDAD-4330-9CD1-77D30D0073D2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-42mC5GTVNHcPV5LNMmxmrj</idno>
            <name>Carl Schlyter</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-3aqwSUJyrk9zqsMJb9Tf33" type="signed"/>
        <correspContext corresp="i-3aqwSUJyrk9zqsMJb9Tf33">
          <note type="signatory" corresp="i-42mC5GTVNHcPV5LNMmxmrj"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-iThmkGNxBe7XUsT8b92pZ"/>
        </correspContext>
        <correspAction xml:id="i-6jooq7PVX9x7dgAvVFvqct" type="submitted">
          <date when="2016-10-05"/>
          <time when="13:06:18"/>
        </correspAction>
        <correspAction xml:id="i-6ejJzf2yBfJJpsjydJMMuU" type="reviewed">
          <date when="2016-10-05"/>
          <time when="16:57:45"/>
        </correspAction>
        <correspAction xml:id="i-Mx2CVsDAg8CEWQdhDcrxoB" type="referred">
          <date when="2016-10-14"/>
        </correspAction>
        <correspAction xml:id="i-8bumb97MiBukcbGGrDiPJa" type="assigned">
          <date when="2018-08-08"/>
          <time when="14:25:04"/>
        </correspAction>
        <correspContext corresp="i-8bumb97MiBukcbGGrDiPJa">
          <ref type="assignedTo">Finansutskottet</ref>
        </correspContext>
        <correspAction xml:id="i-9NeoQPPFbU5d1rzYX9biy3" type="behandlas_i"/>
        <correspContext corresp="i-9NeoQPPFbU5d1rzYX9biy3">
          <ref type="uppgift">2016/17:FiU25</ref>
          <ref type="ref_dok_id">H401FiU25</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LRDhFuJPWr3bKdpfbWMzis" type="motHeader">
        <div xml:id="i-9ZxznGQGULF6sm9UGsu8RP" type="motTitle">
          Motion till riksdagen 2016/17:2617 av Carl Schlyter m.fl. (MP)
          Lönetak för statligt anställda och utredning om lönekvotstak
        </div>
      </div>
      <div xml:id="i-Lpzt2PJ9cNa3hMawJ1XPNH" type="motBody">
        <div xml:id="i-gJGDamNPY9k4agsJWjVsk" type="motProposal" subtype="förslag">
          <head xml:id="i-E6PFLVba8CsZhf225D1jfN">
            Förslag till riksdagsbeslut
          </head>
          <list xml:id="i-NtutpZZ4VpL9Jmgb5uvJzn" style="ol">
            <item xml:id="i-CBtRDH1SLpSmcifL6n2GuC">
              Riksdagen ställer sig bakom det som anförs i motionen om att
              statsministerns lön bör bli lönetak för statens anställda och
              anställda i statligt ägda bolag och tillkännager detta för regeringen.
            </item>
            <item xml:id="i-3yfBP1NwLn83y9gRrYTsqS">
              Riksdagen ställer sig bakom det som anförs i motionen om att
              se över ett införande av lönekvotstak och tillkännager detta för
              regeringen.
            </item>
          </list>
        </div>
        <div xml:id="i-7uUWgTY5ozMXak1iEJSrpC" type="motContent">
          <head xml:id="i-GBEFQX7DrHqP8PxX8Dz1d9" type="h1">
            Bakgrund
          </head>
          <p xml:id="i-C5LT5gTidPbgg412qdeZo5">
            Statliga verksamheter syftar till att generera mesta möjliga
            samhällsnytta till lägsta möjliga kostnad, med full respekt för
            sociala villkor och miljön. Det är därför naturligt att undvika
            slöseri i organisationen och stoppa att pengar används på ett
            sätt som underminerar målen med verksamheten.
          </p>
          <p xml:id="i-XnVNztdJ7ogmqvX5TbQSF9">
            Den ekonomiska ojämlikheten ökar snabbt i Sverige. Ett litet
            fåtal äger allt mer och skillnaderna i inkomst ökar. LO har följt
            löneutvecklingen för vd:ar för börsbolag, generaldirektörer och
            partiledare och jämfört med en industriarbetarlön sedan 1950.
            Löneskillnaderna sjönk länge, men under åttiotalet vände utvecklingen.
            I början av det decenniet tjänade den lilla ekonomiska eliten
            nio gånger mer än en industriarbetare. Sedan har skillnaderna
            accelererat. 2008 var skillnaden som störst, om kapitalinkomster
            räknas med. Efter finanskrisen minskade skillnaderna men 2013
            var de nästan lika stora igen. De verkställande direktörerna för
            de 50 största börsbolagen i Sverige tjänar, enligt LO, nu i genomsnitt
            50 gånger mer än en industriarbetare. LO jämför löner innan skatt,
            men även efter beskattning är skillnaderna mycket stora. Dessutom
            blir det allt fler som lever under mer eller mindre osäkra förhållanden
            med betydligt sämre ekonomiska villkor än industriarbetare.
          </p>
          <p xml:id="i-YMhcUXzcisyTAkQGQnc5gh">
            I den uppmärksammade boken Jämlikhetsanden undersöker epidemiologerna
            Richard Wilkinson och Kate Pickett omfattande statistik över hälsa
            och sociala förhållanden från 21 rika länder. De finner, enkelt
            uttryckt, att mer jämlika samhällen nästan alltid är bättre att
            leva i än mer ojämlika. Detta gäller inte bara de fattigare grupperna
            i respektive samhälle, utan även de rikare.
          </p>
          <p xml:id="i-MywiZqamLnwCo9JjxazJpS">
            Den ökande ojämlikheten riskerar att slita sönder vårt samhälle.
            Vad gäller skillnad i lön skulle principen att definiera ett tak
            för hur stor skillnaden mellan den som tjänar mest och minst ska
            få vara i en organisation eller ett samhälle, kunna vara intressant.
          </p>
          <p xml:id="i-SMq5njHMfUXEwyNcPwJmpn">
            Under femtio-, sextio- och sjuttiotalen sjönk löneskillnaderna.
            Men under åttiotalet händer något. Ersättningarna för börsbolagens
            chefer började öka mycket snabbare jämfört med till exempel ledande
            politiker och högre tjänstemän. Och sedan dess har skillnaderna
            accelererat än mer.
          </p>
          <p xml:id="i-QSf2AqyvguMxtEjjaK3puA">
            I början av 80-talet tjänade den ekonomiska eliten nio gånger
            mer än en industriarbetare. Sedan dess har den skillnaden ökat
            kraftigt och inkluderar man kapitalinkomster var skillnaden som
            störst 2008, samma år finanskrisen bröt ut.
          </p>
          <p xml:id="i-QGXbcgkgPKzypPwZfdhZG6">
            I och med fallande aktiekurser sjönk även kapitalinkomsterna
            och därmed inkomstskillnaderna. Men så fort börserna började stiga
            igen växte också inkomstgapet.
          </p>
          <p xml:id="i-VCYXEg8hGbguZFdDXttzP3">
            Och under inkomståret 2013, som är det senaste offentliga taxeringsåret,
            hade skillnaden växt till nästan samma nivå som 2008. Det vill
            säga att den genomsnittlige börs-vd:n i LO:s undersökning tjänar
            lika mycket som 50 industriarbetare.
          </p>
          <p xml:id="i-QoaggFe814MWeREiDFM8cT">
            Det är en både praktisk och moralisk fråga att minska löneskillnaderna.
            För att hålla samman ett samhälle och inte falla sönder i ett
            särhälle krävs även åtgärder för att demokratisera ägandet.
          </p>
          <p xml:id="i-DWCN7JbHkdRwkH8puVyPVd">
            Ekonomisk ojämlikhet är förödande för ett samhälle på många sätt.
            I sin bok Jämlikhetsanden undersöker Richard Wilkinson och Kate
            Pickett ett antal OECD-länder. De finner att såväl rika som fattiga
            riskerar att drabbas hårdare av ett antal olika sociala och medicinska
            problem.
          </p>
          <p xml:id="i-Db888CfLCdf2ac8XrQW3oC">
            Förmögenhet får allt större betydelse för den ekonomiska ojämlikheten
            men även skillnader i inkomst har ökat. Ett sätt att stävja denna
            farliga trend är att minska löneskillnader.
          </p>
          <p xml:id="i-2SWBEtQziaSepLwrQFRdP4">
            Även experter på bolagsstyrning som t ex Peter Drucker har i
            t ex Wall Street Journal uttalat sig kring maximala lönekvoter:
            Ruth Kanfer och Philip Ackerman och även Kanfer och Edwin Locke
            har visat i studier att bonussystem för företagsledningar ofta
            är kontraproduktiva. Bonusar fungerar för repetetiva uppgifter
            men inte för kreativa, problemlösande uppgifter. Även de som själva
            får bonusar undrar ibland varför. John Cryan, vd Deutsche Bank,
            har sagt ”Har ingen aning om varför jag erbjöds ett kontrakt med
            bonus i, för jag lovar dig, jag kommer inte arbeta hårdare eller
            mindre hårt någon dag, under något år, bara för att någon betalar
            mig mer.”
          </p>
          <p xml:id="i-4CxWpthaLgC1XiRWASxhRw">
            2010 föreslog David Cameron 20:1 lönekvot för UK public service
            anställda. Cameron beställde Hutton Review of Fair Pay. Den kom
            till slutsatsen att statligt drivna verksamheter åtminstone borde
            studera och förklara de lönekvoter de har.
          </p>
          <p xml:id="i-7JwYTokzrNXwcDLZqX1Mct">
            Spaniens Mondragon kooperativ anställer nästan 84 000 i 256 och
            har max 6:1 lönekvot. Det har visat sig stärka företagskulturen
            och anses göra företagen mer effektiva.
          </p>
          <p xml:id="i-5qWqAGUoGeVwxsB5VNSCgn">
            Fram till rätt nyligen hade Whole Foods Market en lönekvot på
            8:1. När de nu växt till att bli ett företag med miljardomsättning
            har man bevarat principen men höjt kvoten till 19:1.
          </p>
          <p xml:id="i-GNTBYv8dMzsvXyNJT6LJs9">
            Semco SA har en lönekvot på 10:1 och anställer över 3 000. De
            har ett decentraliserat styrelsesätt och ser det som en bra företagskultur.
          </p>
          <p xml:id="i-LE7omGwf44cfCVTrVJxrAw">
            Företag kan oberoende av reglering komma fram till att lönekvottak
            kan vara bra för anställda, imagen, arbetsmoralen eller effektiviteten
            men även stater kan göra det.
          </p>
          <p xml:id="i-GbrBnY663Lg9AsQWNpc22P">
            USA:s Dodd-Frank ”Wall Street Reform and Consumer Protection
            Act” (2010) är den första lag där som kräver att ledningen ska
            redovisa sina löner samt även medianlönen för de anställda. Lobbying
            från US Chamber of Commerce har dock kraftigt försenat implementeringen
            så vi kan ännu inte analysera effekterna då US Securites Exchange
            Commission ännu inte lyckats få igång regelverket.
          </p>
          <p xml:id="i-L3C7UxHZdsHQmpDzJc5xdv">
            Statens anställda och dess bolag
          </p>
          <p xml:id="i-AbnpZuRhwFyD8b6HYd8cuB">
            Man kan med fog säga att det mest ansvarstyngda uppdraget i statens
            tjänst är att vara statsminister, även om statschefen och talmannen
            på formella grunder står högre. Det har aldrig varit en brist
            på kandidater till statsministerposten och det har aldrig varit
            någon som tackat nej på grund av lönen.
          </p>
          <p xml:id="i-Mzx4u2xMrpi3qcgLS9nHuL">
            Det finns många andra statliga uppdrag som är mycket viktiga
            som generaldirektörer och höga positioner i statligt ägda bolag.
            De högst betalda generaldirektörerna ligger i dagsläget precis
            under statsministerns. Vattenfalls vd däremot hade en inkomst
            på 14 miljoner kronor och SAS vd samlade på sig 8 miljoner kronor.
            För akademiska hus och LKAB ligger lönerna på runt 5 Mkr.
          </p>
          <p xml:id="i-Cvyrnsyf7m867d13c12bi">
            Är höga löner nödvändiga för att locka starka direktörer? Länge
            har det funnits en skola som säger att ju mer en direktör har
            egna intressen i företagets framgång desto mer motiverad är hen
            för att det ska gå bra. Samtidigt har det funnits en annan skola
            som har hävdat att den typen av motiv leder till kortsiktiga lösningar
            och felaktiga incitament för bolagens långsiktiga värdeutveckling.
            En mycket stor studie http://papers.ssrn.com/sol3/papers.cfm?abstract_id=1572085
            av 1 500 bolag under mer än ett decennium har dock visat att hög
            ersättning generellt ger sämre företag. De med högst lön som dessutom
            under lång tid fått högre lön än vad resultaten jämfört med branschens
            genomsnitt motiverat var allra sämst med 22 % sämre resultat än
            genomsnittet. Överdriven självbild och minskad förmåga att anpassa
            sig och se problem med tidigare beslut verkade delvis ligga bakom.
            De 10 % med högst lön låg i genomsnitt 8–10 % under medel. Även
            om det i unika fall kan finnas finansvärldens motsvarigheter till
            sportens storstjärnor är de unika undantag och i normalfallet
            får man inte vad man betalar för i högsta löneklassen.
          </p>
          <p xml:id="i-6Dt41CoDqjghQ3XRWLbkGX">
            Vattenfalls vd tjänade 1997 2,4 Mkr. Det är en sjättedel jämfört
            med nuvarande vd. Samtidigt har arbetares nominella löneutveckling
            under samma tid varit drygt 50 %. Har bolaget då fått valuta för
            pengarna, kan den extremt snabbt ökande klyftan motiveras av andra
            skäl? Svaret är ett rungande nej.
          </p>
          <p xml:id="i-WTQrCPzj658BZmUPMKSghq">
            Om prestationsbaserade eller höga löner inte är effektiva för
            bolag vars syfte är att generera vinst är det än mindre lämpligt
            för statligt styrda verksamheter. Dessutom att ens kräva finansiellt
            motiverade mål kan leda till en ”laglig” manipulation av siffrorna
            som skadar företagen, risken för detta ökar om ersättningen är
            kopplad till finansiella resultat. Enligt en studie som undersökt
            de 750 största företagen under lång tid av Todd Milbourn &amp;
            Dorothy R. Moog.
          </p>
          <p xml:id="i-EhkfVEkuEjbsLmJVKefiuz">
            Då en viktig uppgift för riksdagen är att se till att vi hushållar
            med statens resurser både i budgeten och i de statligt ägda bolagen
            borde vi se till att lönerna inte är omotiverat höga för våra
            topptjänstemän. De människor som inte kan tänka sig att arbeta
            för Sveriges, planetens, miljöns och folkets bästa för mindre
            än 160 000 per månad är nog i grunden ändå inte lämpliga att leda
            statens verksamhet.
          </p>
          <p xml:id="i-EWC6Yd15W2yhYNqmEhF6GH">
            Det är därför rimligt att en begränsningsregel införs där statsministerns
            lön blir tak för alla offentligt anställda samt för de som arbetar
            i statligt ägda bolag. Utöver detta bör vi tillsätta en utredning
            som utreder möjligheterna att förena möjligheterna till lönekvotstak
            med den svenska modellen. I den mån parterna inte kan enas om
            en lönekvot kan statliga styrmedel användas. Tänkbara lösningar
            är att beskatta företag extra om de överstiger en viss kvot. Det
            är en rimlig beskattning då ökade klyftor kostar samhället pengar
            i ökad otrygghet och minskad effektivitet.
          </p>
        </div>
        <div xml:id="i-EUjVVNAQq4G1ZBvKCHr3cF" type="signatureBlock">
          <list xml:id="i-2H4x63A273fZeE4weUBbmN">
            <item xml:id="i-MqFKuZjgW4NXLmKEzLCF84" who="i-42mC5GTVNHcPV5LNMmxmrj" type="signature">
              Carl Schlyter (MP)
            </item>
            <item xml:id="i-XJipRat87bfp725Be3Yesk" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
            <item xml:id="i-L47Tu2XZC32C45TA7STr1C" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
            <item xml:id="i-DSnz1F1bcZ3yRhtCrYtAoP" who="i-iThmkGNxBe7XUsT8b92pZ" type="signature">
              Jabar Amin (MP)
            </item>
          </list>
        </div>
      </div>
    </body>
  </text>
</TEI>
