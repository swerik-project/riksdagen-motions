<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00486">
  <teiHeader>
    <fileDesc>
      <titleStmt>
        <title>Politik för forskning</title>
        <author corresp="i-Spsbo7A5zikEeUY3JEYcNV">av Mikael Damberg m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för forskning</title>
          <idno type="rdwebb">GY02Ub486</idno>
          <rs type="number">Ub486</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub486/text</ref>
          <ref type="dokument_url_html">http://data.riksdagen.se/dokument/GY02Ub486</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub486</ref>
          <ref type="doc">http://data.riksdagen.se/fil/253C938B-103F-457B-B87C-46559AA4A0C7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-N5iuULmv8oTkuJcr1C9SFD</idno>
            <name>Håkan Bergman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WUuPRuQj1ECFF6bZUXnXKD" type="signed"/>
        <correspContext corresp="i-WUuPRuQj1ECFF6bZUXnXKD">
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-N5iuULmv8oTkuJcr1C9SFD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-WjFt6fTSYNFkhwrZDFYPM4"/>
        </correspContext>
        <correspAction xml:id="i-LNWnNbHMs8nMMRqg5Sfod5" type="numbering">
          <date when="2010-10-29"/>
        </correspAction>
        <correspAction xml:id="i-V78LxetYQ7nGbwMNbF4Qdv" type="submission">
          <date when="2010-10-27"/>
        </correspAction>
        <correspAction xml:id="i-FmvLer7sVMZZ94V28AxEM6" type="transfer">
          <date when="2010-10-26"/>
        </correspAction>
        <correspAction xml:id="i-2gbioSywpbaWGHX5MNqs5n" type="assigned"/>
        <correspContext corresp="i-2gbioSywpbaWGHX5MNqs5n">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GUvN9LbFhHHjUTrNYYtSNE">
            Förslag till riksdagsbeslut
          </head>
          <list style="ol">
            <item xml:id="i-BbZqDKrRRmTanM1ih3Fguj">
              Riksdagen tillkännager för regeringen som sin mening vad som
              anförs i motionen om inriktningen på svensk forskningspolitik.
            </item>
            <item xml:id="i-KQyHnFjjVPfAcaELx5ryJc">
              Riksdagen tillkännager för regeringen som sin mening vad som
              anförs i motionen om vikten av att en större del av forskningsresurserna
              fördelas i konkurrens mellan lärosätena.
            </item>
            <item xml:id="i-HbsXajzUkzUSCs9xVP5c8L">
              Riksdagen tillkännager för regeringen som sin mening vad som
              anförs i motionen om vikten av ett resursfördelningssystem som
              gynnar forskningskvaliteten och slår vakt om forskning och forskningsbaserad
              högre utbildning i hela landet.
            </item>
            <item xml:id="i-8p1LzJwWCybEnknKLEPeBQ">
              Riksdagen tillkännager för regeringen som sin mening vad som
              anförs i motionen om utveckling av och resurser till de yngsta
              universiteten.
            </item>
            <item xml:id="i-49K2At4VsEd4m93kwjwbPY">
              Riksdagen tillkännager för regeringen som sin mening vad som
              anförs i motionen om yngre forskares trygghet och möjligheter
              till fortsatt forskning och meritering.
            </item>
            <item xml:id="i-6C9UPBBLDMvaMMamREJvrD">
              Riksdagen tillkännager för regeringen som sin mening vad som
              anförs i motionen om prioriterade strategiska forskningsområden.
            </item>
            <item xml:id="i-A7S5zRb5fSyqNPGMaGd2dQ">
              Riksdagen tillkännager för regeringen som sin mening vad som
              anförs i motionen om forskningens internationalisering.
            </item>
          </list>
        </div>
        <div type="motContent">
          <head xml:id="i-Ws1fkeZPJfgYN1XvJC6Cyt" type="h1">
            Vår syn på forskning
          </head>
          <p xml:id="i-WQf9rcbKsnCvXvs3sHKviE">
            Sverige är och ska vara en ledande kunskaps- och forskningsnation.
            Det är en långsiktig forskningsstrategi som bärs upp av flera
            skäl. Forskningen främjar det demokratiska samhället genom att
            stödja tanke- och yttrandefrihet och ett kritiskt ifrågasättande.
            Forskningen bidrar till en ekologiskt hållbar utveckling och stärker
            tillväxten. Forskningen ökar förståelsen och samspelet med människor
            i andra länder och förbättrar medborgarnas möjligheter att leva
            ett gott liv. Genom forskning kan vi bättre förstå den värld vi
            lever i och också göra den bättre. I tider av snabb teknisk utveckling,
            ökad globalisering och omfattande kulturmöten behövs forskning
            för att söka svaret på nya frågor och utmaningar. Forskningen
            fyller också en viktig funktion för att utbilda kompetenta och
            kreativa människor med djupt specialiserad kunskap som kan höja
            kompetensen i samhälle och arbetsliv. Varje samhälle behöver självständiga
            forskare som förutsättningslöst analyserar, ifrågasätter och medverkar
            aktivt i den offentliga debatten. Forskning vidgar tanken och
            perspektiven. Forskning och utveckling ska stå i människans tjänst
            för ett solidariskt och rättvist samhälle. Därför vill vi socialdemokrater
            investera i kunskap och forskning.
          </p>
          <p xml:id="i-A5qSodfNQc4VtVMifVc63S">
            Forskningspolitikens inriktning är av största betydelse. Den
            socialdemokratiska forskningspolitiken vill ge människor och samhälle
            utvecklingsmöjligheter för framtiden. Forskningspolitiken måste
            också ha en bred ansats som knyter an till verkligheten i alla
            delar av samhället. Vi tror att framtiden behöver mer av forskning
            och att kontaktytor mellan olika forskningsfält och forskningsområden
            måste öka. Kunskapsutvecklingen måste innehålla fler, inte färre,
            perspektiv för att rätt kunna tackla både grundforskningens och
            den tillämpade forskningens utmaningar. Mer än någonsin vet vi
            betydelsen av internationella samarbeten och global utveckling.
          </p>
          <p xml:id="i-UkjHbWM5sjrfLFTxWSJCM6">
            En god forskningspolitik ska säkerställa excellens, kvalitet
            och långsiktighet. Den ska snabbt uppfatta och pröva samt anamma
            eller förkasta nya utvecklingsperspektiv och frågeställningar.
            Vi socialdemokrater är utvecklingsoptimister vi tror på förändring,
            för i den finns fröet till förbättring. Vi tror på politiken och
            demokratin som medel för att driva på förändringen så att den
            skapar bättre villkor för alla människor.
          </p>
          <p xml:id="i-AFRLeU6sHuMyTaimHmUVEY">
            Socialdemokratin har genom medveten politik drivit fram utveckling
            vid universitet och högskolor i Sverige. Det har inneburit bredd,
            djup och specialisering med en utvecklingskraft över hela landet.
            Vi har genom medveten forskningspolitik under decennier utvecklat
            forskningen vid akademin, i nära samarbete med näringsliv, offentlig
            sektor, branschorganisationer och fackliga organisationer. För
            oss har det alltid varit en självklarhet att forskningen angår
            hela samhället, inte bara de som är närmast verksamma i den. Detta
            perspektiv har stärkt förutsättningarna för forskarna och legitimiteten
            för deras arbete och resultat.
          </p>
          <p xml:id="i-7JVywRaBwBi39Zfitcs12s">
            Den nyfikenhetsdrivna grundforskningen med dess forskares enträgna
            arbete flyttar hela tiden fram de vetenskapliga positionerna.
            Utan förändring löser vi aldrig klimatkrisen. Utan förändring
            kan arbetslösa inte få nya arbeten. Utan förändring kommer inte
            samhället att bli mer rättvist. Samarbete över vetenskaps-, nations-
            och sektorsgränser kommer att vara avgörande. Det gäller att ta
            vara på förändringens möjligheter och använda dem konstruktivt
            i samhällsbygget.
          </p>
          <p xml:id="i-LuYTUvFLoYRndjoytxtxHF">
            Det är ett grundläggande och obestridligt faktum att en rad framsteg
            som inneburit avgörande förbättringar i människors levnadsstandard
            och livskvalitet möjliggjorts genom tekniska och vetenskapliga
            framsteg. Forskning och tekniska framsteg skapar de genombrott
            som förändrar både arbetslivets villkor och människors vardag.
            Därför är det oerhört viktigt att forskningen och utvecklingen
            står i människans och samhällsintressets tjänst.
          </p>
          <p xml:id="i-EAUF2GKpSjHihvwYG6KRUU">
            För Sverige som nation handlar det om ett vägval. Sverige ska
            konkurrera med kunskap och kompetens inte med låga löner. Vi lever
            i ett kunskapssamhälle och vi hävdar oss i den globala konkurrensen
            just genom att skapa, utveckla och använda ny teknik, nya metoder
            och lösningar, nya rön, och därmed bidra till att ytterligare
            framsteg kan göras.
          </p>
          <p xml:id="i-Ue9M7iAWuFW1eCUms1vYpM">
            Kunskap är grunden för en gynnsam samhällsutveckling och vårt
            främsta internationella konkurrensmedel. Det kräver fortsatt stora
            insatser av både staten och näringslivet. Investeringar i forskning
            återbetalar sig i form av kunskap och utveckling av samhället
            samt bidrar till tillväxt inom näringslivet. Det är viktigt att
            Sverige som nation satsar på kvalitet och framstående forskningsmiljöer
            oavsett var i landet dessa finns. Det finns ingen motsättning
            mellan att satsa på spets och bredd.
          </p>
          <p xml:id="i-CSqxcbXRPjiKz7dAjFtC2A">
            Samarbete är en förutsättning för att ett litet land som Sverige
            ska klara att hävda sig i den internationella konkurrensen. Vi
            har helt enkelt inte råd att säga nej till någon samhällssektor
            eller någon del av landet som vill och kan bidra till utvecklingen
            av svensk forskning. Vi ser det som avgörande att akademins forskning
            samt arbetslivets forskning och utveckling fortsatt har sina självklara
            uppgifter, men att det är i mötet mellan akademi, näringsliv och
            offentlig sektor som utvecklingen har möjlighet att tillsammans
            ta ytterligare steg. Därför är vi djupt oroade över den nonchalans
            mot näringslivet och den offentliga sektorn som präglar regeringens
            forskningspolitik. Vi vill utveckla det nära samarbetet mellan
            statsmakten, forskningsråd, lärosäten, näringsliv och fackliga
            organisationer som präglade den forskningspolitiska utvecklingen
            under de socialdemokratiska regeringsåren.
          </p>
          <p xml:id="i-KHZAd7DL1AJRc7t6mRD5sc">
            Det är också viktigt att behålla perspektivet att all forskning
            inte vare sig kan eller ska kommersialiseras, exporteras, paketeras
            och säljas. Forskning som vidgar tanken och perspektivet, som
            förklarar samband är oundgänglig och därmed värdefull i sig själv.
          </p>
          <head xml:id="i-kWL2qwEjYvJvk9sCJ4BcY" type="h2">
            Resurserna till forskning måste öka
          </head>
          <p xml:id="i-W7WVkVqwCprQr3LpmZHUZ6">
            Sverige ska klara målet om minst 1 procent av BNP till forskning
            inte och som den socialdemokratiska regeringen satte upp. Med
            tanke på den lågkonjuktur som vi nu upplevt och den fortfarande
            allt för höga arbetslösheten blir satsningar på forskning än viktigare.
            Vår ambition är att satsa offensivt för framtiden.
          </p>
          <p xml:id="i-AYScSAG8BhEW9ptjQQWuy3">
            Vi förde i regeringsställning en målmedveten politik genom att
            ge råden i uppdrag att fördela medel i konkurrens. Långsiktiga
            satsningar som Linnéstödet initierades. Kraftsamling skedde inom
            branscher som är av särskild strategisk vikt för Sveriges tillväxt,
            och murar bröts ned både mellan universitet och högskolor och
            mellan akademi och näringsliv. Flera högskolor kunde bygga upp
            den kapacitet som gav en välförtjänt universitetsstatus. Flera
            av de övriga högskolorna byggde upp starka forskningsmiljöer inom
            väl avgränsade områden. Forskarskolor startades och antalet doktorander
            ökade kraftigt. Allt detta befäste vår position som en av de,
            utifrån vår storlek, starkaste forskningsnationerna i världen.
          </p>
          <head xml:id="i-KdVTQWNrMVwr2nSwAYwnMA" type="h2">
            Forskning i hela landet
          </head>
          <p xml:id="i-X6b4rKgbNuqXgjJh4hb9p6">
            Att bedriva forskning vid alla lärosäten har flera fördelar.
            Det stärker en forskningsbaserad grundutbildning och är en förutsättning
            för undervisning på solid vetenskaplig grund. Excellenta och starka
            forskningsmiljöer är fullt förenligt med forskning i hela landet.
            Den socialdemokratiska forskningspolitiken möjliggör spets och
            bredd i hela Sverige. Den underlättar för högskolor att rekrytera
            goda forskare och höja andelen disputerade lärare. Den forskning
            som bedrivs vid högskolorna har ofta ett gott samarbete med det
            lokala och regionala näringslivet, inte minst basnäringarna, och
            har ofta nära till tillämpning och kommersialisering. Att forskning
            ska kunna bedrivas i hela landet bidrar till tillväxt i alla Sveriges
            regioner.
          </p>
          <p xml:id="i-LQtu9sEtNQS8SqEkdSTbXi">
            Vi är positiva till att högskolor nu ges rätt att ansöka om examinationsrätt
            för forskarutbildning inom smalare ämnesområden och inte bara
            på vetenskapsområde. Högskolorna kan då, inom ett eller flera
            ämnen där man har spetskompetens, själva anta och utbilda doktorander.
            Det är inte minst av kvalitetsskäl viktigt att inga lärosäten
            får konkurrensnackdelar inbyggda i systemet på grund av sin storlek.
            Därför är vi positiva till en forskningspeng som baseras på antalet
            helårsstudenter. Vi vill vara tydliga med att forskningspengen
            ska följa antalet helårsstudenter över åren och inte bara tjäna
            som ett ingångsvärde i det nya systemet. Vår grundprincip är att
            alla lärosäten ska behandlas lika i detta avseende.
          </p>
          <p xml:id="i-RQ9drX5CPF8rkwwXtJYwx8">
            Grundutbildning, forskarutbildning och forskning kan inte isoleras
            från varandra. Genom en stark satsning på en väl utbyggd grund-
            och forskarutbildning och genom att uppmuntra till ökad samverkan
            mellan akademi och arbetsliv får vi ut mer av våra satsningar.
          </p>
          <p xml:id="i-JZDcp8GLiwvtixkSN6Lk8n">
            Vi vill göra den svenska forskningskartan mindre statisk och
            vi vill se mer av profilering och samverkan. Vi vill också ha
            bättre uppföljning. Utvärderingssystemen bör vara neutrala mellan
            högskolor och universitet, även de senare måste kunna förlora
            rätt till utbildning på forskarnivå om kvaliteten inte är tillräckligt
            hög.
          </p>
          <head xml:id="i-RWxSgxjFykWWKZtgsM7woN" type="h2">
            Resursfördelning och kvalitetskriterier för universitet och högskolor
          </head>
          <p xml:id="i-KhEaRJcFYmqwzuE6tuDdsA">
            Staten ska stå som en garant för en långsiktig forskningsstrategi
            för Sverige. Forskningspolitiken ska ha tydlig fokus på excellent
            forskning där Sverige redan idag ligger i framkant och på områden
            som är avgörande för sysselsättning och en långsiktigt hållbar
            tillväxt.
          </p>
          <p xml:id="i-LAZ8aJdMBfMNtVBmrhR6oY">
            Systemet med en offentlig resurstilldelning både genom direkta
            fakultetsmedel och genom anslag via de statliga forskningsråden
            har tjänat Sverige väl. Insynen och konkurrensen har stärkts.
            Stärk ta fakultetsanslag ökar den akademiska friheten och ger
            lärosätena styrkan att profilera sig och internt arbeta fram starka
            forskningsområden som kan konkurrera nationellt och internationellt.
            Möjligheterna ökar också avsevärt att forskningsprojekten själva
            drar till sig externa anslag och rådsfinansiering. Varje lärosäte
            måste ta ansvar för att internt fördela direkta anslag efter kvalitet.
          </p>
          <p xml:id="i-AXhf45uuiRSdECdhjB8ime">
            Vi motsätter oss starkt ett tudelat system för forskningen där
            universitet och högskolor delas upp i någon form av A- och B-lag.
            En sådan uppdelning vore omodern, den skulle inte ta hänsyn till
            de faktiska förhållandena för forskningen i Sverige idag, den
            gynnar inte långsiktig utveckling och den skulle stå i konflikt
            med kvalitetssträvandena. Om forskningen bedrivs i mindre eller
            större skala, eller vid ett universitet eller en högskola, ska
            inte stå i förgrunden. Avgörande är att kvaliteten är hög.
          </p>
          <p xml:id="i-UWhPBTEbfwQLs8QtJU1d6g">
            Vi anser att en del av fakultetsanslagen ska tilldelas efter
            kvalitetskriterier, men det är mycket svårt att överblicka konsekvenserna
            av regeringens nyss genomförda fördelningsmodell. Vi känner en
            oro för att resursfördelningssystemet kan leda helt fel. Systemet
            måste trots allt beskrivas som inte fullt ut transparent. Det
            kommer kraftigt att missgynna framför allt de yngsta universiteten.
            Regeringens beslutade modell för viktning av citeringar inom olika
            vetenskapsområden reser också frågetecken. Detta måste utvärderas
            noggrant för att vi ska kunna försäkra oss om att utformningen
            tillgodoser de uppsatta syftena och premierar kvalitetsstärkande
            åtgärder på ett sätt som inte systematiskt missgynnar vissa typer
            av lärosäten.
          </p>
          <p xml:id="i-GM9A2RCxAgLaoG6guwu3t1">
            Externa medel för forskning kan ge en god bild av kvaliteten
            på forskningen vid ett lärosäte. Det gynnar även den forskning
            som leder till innovationer och kommersialisering. Det kan samtidigt
            få oönskade konsekvenser, som att finansieringsansvaret långsamt
            skjuts över till regioner och lokalt näringsliv på ett sätt som
            inte svarar mot de nationella strategiska behoven. Det kan också
            missgynna de yngre universiteten som ännu inte hunnit etablera
            samma nationella och internationella ryktbarhet och samarbeten
            som äldre lärosäten.
          </p>
          <p xml:id="i-LuC9wAEhoBcP6Vmm6G8S7o">
            Nuvarande kvalitetskriterier är så utformade att de riskerar
            att leda till A- och B-lag bakvägen. Det sker genom att långsamt
            svälta ut vissa högskolor och de yngsta universiteten. Vi menar
            att de nyaste universiteten missgynnas strukturellt och därför
            inte kan vara med och konkurrera på lika villkor. För att regeringens
            indikatorer inte ska tillåtas hindra utveckling och hålla tillbaka
            kvaliteten, vill vi vara tydliga med följande. Vi vill ha en kontrollstation
            inför framtagandet av nästa forskningsproposition. Då ska kvalitetskriteriernas
            praktiska tillämpning prövas, samtidigt som det sker en analys
            av om kriterierna på ett systematiskt sätt missgynnar vissa typer
            av lärosäten eller vetenskapsområden. Det är viktigt att det resursfördelningssystem
            som införs är rättvist, långsiktigt, transparent och skapar drivkrafter
            för högre kvalitet i all forskning.
          </p>
          <head xml:id="i-UBrToLEsytQjSZbdUjnA6e" type="h2">
            Trygghet och karriär för unga forskare
          </head>
          <p xml:id="i-UKU6agvn2YsSA8gDsyKSLN">
            En god forskningspolitik innefattar en strategisk politik för
            forskare. Under de socialdemokratiska regeringarna gjordes flera
            insatser för att förbättra doktorandernas situation. Lärosätena
            tilläts inte anta någon utan att ha klart med ersättning för hela
            tiden som doktorand. Forskningsråden fick särskilda anslag för
            att öka antalet meriteringstjänster. Flera forskarskolor inrättades,
            som gjorde stöd och handledning till doktorander mer professionell
            och kvalitetssäkrad.
          </p>
          <p xml:id="i-6pjWKDGYSNThxcyaCLk43g">
            En stor skillnad mellan Sverige och många andra länder är att
            forskarstuderande utför drygt 40 procent av den forskning som
            sker vid inhemska lärosäten. De utför alltså kvalificerade arbetsuppgifter
            och är en viktig del av forskningsmiljön. Därtill deltar många
            doktorander i grundutbildningen som lärare. Det samma gäller för
            industridoktoranderna där är det självklart att uppdragsforskningen
            är betydligt mer än en utbildning. Trots detta saknar ungefär
            en tredjedel av doktoranderna anställning. De är stipendiefinansierade,
            går på utbildningsbidrag eller saknar ordentlig finansiering knuten
            till sitt arbete. Det innebär att en stor andel av doktoranderna
            saknar tillgång till de sociala trygghetssystem och förmåner som
            är norm på arbetsmarknaden.
          </p>
          <p xml:id="i-MRjfxqAvVdZTjLC5UVdojz">
            Det finns flera skäl till att stärka doktorandernas situation.
            Det viktigaste är naturligtvis principen om att alla som utför
            ett arbete har rätt till goda trygghetssystemen. Den framtida
            kvaliteten inom svensk forskning är också beroende av en god rekrytering
            till forskarutbildningen. Forskarutbildningen måste därför vara
            ett attraktivt alternativ för de bäst lämpade. Högre utbildning
            och forskning står också inför ett generationsskifte i Sverige;
            omkring 45 procent av den undervisande och forskande personalen
            kommer att ha gått i pension före 2020. För att få de mest framgångsrika
            studenterna att söka sig till forskarutbildningen måste villkoren
            vara tryggare, karriärvägarna efter disputation bättre och meritvärdet
            på den övriga arbetsmarknaden större.
          </p>
          <p xml:id="i-JDxaUaqswKZo24sAzE8r61">
            Vi vill stärka doktorandernas sociala situation genom att gå
            vidare med arbetet att göra doktorandtjänster mer lika regelrätta
            anställningar. Ett lärosäte ska inte kunna ge ersättning i form
            av utbildningsbidrag i mer än ett år, och inte heller kunna ersätta
            doktorander genom egeninrättade stipendier. Regeringen bör tillsammans
            med lärosäten och externa finansiärer utarbeta en överenskommelse
            för hur all stipendiefinansiering av forskarutbildning på heltid
            i framtiden ska kanaliseras genom lärosätena och bekosta lön och
            sociala avgifter.
          </p>
          <p xml:id="i-FAhbdovypSY9tGBg418Xb5">
            Arbetsmarknadskopplingen måste också bli tydligare i forskarutbildningen.
            De som söker forskarutbildning ska få en god bild av hur kunskaperna
            kan användas inom andra delar av samhället, och en form av yrkesvägledning
            för doktorander bör inrättas på lärosätena. Rörligheten mellan
            företag, institut och högskola kan också stimuleras genom ökad
            betoning av erfarenhet från näringslivet och den offentliga sektorn
            vid tillsättning av tjänster inom högskolan. Det ska vara meriterande
            för akademiker att jobba i näringslivet eller offentlig sektor.
            Delade tjänster, industripostdoc, industridoktorander med mera
            bör användas.
          </p>
          <p xml:id="i-NoPXocyTUemqSqAaXphHhG">
            Det är viktigt att de nydisputerades ges ökade möjligheter till
            fortsatt forskning och meritering. Otrygg finansiering i början
            av forskarkarriären och otydliga karriärvägar där formella anställningsförfaranden
            saknas riskerar att innebära att många, framför allt kvinnor,
            väljer bort en akademisk karriär. Att införa en ny tvåårig anställning
            kallad postdoktor är ett klokt steg.
          </p>
          <head xml:id="i-8evGeAF21jqnhmXTab6AGH" type="h2">
            Strategiska områden
          </head>
          <p xml:id="i-Thu7RikY8JZoLz6MDiVX32">
            Medicin, teknik och klimat är särskilt strategiska forskningsområden
            under 20092012. De utvalda områdena ligger i linje med Socialdemokraternas
            forskningspolitik under tidigare mandatperioder. Det är viktigt
            att kraftsamla forskningsresurser där Sverige har särskilt goda
            möjligheter att nå eller befästa en position i absolut världsklass,
            och inom områden som har starkast potential att skapa innovationer
            på kort, medellång och lång sikt.
          </p>
          <p xml:id="i-8ZFUryrpLac7yQGPiWEHHY">
            Däremot har regeringen gått för långt i att detaljstyra vilka
            delområden inom medicin, teknik och klimat som ska omfattas av
            de strategiska satsningarna. Inte mindre än 25 delområden har
            definierats och budgeterats. Vi ifrågasätter både lämpligheten
            i att göra så pass omfattande ingripanden inom de utpekade områdena
            och regeringens kompetens att peka ut så snäva områden. Vi är
            oroliga över att denna komponent kommer att göra forskningspolitiken
            mindre långsiktig och mer sårbar för enskilda intressen som saknar
            förmåga att se till hela landets utveckling. Det ger också ett
            signalvärde som allvarligt riskerar att underminera forskningssamhällets
            integritet och den akademiska friheten. Vi föreslår därför att
            forskningsfinansiärerna i framtiden får ett betydligt större utrymme
            för prioriteringar inom de utpekade strategiska huvudområdena.
          </p>
          <head xml:id="i-LcCxRraRSYM24JLjLgwk8L" type="h2">
            Industriforskningsinstitut
          </head>
          <p xml:id="i-R8ueMAHMxbGJCBZHvAuW28">
            Industriforskningsinstituten fyller en allt viktigare roll, särskilt
            i en lågkonjunktur då strategiskt viktig kompetens annars riskerar
            att gå förlorad. En sammanslagning av industriforskningsinstituten
            i en statlig institutkoncern för internationell konkurrenskraft
            och för att attrahera EU-medel samt för stärkt samverkan med näringslivet
            är ett steg i rätt riktning. Vi vill särskilt framhålla att industriforskningsinstituten
            stärker högskolans koppling till de mindre företagen. Framväxten
            av fler science parks bör underlättas. Vi anser också att det
            bör inrättas ett särskilt tjänsteforskningsinstitut.
          </p>
          <head xml:id="i-DzTDL1HHoqeDTUZVSsnprg" type="h2">
            Internationalisering och EU:s forskningsprogram
          </head>
          <p xml:id="i-8gxA8eftVHHuapgQBcdRns">
            Forskningens betydelse ökar i ett internationellt perspektiv.
            Dels behövs ökad kunskap för att lösa de globala problemen inom
            hälsa, fattigdom och miljöförstöring, dels behövs en förbättrad
            förståelse av nya internationella maktrelationer, nya internationella
            aktörer och spelregler. Det internationella samarbetet inom forskningen
            är av central betydelse.
          </p>
          <p xml:id="i-JptTx4kCcfqs46J1TCh2Kk">
            Regeringens skrivningar om internationell och EU-finansierad
            forskning är anmärkningsvärt svaga i den nu gällande forsknings-
            och innovationspropositionen. Istället för att ta ett samlat grepp
            och erkänna statens uppgift att samordna och möjliggöra deltagande
            uppmanar man de olika forskningsfinansiärerna att själva vara
            mer aktiva. Detta trots att Sverige idag långt ifrån utnyttjar
            sin fulla potential när det gäller europeiska samarbeten och att
            söka och erhålla medel ur EU:s olika forskningsprogram.
          </p>
          <p xml:id="i-J5atxNts5wyKZ6m35QkrrY">
            Vi vill etablera ett nationellt centrum för kompetensuppbyggnad
            och rådgivning till svenska forskningsfinansiärer. Målsättningarna
            ska vara att öka antalet svenska forskare som deltar i europeiska
            forskningsprojekt samt att mer av EU:s statliga forskningsmedel
            allokeras till projekt där svenska universitet, högskolor och
            företag deltar. Vi vill också att regeringen utreder former och
            förutsättningar för ett ökat nationellt ansvarstagande för medfinansiering
            inom EU-projekt.
          </p>
          <p xml:id="i-QaupipSQUA5sUsb76wz5QK">
            Svenskt forskningsutbyte måste också intensifieras med länder
            utanför Europeiska unionen. Det är önskvärt att Sveriges exportfrämjande
            arbete, kulturfrämjande och globala varumärkesbyggande arbete
            genom utlandsbeskickningar och andra institutioner ges möjlighet
            till ökad kompetens om svensk forskning, i syfte att stödja långsiktigt
            kontaktskapande mellan svenska och utländska forskare. Hinder
            för utländska yngre forskare att etablera sig i Sverige och fortsätta
            verka i Sverige efter disputation ska motverkas, och utländska
            doktorander ska ges samma ersättningar och sociala skyddsnät som
            sina svenska kollegor. Svensk forsknings- och biståndspolitik
            ska samverka i syfte att nå kunskapsöverföring till och från Sverige,
            en ekologiskt hållbar global utveckling, fattigdomsbekämpning
            och en stärkt respekt för mänskliga rättigheter.
          </p>
          <head xml:id="i-LqwNPtJutgziSGKMQ3hM1Y" type="h1">
            Långsiktig prioritering och samverkan för att utveckla den kliniska
            forskningen
          </head>
          <p xml:id="i-6L8LVcN1hxXuADUzo2oUtm">
            Forskningsbaserad hälso- och sjukvård leder till snabbare implementering
            av ny kunskap och snabbare introduktion av kostnadseffektiva metoder
            till gagn för patienterna. Medicinsk forskning kan i förlängningen
            ge människor bättre hälsa och ökad livskvalitet. Sverige har i
            ett internationellt perspektiv haft en framstående klinisk forskning
            som varit en viktig del i utvecklingen av ett hälso- och sjukvårdssystem
            som håller en mycket hög nivå. Den kliniska forskningen har också
            på ett avgörande sätt bidragit till att vi har en framgångsrik
            läkemedels-, medicinteknik- och bioteknikindustri i vårt land.
            Några av de viktigaste orsakerna till att vi kunnat ha en högklassig
            klinisk forskning har varit utbildningar av bra kvalitet, hög
            andel forskarutbildade i hälso- och sjukvården, patienter som
            varit positiva till att ingå i forskningsprojekt och god tillgång
            till biobanker och register. Grundläggande är att Sverige har
            ett gemensamt hälso- och sjukvårdssystem av hög klass där hela
            befolkningen ingår, med en sammanhållen skattefinansiering av
            en hälso- och sjukvård som styrs av principen om vård efter behov.
          </p>
          <p xml:id="i-4kKYmgXWnasYyM9upUn8iB">
            Förutsättningarna för den kliniska forskningen i Sverige har
            dock till viss del försämrats. Även om utvecklingen varit likartad
            i många andra länder har Sverige i ett jämförande perspektiv tappat
            en del av sitt försprång i kvalitet och förutsättningar. När sjukhusen
            haft ekonomiska problem eller inriktats på effektiviseringar och
            ökade åtaganden har forskningen och arbetet med kliniska prövningar
            fått stå tillbaka. En stor kommande generationsväxling inom vården
            försvårar situationen. Under de närmaste tio åren kommer 250 forskarutbildade
            läkare per år att pensioneras. Det är ett bortfall av kunskap
            som är så stort att det kan riskera hälso- och sjukvårdens möjligheter
            att hålla högsta medicinska kvalitet om inga åtgärder vidtas för
            att kompensera detta. För att skapa goda förutsättningar för den
            kliniska forskningen krävs tre saker:
          </p>
          <list style="ul">
            <item xml:id="i-CdpeTpxx4RhheACEUDkRoS">
              Prioritering ansvariga politiker måste tydligt prioritera den
              kliniska forskningen.
            </item>
            <item xml:id="i-3C39bp49YLvEZSRyKsYmwC">
              Långsiktighet en mandatperiod är en alldeles för kort planeringshorisont.
            </item>
            <item xml:id="i-Azy8U3RBU2sNhy15uZhF9c">
              Samverkan flera aktörer är beroende av varandra och kan dra nytta
              av varandra inom den kliniska forskningen. Ett systematiskt samarbete
              mellan akademi, vårdgivare och industri bör etableras.
            </item>
          </list>
          <p xml:id="i-DWMFxPGVfL785GrPbu4gHp">
            Det branschprogram som den socialdemokratiska regeringen tog
            initiativ till var ett mycket viktigt steg för att utveckla strategisk
            forskning inom läkemedel, bioteknik och medicinteknik. Det är
            därför mycket allvarligt att den borgerliga regeringen lagt ned
            detta branschprogram.
          </p>
          <p xml:id="i-StC1GVoWW9niaJ584KFXb8">
            De olika aktörerna inom den kliniska forskningen måste ha ett
            långsiktigt gemensamt perspektiv. För att Sverige ska kunna fortsätta
            att vara ett attraktivt land för forskning och kliniska prövningar
            krävs ett samlat grepp med långsiktig stadga. Statens roll och
            ansvar bör tydliggöras. Sjukvårdshuvudmännens ansvar och möjligheter
            bör utvecklas och industrins medverkan uppmuntras.
          </p>
          <p xml:id="i-VR7dsgRzXyaw8igr8zJuCV">
            Särskild uppmärksamhet bör riktas mot utvecklingen av ledarskapet
            inom vården och möjligheten för vårdens medarbetare att i praktiken
            arbeta med forskning och utbildning. I den dagliga verksamheten
            upplever många anställda inom vården att det finns en motsättning
            mellan utrymme för t.ex. interventionsforskning och de produktionskrav
            som ställs på verksamheten.
          </p>
          <p xml:id="i-DJ5nPXy5wY7jPxrktU7bcD">
            Vi socialdemokrater menar att det ovan nämnda branschprogrammet
            bör utvecklas till en nationell överenskommelse för den kliniska
            forskningen. Det kräver att staten tar initiativ till överläggningar
            om en bred överenskommelse mellan de berörda parterna (statenlandstingenindustrin)
            om forskningens roll, villkoren inom vården och vilket åtagande
            och ansvar som varje part ska ha. Överenskommelsen bör medverka
            till att det upprättas en struktur som möjliggör forskning som
            en del i vårdens vardag. Målet för statens del bör vara att överenskommelsen
            ska vara långsiktig och ha bred politisk förankring. Ett sådant
            långsiktigt samarbete med blocköverskridande politiskt stöd gör
            att både akademin, industrin och sjukvården tjänar på detta. Därmed
            blir det en vinst även för staten och medborgarna i form av ökad
            hälsa, bättre vård och ökad tillväxt.
          </p>
          <head xml:id="i-NLdQNmZ1vNshPG6nyKPxbq" type="h2">
            Jämställdhet och genusforskning
          </head>
          <p xml:id="i-5kLqQ8mjQgNJcnjWE6h29m">
            Det är ett faktum att kvinnor fortfarande har svårare än män
            att göra akademisk karriär och meritera sig till de högsta tjänsterna.
            Kvinnor försvinner gradvis ur akademin efter grundutbildningen
            och upp till utnämning och befordran till professor. Idag är färre
            än var femte professor kvinna och inom flera vetenskapsområden
            står utvecklingen still, eller går till och med bakåt. Det är
            ett brott mot de värden forskningssamhället bör bygga på. Högskoleverket
            beräknar att 31 procent av professorerna är kvinnor år 2030, givet
            att andelen kvinnor bland nyanställda professorer ökar i samma
            takt som under de senaste tio åren. För att nå en jämställd situation
            måste andelen nyutnämnda kvinnor och män vara ungefär lika, där
            är vi långt ifrån i dagsläget. Vi socialdemokrater är inte främmande
            för att införa en form av ekonomisk sanktion mot de lärosäten
            som inte gör tillräckliga ansträngningar för att uppnå de mål
            för andel professorer av underrepresenterat kön som staten angivit.
          </p>
          <p xml:id="i-4UQQmixb97KtWtovS2oVd5">
            Vi socialdemokrater anser att genusforsk­ning är ett strategiskt
            viktigt forskning sområde, eftersom vi anser att de strukturer
            som är kopplade till kön behöver synliggöras. Dessa könsstrukturer
            finns inom alla samhällssektorer och påverkar oss alla. För att
            genusforskningen ska kunna bli fortsatt framgångsrik krävs lång­siktighet.
            Det får inte vara så att konkurrensen om forskningsmedel innebär
            att dessa ämnen får stryka på fo­ten. Vi socialdemokrater anser
            att den borgerliga regeringen i allt för ringa grad uppmärksammar
            genusforskningens strategiska betydelse.
          </p>
          <head xml:id="i-CRa4rAs18nd1x3WEDrcg6v" type="h1">
            Arbetslivs- och arbetsmiljöforskning
          </head>
          <p xml:id="i-CjpkiMTdm4b7ioqpwCuc8n">
            Vi socialdemokrater har varit starkt kritiska till regeringens
            nedläggning av Arbetslivsinstitutet (ALI) samt hur regeringen
            har skött nedläggningen. Vid nedläggningen borde regeringen ha
            analyserat och säkerställt hur inledda forskningsprojekt och utbildningar
            skulle kunna slutföras.
          </p>
          <p xml:id="i-59dyyyNn88cKymyFv6sqkE">
            Arbetslivsinstitutet har bedrivit världsledande forskning inom
            en mängd arbetsrelaterade områden. Det har spelat en stor roll
            för att ta fram modeller för en god arbetsmiljö samt bedrivit
            forskning om hur ohälsa kopplad till dålig arbetsmiljö kan förebyggas.
            Avvecklingen av ALI innebär att den arbetsrelaterade forskningen
            nu snabbt nedmonteras och ett stort kunskapskapital har gått till
            spillo. Sverige och Portugal är numera de enda EU-länderna utan
            ett arbetslivsinstitut. Regeringens senaste forskningspolitiska
            proposition säkerställde inte forskningen om arbetslivet. Den
            ersätter inte alls de förlorade resurser som försvann vid nedläggningen
            av Arbetslivsinstitutet. Att arbetslivsforskningen inte ges tillräckliga
            anslag kan bli ett kvitto på att den borgerliga regeringens nedskärningar
            i välfärdssystemen kommer att bli svårare att utvärdera.
          </p>
          <p xml:id="i-MEFs8EeKtMCoyApgYVfqaQ">
            Konsekvensen blir att vi kommer att sakna en överblick av läget
            och utvecklingen i arbetslivet. Det kommer att drabba människors
            arbetsmiljö när den kunskapsutveckling genom forskning som skulle
            kunna ge dem ett bättre arbetsliv inte kan fortsätta. Vardagens
            tunga problem i arbetslivet kräver en flervetenskaplig forskning
            i nära samverkan med arbetsmarknadens parter. Svensk arbetslivsforskning
            har haft förmågan att skapa värden för samhället, företagen och
            individen. Regeringens förslag till finansiering av arbetslivsforskning
            är otillräckligt. Vi ser enskilda lärosätens möjlighet att prioritera
            tvärvetenskap och arbetslivsforskning som en av de utvägar som
            nu måste till för att återupprätta arbetslivsforskningen. Inom
            ramen för de ökande anslagen till universitet, högskolor och forskningsråd
            bör detta vara möjligt. En översyn av möjliga framtida strukturer
            bör göras.
          </p>
          <head xml:id="i-BhX2Qg3pMVJnwZ4JBAAnfQ" type="h2">
            Humaniora och samhällsvetenskap
          </head>
          <p xml:id="i-UZ76gBD8YMdHBZJoyzBnK1">
            Humanioras och samhällsvetenskapernas insikter och färdigheter
            genomsyrar samhällets alla verksamheter. Därför är satsningar
            på humaniora och samhällsvetenskap fundamentalt för samhällets
            utveckling. Det gäller inte minst demokratin. Statsvetenskaplig
            forskning ger oss kunskap om hur människors preferenser mest rättvisande
            kan omvandlas i politiska beslut och hur alla grupper i samhället
            kan inkluderas. Juridisk forskning, för att ta ett annat exempel,
            utvecklar lagar och rättväsende så att rättssäkerheten kan stärkas.
            Men humaniora och samhällsvetenskap är också avgörande i en modern
            ekonomi. Forskning om människors beteende ger lärdomar som behövs
            för såväl utvecklingen av vården och omsorgen som innovationer
            inom tjänstesektorn och varuproduktionen. Språkforskarnas bidrag
            till kommunikationen och historikernas perspektiv kan användas
            och används inom alla samhällssektorer.
          </p>
          <p xml:id="i-NvEbRwfKd158VU5Uvyg8TQ">
            Människors möjligheter att förstå skeenden, utvecklas tillsammans
            och tillägna sig konsekvenserna av globaliseringen ökar med god
            samhällsvetenskaplig och humanistisk forskning. Konstens betydelse
            och påverkan i samhällsutvecklingen ska inte underskattas och
            om detta ska vi också kunna forska.
          </p>
          <p xml:id="i-3f8RTL3n6HW2mEZZTSqYgn">
            Humaniora och samhällsvetenskap drar ofta det kortaste strået
            då dess betydelse för kommersialisering och utveckling av nya
            tjänster och varor underskattas, vilket ger att dessa vetenskapsområden
            inte kan attrahera samma omfattning av externa medel. Staten måste
            alltid ha ett särskilt ansvar att värna och utveckla de forskningsområden
            som inte på samma sätt som andra är kommersialiserbara eller på
            andra sätt kan attrahera externa medel.
          </p>
          <head xml:id="i-7Vq8i6pLJFNyP9KSB5RJXJ" type="h2">
            Utbildningsvetenskaplig forskning ska stärka skolans kunskapsuppdrag
          </head>
          <p xml:id="i-VEZgwrmTQ3nauaCGEVVCw1">
            För att Sverige ska ha en förskola, skola och vuxenutbildning
            i världsklass krävs också att undervisningen och de pedagogiska
            metoderna står på solid vetenskaplig grund. En stärkt utbildningsvetenskaplig
            forskning av högsta vetenskapliga kvalitet har därför en stor
            strategisk betydelse. Den utbildningsvetenskapliga forskningen
            ska bedrivas i nära anslutning till lärarutbildningen och svara
            mot behov inom lärarutbildningen och den pedagogiska yrkesverksamheten.
          </p>
          <p xml:id="i-9Wnya1fNo62DDSWLVZSkKj">
            Vi kan konstatera att lärarutbildningen jämfört med andra högskoleutbildningar
            fortfarande har alldeles för få disputerade lärare. Vi menar också
            att den praxisnära forskningen med relevans för lärares yrkesverksamhet
            och förskolan, skolans och vuxenutbildningens behov fortfarande
            har för liten omfattning. Det fordras mer forskning som utvecklar
            användbar kunskap för skolans verksamma. Därigenom kan såväl kvaliteten
            som effektiviteten i lärares arbete öka.
          </p>
          <p xml:id="i-LPjLsRkYGKGdhzhHZ8w7eM">
            Vi anser att behovet av utbildningsvetenskaplig grundforskning
            och tillämpad forskning är stort. Därför vill vi att utbildningsvetenskaplig
            forskning ska utvecklas, både i omfång och i kunskapsöverföringen
            från forskning till verksamhet. Ska den politiska nivån och myndigheter
            kunna göra rätt prioriteringar måste problembilden och effektiviteten
            i olika åtgärder vara dokumenterad och styrkt. För att utveckla
            svensk förskola, skola och vuxenutbildning och den pedagogiska
            yrkesverksamheten krävs mer av utbildningsvetenskaplig forskning
            som utvecklar ett större vetenskapligt förhållningssätt bland
            såväl lärarstuderande och lärarutbildare som lärare och pedagoger.
          </p>
          <p xml:id="i-riG3aH5FGdKvtS7WtTiVx">
            En utbildningsvetenskaplig forskning av högsta vetenskapliga
            kvalitet ska ha såväl en tvärvetenskaplig profil som en disciplinär
            profil. Båda riktningarna är nödvändiga för att ta fram ny kunskap.
            Vi anser också att samverkan och forskarutbyte på internationell
            nivå är prioriterat och bör öka.
          </p>
          <p xml:id="i-6DvpfgQYJVvTK9iSJfkw8J">
            Vi vill permanenta den utbildningsvetenskapliga kommittén och
            göra den till ett eget och nytt ämnesråd inom Vetenskapsrådet.
          </p>
        </div>
        <div type="motSignatures">
          <list>
            <item xml:id="i-M6adfZq1EiwyzHhoYNubkL" who="i-Spsbo7A5zikEeUY3JEYcNV">
              Mikael Damberg (S)
            </item>
            <item xml:id="i-2GCcyrGHQusRzfC2FSs54i" who="i-7AB63eqvrGXGCT1mpkEM3J">
              Louise Malmström (S)
            </item>
            <item xml:id="i-WvXs6kvVAF8vm6bwoGRVRh" who="i-N5iuULmv8oTkuJcr1C9SFD">
              Håkan Bergman (S)
            </item>
            <item xml:id="i-6pxqBWHFKLH3tgFY86nXfR" who="i-8AtQfc4p9Hm5yajEXEHtE5">
              Thomas Strand (S)
            </item>
            <item xml:id="i-FC2HhowTek6npF4Z9LitgD" who="i-6Y7QyEzZ7gFrVaMjjyMzXk">
              Gunilla Svantorp (S)
            </item>
            <item xml:id="i-45W47fFnUdEAEazguEzgYX" who="i-YG3se2hZeuEdiGKSwKyaKF">
              Caroline Helmersson Olsson (S)
            </item>
            <item xml:id="i-7ZXsPnYMJERzwkrqtfoFAs" who="i-WjFt6fTSYNFkhwrZDFYPM4">
              Adnan Dibrani (S)
            </item>
          </list>
        </div>
      </div>
    </body>
  </text>
</TEI>
