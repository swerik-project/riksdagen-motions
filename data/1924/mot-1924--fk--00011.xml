<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__fk__11/mot_1924__fk__11-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 11. 5
          </p>
          <p>
            Nr 11.
          </p>
          <p>
            Av herr Hansson, Sigfrid, om ändring i lagen om rätt till litte-
            rära och musikaliska verk.
          </p>
          <p>
            I lagen om rätt till litterära och musikaliska verk av den 30
            maj 1919, vilken trädde i kraft den 1 januari 1920, stadgas, att
            författares rätt enligt denna lag vare gällande intill utgången
            av trettionde året efter det, under vilket författaren avlidit.
            För verk, som dessförinnan tillkommit, gälla bl. a. följande bestämmelser:
            1. Har författaren avlidit före den dag, då lagen av den 10 augusti
            1877 angående äganderätt till skrift trädde i kraft, är hans författarrätt
            gällande intill utgången av år 1927. 2. Ifråga om verk av annan
            författare, vilket utgivits före den 1 januari 1920, således under
            tiden från och med lagens av den 10 augusti 1877 ikraft trädande
            till den 1 januari 1920, skall författarens rätt gälla intill
            utgången av femtionde året efter det, under vilket författaren
            avlidit. 3. Dramatiskt eller musikaliskt-dramatiskt verk, som
            blivit offentligen upp- fört, innan förordningen av 20 juli 1855
            angående förbud mot offentligt upp- förande etc. trädde i kraft,
            må fortfarande av en var offentligen uppföras. Genom lagen av
            30 maj 1919 inskränktes med i mom. 1 och 2 ovan angivna undantag
            författarrätten efter författarens död från 50 till 30 år, i strid
            mot av Kungl. Maj:t förordnade sakkunnigas förslag av 28 juli
            1914. Sveriges författareförenings styrelse hade redan förut i
            infordrat yttrande avstyrkt en sänkning av skyddstiden efter författarens
            död. Såväl de sakkunniga som författarföreningen hade utan tvivel
            anfört starka skäl för bibehållande av skyddstiden för författarrätten
            till 50 år. Särskilt från författarhåll har sedermera med skärpa
            betonats, att författarna äro en av de få medborgargrupper, som
            ej äga oinskränkt rätt till sitt arbete, och att varje nedsättning
            av skyddstiden ytterligare beskär denna rätt och samtidigt försämrar
            författarnas utsikter att liksom andra medborgare i sam- hället
            ekonomiskt utnyttja sitt arbete. -Häremot har framhållits, att
            ett socialt intresse av största vikt föreligger så till vida,
            att det är nyttigt och gott för folket, att författarnas verk
            bliva fria så tidigt som möjligt, och att samhällsintresset således
            här går före den enskildes eller gruppens intressen. Även om författarna
            icke kunna eller ens vilja förneka, att de synpunkter, som anförts
            till förmån för det sociala intresset, måste tillmätas ett stort
            värde, är det likväl naturligt, att de reagerat mot det sätt,
            varpå man velat tillgodose
          </p>
          <pb facs="riksdagen-motions-pdf/data/1924/mot_1924__fk__11/mot_1924__fk__11-002.pdf"/>
          <p>
            6 Motioner i Första kammaren, Nr 11.
          </p>
          <p>
            ifrågavarande intresse. De anse, att ett mera tillfredsställande
            vederlag borde ha lämnats än det skydd, som lagen av den 30 maj
            1919 i övrigt erbjuder. Med hänsyn därtill torde det vara skäl
            i att undersöka, i vad mån inskränk- ningen av den litterära äganderätten
            varit påkallad av förhållandena och om författarna kunna på något
            vis få vederlag. Det gäller då först och främst att besvara följande,
            därmed sammanhängande frågor: 1. Har det överhuvud taget visat
            sig, att våra klassiker nytryckas? 2. Har dylikt nytryck inbringat
            förläggaren förtjänst? 3. Har den förutvarande skyddstiden hindrat
            folket att bliva delaktiga av våra klassikers verk för rimligt
            pris? Den första frågan måste besvaras med ja. En granskning av
            Svenskt Bok- lexikon, som existerat sedan år 1830, ger nämligen
            vid handen, att nytryck av våra klassiker ägt rum. Åtskilliga
            arbeten av Bellman, Vadman, J. O. Wallin, Almqvist, C. F. Dahlgren,
            Franzén, 'Tegnér, Geijer, August Blanche, Herman Bjursten, Marie
            Sophie Schwartz m. fl. hava nytryckts. Hur många upplagor, som
            hava nytryckts, spela i detta sammanhang ingen roll. Ej heller
            kan det inverka på huvudfrågans bedömande, att listan på nytryckta
            klassiker icke omfattar många författarnamn. Man bör nämligen
            betänka, att Sverige har en i jämförelse med andra länder ung
            litteratur. Från Frankrike med sin mängd av klassiker kunna lärorika
            exempel inhämtas i vad mån nytryck av klassiker ägt rum. Det torde
            icke vara förmätet påstå, att exempelvis Frödings, Strindbergs,
            Heidenstams, Karlfeldts och Selma Lagerlöfs arbeten komma att
            nytryckas långt efter det 50 år förflutit sedan dessa författares
            död. Vad den andra frågan, »&gt;Har dylikt nytryck inbringat förläggaren
            förtjänst?&gt;, angår, är den svårare att besvara. Förläggarna lämna
            ingen upplysning om upplagornas storlek för klassikernas verk,
            lika litet som de anse sig hava någon anledning att upplysa om
            förtjänstens storlek. Ett lärorikt exempel kan. man dock approximativt
            beräkna. Det gäller Bellman. Under tiden 1830 tills dato har Bellman
            nytryckts i omkring 25 upplagor. En beräkning ger vid handen,
            att det samlade bokhandelspriset för dessa uppgår till cirka 135,000
            kronor, varav Bellmans eventuella arvingar borde åtnjutit en rundlig
            inkomst, om de haft rätt därtill. Frågan kan emellertid icke besvaras
            med exakta siffror annat än från förläggarhåll. Då nytryck skelt
            i så pass stor omfattning, talar allt för, att förläggarna icke
            utgivit våra klassiker enbart av ren barmhärtighet mot svenska
            folket, utan att en verklig affärskalkyl, bestämd av bokens framställningskost-
            nader och försäljningsmöjligheter samt resulterande i en vinst
            för förläggarna, legat bakom utgivandet. Såsom belysande i vad
            mån förläggarna anse, att utgivandet av våra klassiker lönar sig,
            kan även i detta sammanhang påpekas, att en bokför- läggarfirma
            redan, enligt meddelanden till tidningarna, rustat sig för att
            utge nya upplagor äv våra klassiker, som enligt den nya lagen
            om rätt till litterära och musikaliska verk bliva fria den 1 januari
            1928.
          </p>
          <pb facs="riksdagen-motions-pdf/data/1924/mot_1924__fk__11/mot_1924__fk__11-003.pdf"/>
          <p>
            Motioner i Första kammaren, Nr 11. 7
          </p>
          <p>
            Den tredje frågan, »Har den förutvarande skyddstiden hindrat
            folket att bliva delaktiga av våra klassikers verk?», har redan
            fått sitt svar i de sak- kunnigas »Förslag till lag om rätt till
            litterära och musikaliska verk» etc. av 28 juli 1914. På sid.
            131 och 132 i detta förslag dels citeras vad Sveriges författareförening
            yttrat i saken med anledning av en tidigare motion om skyddstidens
            begränsning till 30 år efter författarens död, dels avge de sak-
            kunniga själva följande yttrande: »Och då under 1913 trots gällande
            skydd Tegnérs samlade skrifter utgivits i en upplaga, som kostar
            2 kronor, samt romaner av Herman Bjursten och Marie Sophie Schwartz
            utkommit som 25-öres böcker, synes teorien om auktorsskyddet såsom
            fördyrande vår klassiska skön- litteratur näppeligen kunna upprätthållas.»
            Undersökningen har således visat: 1. Att nytryck av våra klassiker
            ägt rum i rätt så stor utsträckning. 2. Att förläggarna uppenbarligen
            haft god förtjänst därav. 3. Att den förutvarande skyddstiden
            icke hindrat folket att bliva delaktiga av våra klassikers verk
            till ytterst låga priser. Det torde icke kunna bestridas, att
            författarnas rätt beskurits redan genom skyddstidens bestämmande
            till 50 år. Inskränkningen av skyddstiden till 30 år kommer ytterligare
            att åsidosätta deras rätt, av allt att döma utan att vare sig
            folkets eller den nationella kulturens intressen nämnvärt främjas.
            Man har anledning att befara, att allmänhetens vinst av att klassikerna
            bliva fria den 1 januari 1928 blir illusorisk. I varje fall har
            man all anledning att betvivla, att denna vinst kommer att uppväga
            den skada i ekonomiskt hänseende, som drabbar författarna och
            deras efterlevande. Det är nämligen självklart att, därest en
            författare har någon litterär kvarlåtenskap, som kan anses äga
            fram- tida värde, då betalar naturligtvis förläggaren för denna
            kvarlåtenskap mindre, om skyddstiden är 30 år än om den är 50.
            Författarens möjligheter att till- varataga sina ekonomiska intressen
            ha beskurits på ett sätt, som knappast är försvarligt och som
            riksdagen väl heller icke räknade med, då den år 1919 fattade
            sitt beslut i detta ärende. En berättigad fordran synes därför
            vara, att författarna på något vis soula- geras. Då en evig författarrätt
            icke torde kunna genomföras och en återgång till den 50-åriga
            skyddstiden knappt torde vinna riksdagens bifall, synes det med
            rättvisans fordringar överensstämmande, att verkningarna av lagändringen
            neutraliseras genom andra åtgärder. En åtgärd av praktisk betydelse
            vore onekligen, att staten ökade sitt under- stöd till Sveriges
            författare. Detta utgår nu med kronor 26,000: — om året, ett i
            förhållande till exempelvis Danmark orimligt lågt statsbidrag.
            I Danmark utgick statsbidraget till författare år 1922 med kronor
            137,500: —. Motioner i riksdagen om höjt statsbidrag till de svenska
            författarna hava emellertid avslagits av riksdagen. Ett sätt att
            lösa frågan vore, att all rätt till litterära och musikaliska
            verk,
          </p>
          <pb facs="riksdagen-motions-pdf/data/1924/mot_1924__fk__11/mot_1924__fk__11-004.pdf"/>
          <p>
            8 Motioner i Första kammaren, Nr 11.
          </p>
          <p>
            som enligt lagen 30 maj 1919 blir fri, överflyttades på staten
            och att staten av den inkomst, som härrör ur denna rätt, lämnade
            understöd åt författarna. Härigenom skulle vinnas först och främst:
            1. Att staten icke belastades med några utgifter för högre statsbidrag
            till författarna, något som annars förr eller senare torde bliva
            nödvändigt. 2, Att författarna som kår gottgjordes för intrång
            i sin rätt som samhälls- medlemmar. 3 Att effektiv kontroll kunde
            hållas över att den fria litteraturen icke göres till ett lättfånget
            byte för vilken förläggare som helst, som endast i rent geschäftsyfte
            kastar ut mindervärdiga upplagor av »fri» litteratur. Denna sista
            synpunkt är ur litterär, kulturell och nationell synpunkt kanske
            den viktigaste. Det kan icke ligga i sakens intresse, att resultatet
            av för- fattarnas arbete vid en viss tidpunkt göres till tummelplats
            för vårdslöshet och intriger av allehanda art, där författarnas
            litterära verk förfuskas av vett- löshet eller politiska motiv.
            Det är ett känt faktum, att man redan nu av olika skäl sökt beskära,
            förkorta och misshandla författarnas verk, men man behöver bara
            besinna vad vår tid med sin hänsynslösa företagaranda på alla
            områden kommer att taga sig till, om litteraturen blir fri, för
            att förstå, att frågan har djupare kulturell innebörd än vad man
            i allmänhet tror. Usel typografisk utstyrsel, dåligt papper, misstag
            och avsiktliga beskärningar komma att frodas i dessa »fria»&gt; upplagor,
            utgivna av obskyra förlag, som icke hava. den ringaste hänsyn
            för litteraturen. Det folkliga intresset skadas, författarnas
            intressen skadas och litteraturen skadas. Övertager däremot staten
            rätten till den »fria&gt; litteraturen, kan kontroll hållas. Tillsyn
            kan övas, att den svenska litteraturens verk, som äro värda att
            leva och som hava tillräcklig livskraft för att göra det, icke
            sönderslitas och fördärvas av spekulativa förlag utan spår av
            aktning för det, som förklarats vara fritt byte för vem som helst.
            | Staten kan efter anbud och prövning överlåta rätten till visst
            förlag. Då staten icke gärna kan tänkas hava berövat författarna
            rätten till deras arbete för att själv tillgodogöra sig inkomsten
            av deras upphörda rätt, bör staten endast täcka sina kostnader
            och låta den resterande inkomsten gå till för- fattarna. Starka
            skäl synas tala för, att den eventuella inkomsten icke bör gå
            till ökande av stipendier till författare, utan till en författarnas
            sjuk- och pensions- fond, som lämpligen torde, under statens kontroll,
            kunna förvaltas av Sveriges författareförening, som håller på
            att ombilda sin understödsfond i denna rikt: ning. Nyttan av stipendier
            kan nämligen vara tvivelaktig. Ett författare- proletariat, till
            stor del bestående av unga personer, som lämpligen borde välja
            sig andra banor i livet, kan medelst sådant understöd lätt uppstå.
            Där- emot förefaller det som om de gamla, som under en lång följd
            av år kämpat sig fram, trogna sin gärning, borde ha rätt till
            hjälp, då deras krafter och deras utkomstmöjligheter tagit slut.
            Man bör för övrigt icke förglömma, att
          </p>
          <pb facs="riksdagen-motions-pdf/data/1924/mot_1924__fk__11/mot_1924__fk__11-005.pdf"/>
          <p>
            Motioner i Första kammaren, Nr 11. 9
          </p>
          <p>
            författarna icke äga de möjligheter att sörja för sin pensionering,
            som övriga yrkesutövare ha, vilka äro direkt anställda hos privata
            arbetsgivare eller hos staten eller kommunerna. Vid sjukdomstillfällen
            befinna de sig ävenledes ofta i en ogynnsammare ställning än andra
            yrkesutövare. Att inkomsterna av statens övertagande av rätten
            icke bleve ringa, torde framgå därav att i denna rätt ingår rätten
            för dramatiska verk, för filmning, radioering etc. Undantagslagstiftningen
            för författarna visar, att den klassiska litteraturen har stor
            betydelse för staten och folket. Det är ett nationalarv, som ökas
            år efter år. Genom statens övertagande av den fria litteraturen
            kan man hava trygghet för att arvet icke förslösas. En kontrollnämnd
            från statens sida över den fria litteraturen torde lätt kunna
            åstadkommas genom samarbete dels med svenska akademien, dels med
            författarnas organisation, Sveriges författareförening. Man torde
            kunna gå ut ifrån, att bland de svenska förläggarna förefinnas
            stora sympatier för att staten på detta vis skall övertaga den
            fria litteraturen. Starka strömningar i samma riktning göra sig
            även gällande inom förläggar- och författarkretsar i Norge och
            Danmark. Oavsett vad än förläggare och författare tänka om saken,
            torde det emeller- tid vara statens plikt att tillse, att ett
            dyrbart arv icke förslösas. Redan Erasmus och Luther klagade på
            sin tid över att deras skrifter eftertrycktes och förvanskades
            till innehållet. Luther kallade dessa eftertryckare för stråt-
            rövare och tjuvar. Det är fara värt, att ännu kraftigare epitet
            behöva användas mot en hel del av dem, som komma att kasta sig
            över den fria litteraturen, om icke staten vill öva kontroll.
            Att de lagstiftande myndigheterna även varit medvetna om vådan
            av att författarnas verk förfuskas redan under den skyddstid,
            som nu är gällande, framgår emellertid med all önskvärd tydlighet
            av $ 26 i lag om rätt till litte- rära och musikaliska verk av
            30 maj 1919, vari det stadgas: &gt;Med böter från och med fem till
            och med tvåhundra kronor straffes den. som i strid mot bestämmelserna
            i 11 $&amp; andra eller tredje stycket, 12 $ andra stycket eller 16
            $ vid ett verks mångfaldigande eller offentliga uppförande, utförande
            eller föredragande förändrar verkets form. Håller någon till salu
            eller sprider sådant exemplar av verk, som han vet vara framställt
            i strid mot nämnda bestämmelser, böte som nu är sagt. Den brottslige
            gälde tillika skadestånd, och skall ifråga om förfarande med olagliga
            exemplar och materialier vad i 25 &amp; stadgas äga motsvarande till-
            lämpning.» | Staten har således här erkänt nödvändigheten av att
            skydda författarnas verk i fråga om olagligt mångfaldigande, förfuskning,
            förfalskning m. m. Det är svårt att förstå, att denna rättsprincip
            skall upphöra efter ett visst antal år. De bästa av författarnas
            verk komma troligen att leva. Varför skola just dessa icke hava
            något skydd alls mot förändringar av verkets form, när verken
            Bihang till riksdagens protokoll 1924. 3 saml. 3 häft. (Nr 9—12.)
            2
          </p>
          <pb facs="riksdagen-motions-pdf/data/1924/mot_1924__fk__11/mot_1924__fk__11-006.pdf"/>
          <p>
            10 Motioner i Första kammaren, Nr 11.
          </p>
          <p>
            en gång bliva »fria&gt;»? Man tycker, att de snarare tvärtom borde
            vara i behov av ännu starkare skydd mot förvanskningar, eftersom
            ingen målsägare längre finns och ingen annan än målsägare kan
            åtala. Under åberopande av vad jag ovan anfört, får jag härmed
            vördsamt hemställa,
          </p>
          <p>
            att riksdagen ville i skrivelse till Kungl. Maj:t hemställa,
            att Kungl. Maj:t måtte låta utarbeta och för riksdagen framlägga
            dels förslag till lag om författarrättens övergång till staten
            efter den i lag stadgade skyddstidens utgång, med skyldighet för
            staten att avsätta de vid författarrättens ekonomiska ut- nyttjande
            inflytande medel, sedan statens omkostnader för ut- nyttjandet
            avdragits, till en sjuk- och pensioneringsfond för svenska författare,
            dels ock förslag till sådana ändringar i lagen av den 30 maj 1919
            om rätt till litterära och musikaliska verk, som kunna föranledas
            av förstberörda lag.
          </p>
          <p>
            Stockholm den 15 januari 1924.
          </p>
          <p>
            Sigfrid Hansson.
          </p>
        </div>
      </div>
    </body>
  </text>
</TEI>
