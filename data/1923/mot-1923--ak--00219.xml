<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1923--ak--00219">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1923/mot_1923__ak__219/mot_1923__ak__219-001.pdf"/>
      <fw xml:id="i-HRA2NETokBxmH9vHB88Ggg">
        Motioner i Andra kammaren, Nr 219. 7
      </fw>
      <div xml:id="i-NF7VcPid5NRvV36mTNkeiB" type="motHeader">
        <div xml:id="i-HKVGhTjLhn2iamKMRV26ob" type="motTitle"/>
        <div xml:id="i-USAyWaskWost5LuuAiDRHt" type="motSubmissionInfo"/>
      </div>
      <div xml:id="i-2zHV5uLMgsjmyxi9WnZwbU" type="motBody">
        <div xml:id="i-9YDcoDuwBhdtLmQkS6zVtX">
          <p xml:id="i-4NYxstTSnbs1xvQupdiTyn">
            Nr 219.
          </p>
          <p xml:id="i-4ryqvVaMWEAWELLJ4DZwj2">
            Av herr Carlström i Helgagård, i anledning av Kungl. Maj:ts proposition,
            nr 55, med förslag till lag om ar- betstidens begränsning.
          </p>
          <p xml:id="i-QMH5TRdnHnT6QzuVdLAsa8">
            Då Kungl. Maj:t i proposition nr 55 framlagt förslag till lag
            om arbetstidens begränsning för ytterligare tre år, framställer
            sig givetvis först den frågan: Vilka verkningar har åttatimmarslagen
            haft för vårt land och folk under de år den varit tillämpad? Tyvärr
            kan det sägas, att denna fråga ej kunnat nöjaktigt besvaras genom
            den av riksdagen 1921 anbefallda, nu föreliggande utredningen.
            Svaret kan sägas vara detta: På grund av de förhållanden, som
            uppkom- mit under krigs- och krisåren, ha några tillförlitliga
            beräkningar ej kunnat göras. Visserligen har det konstaterats,
            att produktionskost- naderna höjts och att lagen vållat vissa
            svårigheter för företagarne, men å andra sidan har det framhållits,
            att lagen medfört vissa förbättringar i fråga om arbetarnes sociala
            förhållanden. Att dessa båda påståenden skulle framkomma, visste
            man ju på förhand. Men om utredningen således ej kunnat ge något
            tillförlitligt resultat och om här berörda uttalanden ej kunna
            sägas giva någon vidare ledning i fråga om bedömandet av Jagens
            verkningar, så är det därför inte all- deles uteslutet, att folket
            i landet lite var haft känning av lagen och så- lunda självt har
            en viss erfarenhet av densamma. Och då det gäller en lagstiftning
            sådan som denna, är det knappast tillfyllest att söka avlyssna
            de båda parterna — arbetare och arbetsgivare — samt en del korporatio-
            ner, utan man bör även ta hänsyn till, vad jag här kallar — tredje
            parten — den övriga befolkningens i landet uppfattning. Denna
            delav folket har ju nämligen att jämte, eller kanske snarare framlör,
            de andra parterna bära lagens olägenhet och ekonomiska tunga.
            Ty ingen kunde väl vid lagens tillkomst inbilla sig, att dess
            olägenheter huvudsakligen skulle gå ut över arbetare och arbetsgivare,
            utan lite var hade väl klart för sig, att det skulle bli främst
            den tredje parten, de utomstående, som i längden fick betala kostnaderna.
            Arbetarne utgingo ju ifrån att få kompensation
          </p>
          <pb facs="riksdagen-motions-pdf/data/1923/mot_1923__ak__219/mot_1923__ak__219-002.pdf"/>
          <fw xml:id="i-4gyJRjB14EgDn7yAA9k7Gv">
            8 Motioner i Andra kammaren, Nr 219.
          </fw>
          <p xml:id="i-7wU3VTYJhAULNqiEeM41ng">
            för den minskade arbetstiden, och arbetsgivarne tänkte sannerligen
            ej att ge denna på egen räkning, ej heller torde mellanhänderna
            tänkt sig ta förlusten; det måste givetvis bli förbrukarne av
            produkterna, som i sista hand få ersätta den förkortade arbetstiden,
            jämte att den naturli- gen — indirekt — kom att drabba arbetarne
            själva. Dessa senare kan man dock ej vänta, i detta fall, vilja
            avge något omdöme. Om man sålunda med allt skäl har rätt att spörja
            efter »tredje partens» erfarenhet av åttatimmarslagen, hurudan
            är då månne denna erfarenhet? Svaret torde bli: Att lagen genom
            sin schablonmässighet åstadkommit onödigt ingri- pande i många
            fall, att den inverkat störande även på områden där den ej har
            tillämpning, att dess produktionsfördyrande verkan varit betyd-
            ligt större än den, utredningen vill tillmäta densamma, och att
            den i synnerhet för säsongarbeten och hantverket visat sig vara
            i högsta grad olämplig. Särskilt i fråga om hantverket torde erfarenheten
            vara, att det inte egentligen är fråga om en arbetstidslag utan
            i stället en lag, som ger vissa arbetare möjlighet att på åtta
            timmar kunna tjäna en dagspenning, motsvarande den allmänna lönenivån
            på arbetsmarknaden, men där man sedan på »egen tid» tjänar så
            mycket till, när det passar. På sid. 104 i den kungl. propositionen
            gives en liten illustration av detta. Där heter det nämligen:
            »Det lär t. o. m. hända, att arbetarne anordna egna små verkstäder,
            vilket även i ett fall omnämnts av yrkesinspektionen.» Att genom
            lagstiftning ge en del människor tillfälle att bakom andras rygg
            och på andras bekostnad — såsom här onekligen blir fallet — skaffa
            sig bättre ekonomiska möjligheter synes ej väl stämma överens
            med principen om jämlikhet. Det borde vara uppenbart, att var
            och en, som vill utföra förvärvsarbete utöver den lagstadgade
            tiden, härigenom protesterar mot åttatimmarslagens idé och således
            ej bör inrangeras under densamma. »Tredje partens» allmänna uppfattning
            om lagens verkningar torde vara den, att hantverkets produkter,
            i synnerhet i fråga om skrädderi, sko- makeri, smidesyrket m.
            £f., för närvarande ligga bortåt 80 procent högre 1 pris än vad
            som annars skulle varit fallet. Ty det är att märka, att då industrien
            i allmänhet, trots arbetstidslagen, gått ned i priser till omkring
            hälften mot högkonjunkturens, så står ännu hantverket kvar på
            en nivå som ligger blott obetydligt under densamma. Detta gäller
            i synnerhet i och omkring samhällena, på den s. k. rena landsbygden
            är förhållandet något rimligare.
          </p>
          <pb facs="riksdagen-motions-pdf/data/1923/mot_1923__ak__219/mot_1923__ak__219-003.pdf"/>
          <fw xml:id="i-DerHcomCbDrPH4imbVb9qX">
            Motioner i Andra kammaren, Nr 219. 9
          </fw>
          <p xml:id="i-XuM9efdiAysWBm6GWcqBEe">
            Nu kan det visserligen invändas, att detta förhållande icke åstad-
            kommits enbart genom arbetstidslagen, utan att det beror dels
            på hant- verkets förmåga att på grund av sin oumbärlighet i i
            fråga om reparations- arbeten hålla priset uppe, och dels på att
            hantverkets arbetare före kris- åren befunnit sig ien sämre löneställning
            än industriarbetarne i allmänhet. Men även om dessa omständigheter
            i någon mån medverkat, kunna de dock inte i och för sig leda till
            ett sådant förhållande som nu råder. Och då nu genom de ekonomiska
            lagarnes obönhörliga makt arbe- tarne i stort sett nödgas återgå
            till en lönestandard, som närmar sig den före 1914 rådande, torde
            det icke minst för arbetarne själva vara ett självfallet intresse,
            att den allmänna prisnivån inte på vissa punkter håller sig orimligt
            högre genom att vissa yrken bindas av en skyddslag, som, efter
            vad erfarenheten ger vid handen, varken är behövlig eller av arbetarne
            efterleves, praktiskt taget. Då det gäller de s. k. säsongarbetena,
            kan det sägas, att denna lag- stiftning rent av tar upp en kamp
            mot naturlagarne. Det måste vara orimligt att genom lagstiftning
            förkorta arbetstiden på områden, där års- tiderna måste utnyttjas
            på bästa sätt, såväl med hänsyn till individens som det helas
            bästa. Och i fråga om säsongarbete, som ju i regel är av mera
            omväxlande och mindre hälsofarlig natur, torde de sociala och
            hygieniska skälen för lagstiftningen inte vidare starkt kunna
            åberopas. Att enbart för principens skull hålla lagstiftningen
            på dessa arbets- områden uppe och därigenom försvåra arbetenas
            utförande och fördyra produktionen måste anses som en orimlighet.
            Även om man i stort sett ej kan göra sig en uppfattning om arbets-
            tidslagens verkningar under det gångna provisoriet, kan man dock
            säker- ligen påstå, att den allmänna uppfattningen om denna lag
            stadgat den övertygelsen, som redan förut på många håll gjort
            sig gällande, näm- ligen att lagstadgad arbetstid bör omfatta
            huvudsakligen den industri, som ej är beroende av årstiderna och
            där en sådan lagstiftning kan vara socialt och hygieniskt försvarbar,
            men ej säsongindustri och hantverk. Min bestämda uppfattning är,
            att hur man än vrider och vänder på problemet, så skall man dock
            slutligen, ej blott i vårt land utan även i andra länder, komma
            fram till en förnuftig arbetstidslagstiftning, som i någon mån
            förmår anpassa sig efter verkliga behovet. Jag anser, att tiden
            redan nu borde vara inne att här i vårt land söka lösa frågan
            på det sättet, att det göres en allvarlig ansträngning att skilja
            på industri och annat arbete. Att söka utskilja de områden, där
            arbetslagen är nödvändig och försvarbar, men i övrigt ge arbetet
            fritt. Jag är visserligen icke blind för de svårigheter, som det
            gäller Bihang till riksdagens protokoll 1923. 4 saml. 78 häft.
            (Nr 217—219.) 417228 2
          </p>
          <pb facs="riksdagen-motions-pdf/data/1923/mot_1923__ak__219/mot_1923__ak__219-004.pdf"/>
          <fw xml:id="i-3yTnpJcSFE8NH13U2763H6">
            10 Motioner i: Andra kammaren, Nr 219.
          </fw>
          <p xml:id="i-GyQSTjcMrWwH5KAevLZxEX">
            att övervinna, och jag är medveten om att företag med, måhända
            tre- fyradubbelt större arbetareantal, än som nu äro undantagna,
            nödgas undantagas lagen. Jag är också medveten om att en arbetstidslag
            sträcker sina verkningar även utöver det fria arbetet, men just
            detta förhål- lande utgör ju också en motvikt till att de fria
            företagen skulle på ett obehörigt sätt kunna utnyttja friheten.
            Anser man, att en utredning sådan som denna bör komma till stånd,
            bör. tiden för den nuvarande lagens tillämpning ej ånyo utsträckas
            så långt som tre år utan endast två år, eller till den 31 december
            1925. Under tiden till 1925 års riksdag borde alltså utredning
            kunna för- siggå och förslaget för nämnda års riksdag framläggas.
            Jag hemställer sålunda;
          </p>
          <p xml:id="i-NPrp7PhPHWBj4jcX57GPwW">
            att riksdagen i anledning av Kungl. Maj:ts prop. or 55 måtte
            besluta att i skrivelse till Kungl. Maj:t anhålla, att Kungl.
            Maj:t måtte låta utreda möjligheten av att begränsa arbetstidslagens
            område till att om- fatta endast det arbete, som utföres inom
            sådan industri eller näring, där densamma kan anses vara socialt
            och ur landets och hela folkets synpunkt förnuftig och för- svarbar,
            samt för 1925 års riksdag framlägga det för- slag, vartill utredningen
            kan föranleda, samt att riksdagen ville besluta, att om Kungl.
            Maj:ts förslag till lag om arbetstidens begränsning bi- falles,
            lagen skall gälla till den 31 december 1925.
          </p>
          <p xml:id="i-PrkvbLiFP2tZn5TYcqKuWr">
            Stockholm den 23 februari 1923.
          </p>
          <p xml:id="i-PJkR31qgTHLzFY8e1jB7kg">
            Oscar Carlström.
          </p>
          <p xml:id="i-7FgSmjwajXfBN1shcg4mZt">
            Stockholm, K. L. Beckmans Boktryckeri. 1923.
          </p>
        </div>
      </div>
    </body>
  </text>
</TEI>
