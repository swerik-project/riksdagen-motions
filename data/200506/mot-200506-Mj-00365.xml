<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Mj_365/mot_200506_Mj_365-0001.pdf"/>
      <div type="motHeader" xml:id="i-6NJP58EErk6KFXcUVH83oH">
        <div type="motTitle" xml:id="i-KwmoUjCijqA84F8XWmqZpY"/>
        <div type="motSubmissionInfo" xml:id="i-sgvSHj1pzUfWNMysTw1Yr"/>
      </div>
      <div type="motBody" xml:id="i-NHhY9TAzMzPzgLt16MttgB">
        <div xml:id="i-FkEimeYXtNnsvzvq3aw7AD">
          <p xml:id="i-TXEgKQ5xvak8NhQFF3WoH">
            2005/06 mnr: MJ365 pnr: c703
          </p>
          <p xml:id="i-LR5EW5bNX75utR2eWqrZs3">
            Motion till riksdagen 2005/06:MJ365
          </p>
          <p xml:id="i-BxAb6jtZypQQVHktJrbetF">
            av Birgitta Carlsson och Eskil Erlandsson (c)
          </p>
          <p xml:id="i-KAzvEuPYa9s4zwG62i7Dvt">
            Vargstammen
          </p>
          <p xml:id="i-XeLzAAF1x8S6M2ZZSku8ef">
            Förslag till riksdagsbeslut
          </p>
          <p xml:id="i-V25AAfX4QCks3qL4My6yNm">
            1. Riksdagen tillkännager för regeringen som sin mening vad i
            motionen anförs om skyndsam ändring i de paragrafer i Jaktförordningen
            som gör det möjligt att direkt skydda sina tamdjur vid rovdjursangrepp.
            2. Riksdagen tillkännager för regeringen som sin mening vad i
            motionen anförs om att full ekonomisk ersättning skall utbetalas
            för rovdjursangrepp på tamdjur. 3. Riksdagen tillkännager för
            regeringen som sin mening vad i motionen anförs om att de djurägare
            som för att skydda sina tamdjur mot rovdjur måste sätta upp särskilda
            viltstängsel skall hållas skadeslösa för den merkostnad som detta
            förorsakar.
          </p>
          <p xml:id="i-JRYbRr2DnLZiPF2i451MM9">
            Vi måste ta folks oro för vargar på allvar
          </p>
          <p xml:id="i-EyVS5K5Tz72jdNBMU21oM4">
            Den oro som många människor känner inför den ökning av vargstammen
            som nu sker i vårt land måste tas på allvar. Även om oron inte
            är berättigad räcker det med att många människor är oroliga. Om
            vi som beslutsfattare inte visar ödmjukhet inför den oro många
            människor känner kommer vi aldrig att få en acceptans för att
            vi skall ha en vargstam i vårt land. Det är viktigt att rovdjur
            som uppträder i omedelbar närhet av bostäder och som innebär att
            människor känner stor oro skall ges rätt att avlivas. På många
            platser i vårt land har vargar gått till angrepp på tamboskap,
            och åtskilliga får och nötkreatur har fått sätta livet till på
            grund av detta. Det kan inte betecknas som rimligt att en människa
            skall behöva stå och se på när deras tamdjur angrips av vargar
            utan att få ingripa innan djuret skadats eller dödats. Det måste
            vara en rättighet att försvara sig och sin egendom vid befarat
            rovdjursangrepp utan att riskera att hamna i fängelse. Utformningen
            i 88 27 och 28 i jaktförordningen 1987:905 måste ändras så att
            det finns möjlighet att direkt skydda sina tamdjur vid rovdjursangrepp.
            Detta bör ges regeringen till känna.
          </p>
          <pb facs="riksdagen-motions-pdf/data/200506/mot_200506_Mj_365/mot_200506_Mj_365-0002.pdf"/>
          <p xml:id="i-9W3TtAYFyCjKgPcrxENuvt">
            2005/06:MJ365
          </p>
          <p xml:id="i-6pbfyMwsHoL9Ms2QxAPh8r">
            Ersättning till djurägarna för rovdjursskadade tamdjur
          </p>
          <p xml:id="i-X5mJPyk1xBw5oy48dMreha">
            Om rovdjurspolitiken skall få acceptans är det viktigt att de
            människor som drabbas av att deras djur skadas eller dödas av
            rovdjur inte lider någon ekonomisk skada till följd av detta.
            Det är inte rimligt att den enskilde djurägaren skall behöva teckna
            särskilda försäkringar för att skydda sig mot rovdjur. Därför
            anser vi att full ekonomisk ersättning för rovdjursangrepp skall
            gälla både för djur som ingår i näringsverksamhet och för djur
            som hålls som husdjur. Detta bör ges regeringen till känna.
          </p>
          <p xml:id="i-88F6iZPm8XrydP4zk8iPjW">
            Stäng ute rovdjuren
          </p>
          <p xml:id="i-XmcFVURYZXd3msAuVZ63x6">
            När staten beslutat att rovdjuren skall få finnas i trakter med
            mycket tamdjur borde det också vara statens ansvar att stå för
            den merkostnad som djurägaren får om denne skall stänga ute rovdjuren
            Det finns stängsel, men de är betydligt mycket dyrare än de stängsel
            som man brukligt använder för sin tamboskap. Därför anser vi att
            djurägaren skall erhålla ersättning från staten för den merkostnad
            detta stängsel förorsakar.
          </p>
          <p xml:id="i-TGYduyLgF9FbWDUaJTBK8D">
            Stockholm den 30 september 2005
          </p>
          <p xml:id="i-MfRBogMKKUDt4pEnFte66r">
            Birgitta Carlsson (c) Eskil Erlandsson (c)
          </p>
        </div>
      </div>
    </body>
  </text>
</TEI>
