<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--02420">
  <teiHeader>
    <fileDesc>
      <titleStmt>
        <title>Namnlag (prop. 1981/82:156)</title>
        <author>Bonnie Bernström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Namnlag (prop. 1981/82:156)</title>
          <idno type="rdwebb">G5022420</idno>
          <rs type="number">2420</rs>
          <ref type="dokument_url_text">http://data.riksdagen.se/dokument/G5022420/text</ref>
          <ref type="dokument_url_html">http://data.riksdagen.se/dokument/G5022420</ref>
          <ref type="dokumentstatus_url_xml">http://data.riksdagen.se/dokumentstatus/G5022420</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-95F4sSt2W2tyXAwECzMBoc</idno>
            <name>BONNIE BERNSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ceqk3FatGgRZS2LdWaxHaC" type="signed"/>
        <correspContext corresp="i-Ceqk3FatGgRZS2LdWaxHaC">
          <note type="signatory" corresp="i-95F4sSt2W2tyXAwECzMBoc"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__2420/mot_198182__2420-001.pdf"/>
      <fw xml:id="i-VJTY7aZp3TZxHKzMG1BdMA">
        Mot. 1981/82: 2420 2
      </fw>
      <div xml:id="i-J5XTZANt6mW6fx7hrp7bgD" type="motHeader">
        <div xml:id="i-Pok9YCmdc9qQGYw6JVP1YW" type="motTitle"/>
        <div xml:id="i-MtnZfZ4UZQCpdBa3mxFVdC" type="motSubmissionInfo"/>
      </div>
      <div xml:id="i-G8cUrVZKgqb43pqBbM8uFW" type="motBody">
        <div xml:id="i-WPs2zSFB3zobs8GkHWckAa">
          <p xml:id="i-KSscr5iKz7dJrhJnX8vcaX">
            Mot. 1981/82
          </p>
          <p xml:id="i-KzkXoYGAxjKJWeag5hHGJQ">
            2420-2425 Motion
          </p>
          <p xml:id="i-4cUCxtB2w1Nyq4wm29HbZm">
            1981/82: 2420
          </p>
          <p xml:id="i-PFe9s1xGeRjbZmnWn4v1fr">
            Bonnie Bernström Namnlag (prop. 1981/82:156)
          </p>
          <p xml:id="i-4hrEpz5ZwfxzHX26cWva2a">
            Regeringen har lagt fram förslag till ny namnlag. Namnlagen har
            varit föremål för många års utredande och fått en mycket bred
            remissomgång. Utredningen lade fram förslag om barns rätt att
            bära mellannamn eller båda föräldrarnas rätt att låta barnet använda
            deras efternamn i kombina- tion. Detta förslag har egentligen
            inte kommenterats av remissinstanserna med två undantag. Förmodligen
            därför att de flesta har samtyckt till förslaget. Det är ju i
            regel det avvikande en remissinstans tar fasta på. Patent- och
            registreringsverket och riksskatteverket har däremot avvisat förslaget
            om mellannamn på barn. Deras remissvar har varit regeringens utgångs-
            punkt för att avslå utredningens förslag utan att låta pröva förslaget
            i denna del på nytt. Patent- och registreringsverket och riksskatteverket
            har inte särskilt många dagliga ärenden som berör barn. Det hade
            därför i detta sammanhang varit en poäng om skolöverstyrelsen,
            lärarorganisationer, förskolor, förskol- lärarorganisationer,
            barnavårdscentraler och andra instanser hade hörts som ju har
            en daglig kontakt med barn och föräldrar. I de kontakterna kan
            det nämligen vara av ett stort värde om föräldrar och barn har
            efternamn som överensstämmer. För de allra flesta föräldrar —
            såväl mammor som pappor — har namngemenskapen med barnen både
            praktisk och känslomässig betydelse. Namngemenskap med barnen
            är förmodligen det vanligaste skälet till att kvinnor — förutom
            det sociala trycket — byter efternamn eller skaffar sig s. k.
            dubbelnamn. Regeringen vill att det skall vara lättare att behålla
            sitt efternamn livet igenom oberoende av civilståndsförändringar
            men detta blir därför en chimär om man inte samtidigt tillåter
            barn att bära föräldrars efternamn i kombinationen mellannamn
            och släktnamn. Mellannamn har också en stor betydelse vid skilsmässor.
            För även om regeringen föreslår att barn inom äktenskapet skall
            bära moderns efternamn, om föräldrarna har olika sådana och inte
            kommit överens, kommer traditionen ändå att göra, att pappans
            släktnamn blir barnens. Vid skilsmässor får ju — av andra traditioner
            — kvinnorna oftast vårdnaden om barnen. Om då kvinnan tar tillbaka
            sitt ”flicknamn” eller redan bär det kommer vårdnadshavare och
            barn fortsatt att ha olika efternamn, vilket inte är helt okomplicerat.
            Det är inte heller alltid en lösning som är godtagbar för båda
            föräldrarna att barnen byter släktnamn liksom det inte heller
            är godtagbart ur barnens synvinkel.
          </p>
          <p xml:id="i-PcD5d4Jh1widAcd3RyjT4R">
            1 Riksdagen 1981/82. 3 saml. Nr 2420-2425
          </p>
          <pb facs="riksdagen-motions-pdf/data/198182/mot_198182__2420/mot_198182__2420-002.pdf"/>
          <p xml:id="i-PbUmNf5mXjiYgC5Fj5dYP2">
            Om barn får bära mellannamn löses många praktiska problem. Barnet
            kommer med en sådan lösning alltid kunna ha något av de efternamn
            som vårdnadshavaren har samtidigt som den andre föräldern får
            behålla ett namnband med barnet. Föräldrar har ju alltid barn
            gemensamt oavsett de lever ihop eller inte. Den gemenskapen bör
            också namnlagen understry- ka. Förslaget till ny namnlag har dröjt
            osedvanligt länge. Skälet för detta dröjsmål har varit att få
            en överensstämmelse med övrig nordisk lagstiftning. Trots dröjsmålet
            avviker regeringen från två av de övriga nordiska länderna i denna
            fråga. I Danmark och Norge går det bra för barn att bära mellannamn.
            Varför skulle då barnen i Sverige inte under sin uppväxttid få
            ha rätt till namngemenskap med båda föräldrarna? Regeringen anför
            en del skäl mot mellannamn som måste bemötas. Regeringen menar
            att barnen kan komma att identifiera sig med hela namnkombinationen
            och vid vuxen ålder finna det otillfredsställande att inte kunna
            få föra vidare denna kombination till nästa generation. Regeringen
            visar här en okänslighet av stora mått. Rätten att inte få föra
            vidare en hel namnkombination kan knappast upplevas som besvärligare
            än situationen att antingen tvingas byta namn för att få namngemenskap
            med sina egna barn eller att inte alls ha någon sådan gemenskap.
            Regeringen har inte tagit hänsyn till många, framför allt skilda,
            kvinnors problem i dag. Regeringen menar också att barnet kan
            komma att föredra mellannamnet och därför till vardags enbart
            använda mellannamnet. På så sätt kan missförstånd uppstå, anför
            föredragande statsråd. När barn kommer upp i den åldern att de
            börjar använda efternamnet, vilket i regel inte inträffar förrän
            i tonåren, bör de kunna vara mogna att själva avgöra vilket namn
            de skall ha. Regeringen säger ju också i ett annat sammanhang
            att barn skall vara med och påverka förändring av släktnamn om
            de fyllt tolv år. Det namn barn vill ha skall ju vara avgörande.
            Någon särskilt hållbar argumentering har regeringen långt ifrån
            presterat och vill inte medverka till att lösa ett praktiskt problem
            för både gifta, men allra främst för frånskilda föräldrar. Barns
            rätt att använda sig av båda föräldrarnas namn får givetvis inte
            innebära en rätt att överföra kombinationen till nästa generation.
            Inte heller kan en sådan rätt i vuxen ålder få vara liktydig med
            att kombinera makes släktnamn med namnkombinationen från föräldrarna.
            Men dessa praktiska problem har man lyckats lösa i Danmark och
            Norge så det bör rimligtvis inte vara omöjligt i Sverige heller
            att finna lagtext för sådana begränsningar.
          </p>
          <pb facs="riksdagen-motions-pdf/data/198182/mot_198182__2420/mot_198182__2420-003.pdf"/>
          <fw xml:id="i-EanPcQ5xviVkyDdjf7GJRu">
            Mot. 1981/82: 2420 3
          </fw>
          <p xml:id="i-YbjCudPG3oSgPmUHVi3qQv">
            Med hänvisning till vad ovan anförts hemställer jag att riksdagen
            hos regeringen hemställer om förslag till barns rätt att använda
            båda föräldrarnas efternamn i enlighet med vad som föreslås i
            motionen.
          </p>
          <p xml:id="i-24pwdec9BJmKKJjcbPN92G" type="date">
            Stockholm den 2 april 1982
          </p>
          <p xml:id="i-AywqHzSEqiRjr4wtgzJi6e" type="signatureBlock">
            BONNIE BERNSTRÖM (fp)
          </p>
        </div>
      </div>
    </body>
  </text>
</TEI>
