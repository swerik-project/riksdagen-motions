<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01540">
  <teiHeader>
    <fileDesc>
      <titleStmt>
        <title>Stöd till Lesotho</title>
        <author>Lars Ernestam </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stöd till Lesotho</title>
          <idno type="rdwebb">G7021540</idno>
          <rs type="number">1540</rs>
          <ref type="dokument_url_text">http://data.riksdagen.se/dokument/G7021540/text</ref>
          <ref type="dokument_url_html">http://data.riksdagen.se/dokument/G7021540</ref>
          <ref type="dokumentstatus_url_xml">http://data.riksdagen.se/dokumentstatus/G7021540</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-428Hjmwgi7AWPWkBr4Pecy</idno>
            <name>LARS ERNESTAM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4RL9ZAkYibBwEwFaGKpggH" type="signed"/>
        <correspContext corresp="i-4RL9ZAkYibBwEwFaGKpggH">
          <note type="signatory" corresp="i-428Hjmwgi7AWPWkBr4Pecy"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1540/mot_198384__1540-001.pdf"/>
      <div type="motHeader" xml:id="i-CAvHh2ax4pUNyCmXbGpPzj">
        <div type="motTitle" xml:id="i-BC27kL8oLdLVzS4iU4ECEN"/>
        <div type="motSubmissionInfo" xml:id="i-D3oiNbvX4Dn6J1nG6NCZmj"/>
      </div>
      <div type="motBody" xml:id="i-4a8vZZKBGTn7RQwo5Ne6Qv">
        <div xml:id="i-Xki6hoDZDR7T1MkJg4shFk">
          <p xml:id="i-GTxcuoFgxYqh5znvUMmDyF">
            12
          </p>
          <p xml:id="i-LJJ6Bh3Pv2hpMXfuPC7F3a">
            Motion 1983/84:1540
          </p>
          <p xml:id="i-D8huQnmSehw8apG3ArcBJn">
            Lars Ernestam Stöd till Lesotho
          </p>
          <p xml:id="i-P7qcNuFqcuv5331QDSLrJP">
            Landet Lesotho spelar en nyckelroll i södra Afrika. Landet ligger
            helt inneslutet av Sydafrika och är beroende av den store grannen.
            Samtidigt vill Sydafrika tvinga Lesotho att släppa sitt mostånd
            mot apartheidpolitiken. Lesotho är stort som Dalarna, har en befolkning
            på ca 1,5 miljoner människor och brukar räknas som ett av världens
            fattigaste länder. Som brittisk koloni hette landet Basotoland.
            Lesotho är en konstitutionell monarki. Det ekonomiska och geografiska
            beroendet av Sydafrika präglar Lesotho. Nära hälften av landets
            arbetsföra befolkning får sin inkomst som gruvarbetare i Sydafrika.
            Inkomsterna från emigrantarbetarna är landets största inkomstkälla.
            Alla kommunikationer går via sydafrikanskt territorium. Grundtanken
            i Sydafrikas apartheidpolitik är att raserna skall åtskiljas.
            Svarta och vita skall leva åtskilda. Som en yttersta tillämpning
            av apartheidpolitiken framstår bantustans — eller enligt sydafrikanerna
            ”homelands”. Denna politik innebär att alla svarta skall få nationalitet
            efter sin ursprungliga stamtillhörighet — även om de i generationer
            bott i storstadsområden. Ett antal ogästvänliga landsbygdsområden
            har satts av för bantustans. Till dessa deporteras svarta sydafrikaner.
            Hittills har ungefär 3,5 miljoner människor tvingats lämna sina
            hem och bosätta sig i bantustans. Eftersom få arbeten finns i
            bantustans tvingas männen — som berövats sitt sydafrikanska medborgarskap
            — att bli gästarbetare i Sydafrika. Familjerna splittras och rättslösheten
            ökar ytterligare. Sydafrikas bantustanpolitik har misslyckats
            att nå internationellt erkännande. Inget av de bantustans som
            enligt Sydafrika nu blivit självständiga stater — Transkei, Ciskei,
            Venda och Bophuthatswana — har fått något som helst internationellt
            erkännande. Att nå ett sådant är avgörande för Sydafrika. Därmed
            skulle man kunna nå en utveckling då nästan alla svarta berövas
            sitt sydafrikanska medborgarskap, får medborgarskap och rösträtt
            i ett avlägset bantustan och utan rättigheter kan stanna som arbetskraft
            i Sydafrika. Ett internationellt erkännande av bantustans blir
            också ett erkännande av apartheidpolitiken. Sydafrika hoppas att
            Lesotho skall bli den första fria stat som erkänner bantustanrepublikerna.
            Hittills har Lesotho stått emot och t. o. m. verbalt stött befrielserörelsen
            ANC och fördömt apartheidpolitiken. Sydafrika har på en rad sätt
            velat få Lesotho att ge upp. Det mest upprörande var attacken
            mot huvudstaden Maseru i december 1982. Då gick sydafrikanska
            kommandostyrkor in i Lesotho och dödade 42 personer som
          </p>
          <pb facs="riksdagen-motions-pdf/data/198384/mot_198384__1540/mot_198384__1540-002.pdf"/>
          <p xml:id="i-QrN2CkEh94VfbUpwPLiHsi">
            Mot. 1983/84:1540 13
          </p>
          <p xml:id="i-Fh4BynGMKsS4Gp7AvLoMgk">
            påstods vara ANC-flyktingar från Sydafrika. Flera av de dödade
            var barn. Åtskilliga råkade bara tillfälligt bo i hus där tidigare
            ANC-anhängare bott. Lesotho har tullunion med Sydafrika. Sydafrika
            håller dock som en påtryckning mot Lesotho inne tullinkomster.
            Vid åtskilliga tillfällen har Sydafrika fördröjt transporter till
            Lesotho. Det största hotet är dock att Sydafrika skickar hem de
            gruvarbetare som på ett så centralt sätt bidrar till Lesothos
            ekonomi. Lesotho är genom sin utsatta ställning en internationell
            angelägenhet. Det är därför glädjande att biståndsanslaget till
            Lesotho räknas upp i årets budget. Likaså att anslag ges till
            det regionala samarbetet mellan de s.k. frontstaterna — bl. a.
            Lesotho — SADCC. Tidigare har Lesothos inrikespolitiska utveckling
            varit ett hinder för bistånd. Den nuvarande premiärministern ogiltigförklarade
            valet och de nuvarande parlamentet — som har flera partier och
            debattfrihet — är nominerat, inte valt. Processen för att genomföra
            ett val i början av nästa år har nu startat. De demokratiska förhållandena
            i Lesotho är bättre än i de flesta andra av våra biståndsländer.
            Fortsatt ökning av biståndet till Lesotho är därför angeläget.
            F.n. finns dock knappast de administrativa resurserna att öka
            biståndet utöver vad regeringen föreslagit. Det är dock glädjande
            att SIDA nu öppnar ett biståndskontor i Lesotho. Vad som i första
            hand vore angeläget är en politisk markering av att omvärlden
            inte kommer att acceptera upptrappade ekonomiska påtryck- ningar
            — t. ex. om gruvarbetarna sänds hem — mot Lesotho. På samma sätt
            som Berlin en gång hölls vid liv av en massiv luftbro, bör sydafrikanska
            sanktioner mot Lesotho mötas med massivt ekonomiskt stöd från
            en rad fria stater. I första hand bör regeringen ta upp frågan
            om en biståndsutfästelse eller en stödfond för Lesotho med övriga
            nordiska länder. Sverige bör dock oavsett hur sådana samtal utfaller
            vara berett att sätta av medel — lämpligast i form av en beredskapsfond
            — att utnyttjas om Lesotho utsätts för hårdhänt yttre ekonomiskt
            tryck. Med stöd av det anförda hemställs att riksdagen hos regeringen
            begär förslag om beredskapsfond för Lesotho.
          </p>
          <p xml:id="i-7NX3ryxW5jrNEoaJdhdEY8">
            Stockholm den 25 januari 1984
          </p>
          <p xml:id="i-HYnMdiZbYkWBDmNwqNybmC">
            LARS ERNESTAM (fp)
          </p>
        </div>
      </div>
    </body>
  </text>
</TEI>
