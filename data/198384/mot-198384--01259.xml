<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01259">
  <teiHeader>
    <fileDesc>
      <titleStmt>
        <title>Under de kommande åren är det framför allt kvaliteten som måste</title>
        <author>Jan-Erik Wikström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Under de kommande åren är det framför allt kvaliteten som måste</title>
          <idno type="rdwebb">G7021259</idno>
          <rs type="number">1259</rs>
          <ref type="dokument_url_text">http://data.riksdagen.se/dokument/G7021259/text</ref>
          <ref type="dokument_url_html">http://data.riksdagen.se/dokument/G7021259</ref>
          <ref type="dokumentstatus_url_xml">http://data.riksdagen.se/dokumentstatus/G7021259</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RrxpyA6LhNgNhCxkpDcHPj" type="signed"/>
        <correspContext corresp="i-RrxpyA6LhNgNhCxkpDcHPj">
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-9pZ6GzfD2R22bxSydJmuYz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1259/mot_198384__1259-001.pdf"/>
      <fw xml:id="i-XRuAhfEf6YMeh2AdCeNsPG">
        Motion 1983/84:1259
      </fw>
      <div xml:id="i-8DNUx6CDAkSa1t7AVuwg78" type="motHeader">
        <div xml:id="i-CbnmFoK9axFKb5Q98pn8DV" type="motTitle"/>
        <div xml:id="i-UvEVdsxa31W3dr9PiixZo2" type="motSubmissionInfo"/>
      </div>
      <div xml:id="i-MKXHi3BmGRLCZ5UpH1HEH1" type="motBody">
        <div xml:id="i-6JGtaEWz2kRt4fLZp5hxrd">
          <p xml:id="i-Rf1wDwHk9Vx56vpoh9kBxr">
            Jan-Erik Wikström m. fl. Skolan
          </p>
          <p xml:id="i-3e3h6m2MMuUJWrJHgUHwha">
            Under de kommande åren är det framför allt kvaliteten som måste
            fördjupas i både grundskola och gymnasium. Det samhälle eleverna
            möter efter skoltiden ställer allt högre krav på deras förmåga
            att behandla modersmålet, att kritiskt värdera och behandla information
            och att ta ansvar för olika samhällsprocesser. Folkpartiets förslag
            för grundskolans område syftar framför allt till att ge den arbetsro
            skolan så väl behöver för att kunna genomföra den nya läroplanen
            för grundskolan (Lgr 80). Däri finns de förändringar vi anser
            ge förutsättningar för en grundskola där kvaliteten på kunskaper
            och färdigheter står i förgrunden, där det finns utrymme för pedagogisk
            mångfald och där lärarna känner att de har statsmakternas stöd
            för sitt arbete. För gymnasieskolans del har regeringen aviserat
            en proposition. Vi återkommer med konkreta synpunkter när regeringen
            presenterat sitt förslag.
          </p>
          <p xml:id="i-KCSbhHtDXKYUedQirW1qA5">
            Våra förslag i korthet
          </p>
          <p xml:id="i-6xsEzcgoicnuocfWGHuR35">
            — Skolstart vid sex års ålder. — Mindre tid för fria aktiviteter
            och mer för svenska och matematik. — Möjligheter att bevara små
            skolor. — En öppen inställning till alternativ pedagogik inom
            grundskolan. — En generös attityd till fristående skolor. — Fortsatt
            arbete för jämställdhet. —- Medel till ”hemspråksundervisning”
            för svenska barn i utlandet. — Nej till förändring av skolöverstyrelsens
            styrelse. - Återinförandet av specialarbetet i gyskolan. — Stöd
            åt elever med begåvning inom specialområden. - Nej till regeringens
            olika förslag för att försvåra inrättande av lärlingsutbildning.
            — Särskilt statsbidragssystem för lärlingsutbildningen.
          </p>
          <p xml:id="i-4SMLXysJiyBvE2TebT11QB">
            Grundskolan
          </p>
          <p xml:id="i-D7xjV2WxdbGgS8CqZsDqYA">
            Skolstart från sex års ålder
          </p>
          <p xml:id="i-Aj73uQfX68stwXZDAfcA59">
            I de flesta länder som är jämförbara med Sverige börjar barnen
            skolan tidigare än här. Det innebär att dessa barn jämfört med
            svenska i samma
          </p>
          <pb facs="riksdagen-motions-pdf/data/198384/mot_198384__1259/mot_198384__1259-002.pdf"/>
          <fw xml:id="i-YLucS6N68mbGWEpAJQh2S8">
            Mot. 1983/84:1259 7
          </fw>
          <p xml:id="i-K4t62tHLpMz4cuD7G4t49r">
            ålder får ett eller två års extra träning i att läsa, skriva
            och räkna. Betydelsen för barnens framtid är uppenbar. I dag går
            nästan samtliga svenska barn i förskola från sex års ålder. Rapporter
            från olika delar av landet visar att många av dessa barn redan
            då är både mogna och motiverade för att lära sig läsa och räkna,
            medan andra inte uppnår denna mognad förrän vid åtta eller nio
            års ålder. Eftersom förskolans pedagogik inte innefattar inlärning
            av dessa färdigheter försitter man ett inlärningstillfälle då
            eleven är som mest motiverad. Skolstart från sex års ålder har
            uppenbara fördelar. Samtidigt som man ur inlärningssynpunkt kan
            utnyttja det pedagogiskt mest lämpade tillfället ger man barnen
            möjlighet att få ett års extra träning av basfärdigheter. Det
            senare är inte minst viktigt i ett högt utvecklat samhälle som
            vårt, där ständig utveckling och förändring kräver allt längre
            och alltmer gedigen utbildning av medborgarna. En tidigare skolstart
            innebär naturligtvis inte att lågstadiets arbetssätt utan förändring
            används för ett år yngre barn. För att alla barn skall få en allsidig
            utveckling måste förskolans och lågstadiets inlärnings- och arbetsmetoder
            samverka. Det förutsätter att man under hela lågstadiet utgår
            från det enskilda barnets mognadsnivå, motivation och behov vid
            inlärning av kunskaper och träning av olika färdigheter. Regeringen
            föreslår för andra året i följd punktinsatser för att motverka
            problemen på lågstadiet. Dessa medel innebär dock endast att man
            kan vidta tillfälliga åtgärder. För att på lång sikt skapa en
            bättre situation på lågstadiet krävs att man tidigare än nu tar
            hänsyn till och utgår från barnens behov. Folkpartiet anser att
            ett led i ett sådant långsiktigt arbete är att tidigarelägga skolstarten
            ett år. Detta bör riksdagen som sin mening ge regeringen till
            känna.
          </p>
          <p xml:id="i-UWv1UKPHbtSPyTUT87nDoY">
            De fria aktiviteterna
          </p>
          <p xml:id="i-5YbgziWd42xnFWv2JnZXZq">
            I propositionen om skolans inre arbete (prop. 1975/76:39) betonas
            särskilt det betydelsefulla i att de olika verksamheterna under
            den samlade skoldagen anknyter till varandra. De fria aktiviteterna
            skall alltså samverka pedagogiskt med den timplanebundna undervisningen
            och kunna fungera som fördjupningsinslag baserade på resp. elevers
            intresseinriktning. I folkpartiets partimotion om skolan till
            förra riksmötet riktade vi uppmärksamheten på att de fria aktiviteterna
            alltför ofta avvikit från de uppställda kraven. En av intentionerna
            var att upprätta ett aktivt samarbete med ett varierat föreningsliv.
            De praktiska förutsättningarna för ett sådant samarbete har dock
            på många håll varit näst intill obefintliga. Tiden har i stället
            använts ensidigt till t. ex. idrottsträning. Detta är naturligtvis
            inte något negativt i sig, men avsikten var att de fria aktiviteterna
            skulle anknytas till flera ämnen i skolan. Så har inte blivit
            fallet. Vi föreslog då att hela eller viss del av tiden för de
            fria aktiviteterna skulle återföras till den
          </p>
          <pb facs="riksdagen-motions-pdf/data/198384/mot_198384__1259/mot_198384__1259-003.pdf"/>
          <fw xml:id="i-V8jBedKj3C3TyVEAstqjV1">
            Mot. 1983/84:1259 8
          </fw>
          <p xml:id="i-LFXBUsRxFfioo3CdxLKGjb">
            timplanebundna verksamheten. I årets budgetproposition har också
            skolministern uppmärksammat detta förhållande och gör ett särskilt
            påpekande (prop. 1983/84:100, bil. 10, s. 11). Han föreslår dessutom
            att två timmar av de fria aktiviteterna i högstadiet skall kunna
            användas för dataundervisningen. Under det senaste året har det
            kommit oroande rapporter om att stora grupper av elever lämnar
            grundskolan med bristande kunskaper i baskunskaper och -färdigheter
            och med ofullständiga grundskolebetyg. I den nya läroplanen för
            grundskolan (Lgr 80) har den timplanebundna tiden för mellanstadiet
            minskat med två timmar till förmån för fria aktiviteter. För högstadiet
            avsätts fem timmar. Med hänsyn dels till de rapporterade bristerna,
            dels till att ett nytt ämne — datakunskap — skall introduceras
            anser folkpartiet att det är än mer angeläget att bereda större
            utrymme för t. ex. träning i svenska. Skolministern talar i propositionen
            allmänt om att svenskämnets ställning skall stärkas i grundskolan
            men föreslår inte några konkreta åtgärder för att det skall bli
            verklighet. Folkpartiets förslag ger skolan en reell möjlighet
            att ge eleverna gedigna kunskaper i svenska. Regeringen bör därför
            ge skolöverstyrelsen i uppdrag att utarbeta timplane- och kostnadsförslag
            för en sådan timplaneförändring. Detta bör riksdagen som sin mening
            ge regeringen till känna.
          </p>
          <p xml:id="i-GJyd5ao4pjxsRNEwJZV6qz">
            Små skolor
          </p>
          <p xml:id="i-PsRXJfTmME2u72TZtbKJmf">
            År 1981 presenterades en departementspromemoria om små skolor
            (Ds U 1981:7). I denna redovisades bl. a. att arbetsmiljön i små
            skolor upplevs som lugnare och mer stimulerande av både elever
            och föräldrar. Under de närmaste åren kommer grundskolorna runt
            om i landet att ställas inför uppgiften att ställa om sin planering
            för att möta de allt snabbare sjunkande elevantalen. Frågan om
            nedläggning av skolor kommer att bli vanlig. Fördelarna med de
            små skolorna är så uppenbara att kommunerna bör ges möjlighet
            att ta dem till vara när de befolkningsmässiga förhållandena medger
            detta. Folkpartiet anser denna åtgärd vara så angelägen att vissa
            medel bör ställas till kommunernas förfogande. I budgetpropositionen
            har anslagits 29,7 milj. kr. till aktiviteter under den samlade
            skoldagen. Denna summa innebär jämfört med innevarande budgetår
            en utökning. Budgetåret 1982/83 anvisades 32,2 milj.kr. Det användes
            emellertid endast 22,4 milj. kr. För 1983/84 är anvisat 28,9 milj.
            kr. Det finns anledning att anta att utfallet också för innevarande
            budgetår kommer att ligga väsentligt under det anvisade beloppet.
            Även med en viss utökning för innevarande budgetår bör ett utrymme
            på ca 5 milj. kr. finnas. I valet mellan att underlätta för kommunerna
            att behålla små skolor och att utöka omfattningen av den samlade
            skoldagen väljer folkpartiet att prioritera de små skolorna.
          </p>
          <pb facs="riksdagen-motions-pdf/data/198384/mot_198384__1259/mot_198384__1259-004.pdf"/>
          <fw xml:id="i-Y1akkzKiHtzDkSa8rG26N6">
            Mot. 1983/84:1259 9
          </fw>
          <p xml:id="i-3YhE2tkTAoitmg4rFnYwU3">
            Skolöverstyrelsen bör få i uppdrag att utarbeta förslag till
            fördelningsprin- ciper. Dessa bör då vara så utformade att de
            medger okonventionella lösningar vid kommunernas försök att bibehålla
            små skolor.
          </p>
          <p xml:id="i-Dg27KgfC4tcVZhWBqekABM">
            Pedagogiskt nytänkande
          </p>
          <p xml:id="i-S8RvPioFRRvF5tkR9vUfxD">
            Ansvaret för det lokala utvecklingsarbetet ligger numera på kommunerna
            själva. Strävan bör emellertid vara att skolan skall vara öppen
            för pedagogiska experiment av olika slag. Alternativa pedagogiker
            av typ Waldorf och Montessori har många värdefulla inslag som
            kan tillämpas också inom grundskolans ram. Fristående skolor med
            alternativ pedagogik kan bli en valmöjlighet endast för några
            få varför det är viktigt med en öppen grundskola där mångfalden
            ses som en tillgång. Skolöverstyrelsen bör beakta detta i sitt
            uppföljningsarbete.
          </p>
          <p xml:id="i-UEPWUsWtwm7x7GxXvCWHpK">
            Fristående skolor
          </p>
          <p xml:id="i-TwDcJs8rbGvcN3m8i83YVR">
            Den 8 december 1982 bestämde riksdagen i stor enighet att fristående
            skolor skulle få statsbidrag, om de uppfyllde vissa villkor. I
            riksdagsbeslutet bemyndigade riksdagen regeringen att enligt vissa
            riktlinjer förklara fristående skolor berättigade till statsbidrag
            räknat fr. o. m. den 1 juli 1983. I budgetpropositionen 1983 anförde
            föredragande statsrådet att ställningstaganden till eventuella
            framställningar från olika huvudmän om bidrag skulle göras av
            regeringen och att detta enligt hans mening förutsatte ingående
            överväganden. Beslut om att en skola skulle ges rätt till statsbidrag
            borde, menade han, fattas i god tid innan den tid började löpa
            för vilken bidrag skall lämnas. Mot den bakgrunden räknade han
            inte med bidrag till någon ytterligare skola redan fr. o. m. budgetåret
            1983/84. Riksdagen delade emellertid inte hans uppfattning utan
            ansåg att dess beslut skulle gälla fullt ut. I årets budgetproposition
            anförs, att beslut om statsbidrag till ett antal skolor har fattats
            den 6 oktober 1983 och att viss verksamhet vid fristående skolor
            skall utvärderas till den 1 maj 1986. Statsrådet fortsätter: ”I
            avvaktan härpå räknar jag inte med att ytterligare skolor skall
            förklaras berättigade till bidrag.” Ett uttalande av detta slag
            har inte stöd i riksdagens beslut år 1982 om bidrag till fristående
            skolor. Riksdagsbeslutet bör liksom tidigare gälla fullt ut och
            inkomna ansökningar, även eventuellt förnyade ansökningar från
            de kristna friskolor vilka tidigare fått avslag på sina ansökningar,
            bör förutsättningslöst prövas av regeringen i riksdagsbeslutets
            anda. Detta bör riksdagen som sin mening ge regeringen till känna.
            Dessutom inställer sig följande frågor. Regeringen har våren 1983
            beslutat att ansökan om bidrag skall lämnas in sexton månader
            innan det tilltänkta första bidragsåret börjar löpa. Innebär skrivningen
            i budgetpropositionen att ansökan om bidrag kan göras tidigast
            efter den 1 maj 1986 och att bidrag då
          </p>
          <pb facs="riksdagen-motions-pdf/data/198384/mot_198384__1259/mot_198384__1259-005.pdf"/>
          <fw xml:id="i-FEn8xvX3xQVEPiRxcQCT6A">
            Mot. 1983/84:1259 10
          </fw>
          <p xml:id="i-72E31KCm5q15T59toJesPq">
            genom den långa ansökningstiden kan komma att utgå tidigast fr.o.m.
            budgetåret 1988/89? Är det rimligt och i enlighet med riksdagsbeslutet
            att en utvärdering av vissa skolors verksamhet skall innebära
            totalstopp för alla andra skolors möjlighet att ansöka om bidrag?
            Riksdagsbeslutet år 1982 innebär ju att varje av skolstyrelse
            godkänd skola skall kunna prövas av regeringen för statsbidrag
            enligt angivna riktlinjer.
          </p>
          <p xml:id="i-9gbayoif8CYAn2xZt5by2j">
            Demokrati och medansvar
          </p>
          <p xml:id="i-W8q59PZnJpwX5M4ztZxCf8">
            En grundläggande strävan i folkpartiets skolpolitik har varit
            att decentralisera besluten rörande skolan. Alla som berörs av
            besluten — elever, lärare och övrig personal samt föräldrar —
            måste ha inflytande över besluten. Demokratiseringen av skolan
            har påbörjats men måste vidareutvecklas. De skolkonferenser som
            i dag är ett samrådsorgan mellan rektor och elever och föräldrar
            bör kunna ges viss beslutsbefogenhet i vissa frågor t. ex inflytande
            över viss del av decentraliserade anslag. Skoldemokrati handlar
            inte bara om att få påverka skeendet i skolan utan lika mycket
            om att ta ansvar för skolmiljö och skolarbete. Att ha det bra
            i skolan är inte detsamma som att få allt serverat. Det är missriktad
            omtanke om eleverna att förvägra dem möjligheterna att delta i
            lokalvård, matservering, materialframställning, utrustning av
            lokaler och liknande. Det är också angeläget att eleverna får
            utse ombud som bevakar miljön i skolan. Snäva fackliga inressen
            får inte hindra elevmedverkan.
          </p>
          <p xml:id="i-CunKWWSbNNPGUhyaGAhT7Z">
            Jämställdhet
          </p>
          <p xml:id="i-Wu8EPm3U3BEbCvUwR2twxE">
            Lgr 80 innehåller en rad inslag för att öka jämställdheten mellan
            flickor och pojkar. En av åtgärderna var att klart säga ifrån
            att tillvalen i högstadiet skulle utformas så att de intresserade
            både flickor och pojkar:
          </p>
          <p xml:id="i-Wosm9Zk57KtX3qzNPvdXuQ">
            Kurserna skall vara så inriktade att de inte kan förutses få
            en mycket sned könsfördelning. Skulle detta ändå bli fallet och
            utökad information inte ge resultat skall kursplanen omarbetas.
            (Lgr 80 s. 35.)
          </p>
          <p xml:id="i-CgAnjUTmchJkLXkxTd3J7w">
            I budgetpropositionen tar skolministern tyvärr ett steg tillbaka
            i jämställdhetsarbetet genom att tillåta att avsteg görs från
            det citerade kravet på tillvalsämnenas utformning. Han uttalar
            att jämställdhetsmålet fått en alltför snäv tolkning. Detta måste,
            fortsätter han, ses i ett längre tidsperspektiv än från ett läsår
            till ett annat. Lgr 80 har varit i kraft under ett och ett halvt
            läsår. Det finns ingen anledning att, som föredraganden gör, nu
            inta en annan inställning till jämställdhetsarbetet än den som
            kommer till uttryck i Lgr 80. Detta bör riksdagen som sin mening
            ge regeringen till känna. Ett annat viktigt led i jämställdhetsarbetet
            är att påverka framför allt flickornas yrkesval. Detta val avgörs
            i stort sett när eleverna i åk 9 väljer linje i gymnasiet. Insatser
            måste alltså göras dessförinnan. Kvinnor är framför allt
          </p>
          <pb facs="riksdagen-motions-pdf/data/198384/mot_198384__1259/mot_198384__1259-006.pdf"/>
          <fw xml:id="i-B7LMXR1bounUGAaStFgE2w">
            Mot. 1983/84:1259 ij
          </fw>
          <p xml:id="i-3zCEc1EVmn5KLad81rxmy1">
            underrepresenterade inom de tekniska och naturvetenskapliga områdena.
            Ett sätt att påverka är att ge flickorna förebilder inom dessa
            fält. Skola och högskola bör därför samverka i försöksverksamhet
            där flickor i ovannämnda utbildningar i högskolan går ut till
            grundskolans högstadium och gymnasieskolan och berättar om sina
            studier. Viss försöksverksamhet förekommer med informationsdagar
            i högskolan för kvinnliga gymnasister på Na- och T-linjerna, men
            informationen bör komma tidigare, så att fler flickor väljer detta
            ämnesområde i sin gymnasieutbildning.
          </p>
          <p xml:id="i-FTtXfrTKqcE7zGoewqEq2b">
            Höstterminsintagning
          </p>
          <p xml:id="i-HRpzcufz2hQmWHgYTBqjDU">
            Intagningen till gymnasieskolan gjordes tidigare på grundval
            av avgångsbetyget i årskurs 9. Detta medförde att ungdomarna fick
            sitt definitiva besked om intagning först under sommaren, ofta
            mitt under semestern. Svårigheterna att lämna svar i rätt tid
            eller att vidta åtgärder vid ett negativt besked var uppenbara.
            Med denna bakgrund infördes intagning på höstterminsbetyget efter
            försöksverksamhet på flera orter. Efter första intagningsomgången
            har från olika håll kritik riktats mot systemet. När ett nytt
            förfaringssätt introduceras uppstår ibland be- svärligheter eller
            oförutsedda konsekvenser. Att komma till rätta med dessa kräver
            ofta ett par års ”inkörningstid”. Det är alltså även för tidigt
            att avgöra om det nya systemet ger de fördelar som beräknats.
            Skulle det emellertid visa sig att nackdelarna på sikt överväger
            fördelarna kommer vi att föreslå att beslutet ändras.
          </p>
          <p xml:id="i-TH8UKqSrrf6o1rJJUZvXQh">
            Samarbete hem-skola
          </p>
          <p xml:id="i-W7pXvPE3yFVvg7RAxXaXg8">
            Samarbetet mellan hem och skola är ovärderligt både för eleven
            och för skolan och måste stärkas och stödjas på flera sätt. Föräldrarnas
            engagemangi skolan bör ses som en tillgång i skolarbetet, de måste
            få känna ett naturligt medansvar för samarbetet. Detta är särskilt
            angeläget för att få till stånd en större samsyn mellan hem och
            skola när det gäller normer för det gemensamma ansvar hem och
            skola har för barnens fostran.
          </p>
          <p xml:id="i-4yg6xNKqVic6bGh1ZYTPy6">
            Invandrarelevernas situation
          </p>
          <p xml:id="i-H4H3E4GZq7m1SLrWEMyyvg">
            När 1980-talet är slut kommer grundskolans elever till en tredjedel
            att bestå av elever med invandrarbakgrund. Om dessa elever skall
            kunna tillgodogöra sig undervisningen behöver de hjälp och stöd
            på olika sätt. Debatten i Sverige har under senare år på ett olyckligt
            sätt kommit att fokuseras på hemspråksundervisningen. Internationell
            och svensk forskning visar emellertid att hemspråksundervisningen
            inte alltid spelar en avgörande roll när det gäller invandrarelevers
            möjligheter att tillgodogöra sig undervisning i olika ämnen och
            finna sig till rätta i skola och samhälle. Det är
          </p>
          <pb facs="riksdagen-motions-pdf/data/198384/mot_198384__1259/mot_198384__1259-007.pdf"/>
          <fw xml:id="i-LqD9D94GeTkQb2XN6eQXxU">
            Mot. 1983/84:1259 12
          </fw>
          <p xml:id="i-JRnNdmG22K29VYix9WRVQZ">
            fastmer sociala faktorer och majoritetsbefolkningens attityder
            som är avgörande. Således är det hög tid att utvidga diskussionen
            till att gälla behoven av utbildning för alla om olika kulturers
            seder och bruk. Skolan måste bli bryggan mellan invandrarelevernas
            kulturer och den svenska kulturen. Det är i skolan man måste lära
            sig leva och -verka tillsammans. Risken är annars att man inte
            heller gör det senare i livet. Lgr 80 betonar särskilt skolans
            internationalisering. I proposition 1978/79:180 om läroplan för
            grundskolan skrev statsrådet Rodhe:
          </p>
          <p xml:id="i-TgtAj2bsv6PBQ9iW5SJUxQ">
            Det blir för skolan viktigt att ge eleverna en god orientering
            om andra länders förhållanden och om olika politiska och religiösa
            uppfattningar som är betydelsefulla i andra länder och för invandrare
            i vårt eget land. Samhällsorienterande ämnen och religionskunskap,
            naturorienterande ämnen, bild och musik spelar liksom litteraturläsning
            stor roll för en internationell förståelse. Invandrarelever och
            deras föräldrar kan vara en stor tillgång för att förmedla andra
            länders kultur.
          </p>
          <p xml:id="i-43wgy9U7jxVENLTcQvPpyG">
            Det är uppenbart att detta område behöver vidareutvecklas och
            att kommunernas skolstyrelser behöver hjälp i detta arbete. I
            det kommentarmaterial som SÖ ger ut om den nya läroplanen bör
            detta uppmärksammas. Detta bör riksdagen som sin mening ge regeringen
            till känna. Regeringen har aviserat en proposition under våren
            grundad på Språk och kulturarvsutredningens betänkande. Folkpartiet
            kommer i samband därmed att ytterligare utveckla sina synpunkter
            på möjliga åtgärder.
          </p>
          <p xml:id="i-7WD4kapoWJwjVYbwTvDMcP">
            Svenska barn i utlandet
          </p>
          <p xml:id="i-NcqgGwMQFXqKVifTPYcY1j">
            I takt med att svensk export blir alltmer framgångsrik tvingas
            också allt fler svenska familjer att flytta utomlands under vissa
            perioder. Det är angeläget för dessa familjers barn att de inte
            halkar efter i skolundervisningen och förlorar sina rötter. På
            flera håll i världen finns därför statsunderstödda utlandsskolor.
            Detta gäller framför allt skolor för låg- och mellanstadieele-
            ver. Elever på högstadie- och gymnasienivå får mestadels gå i
            internationell skola där undervisningsspråket oftast är engelska.
            För att bereda dessa elever tillfälle att upprätthålla sina kunskaper
            i svenska, historia och samhällskun- skap har skolöverstyrelsen
            initierat försöksverksamhet med undervisning i ämnet Swedish Culture.
            Denna undervisning underlättar också skolgången för de svenska
            barnen när de återvänder till hemlandet. Ämnet Swedish Culture
            fungerar alltså som de svenska barnens hemspråksundervisning.
            SÖ har föreslagit en viss utökning av försöksverksamheten. Regeringen
            har sagt nej utan någon motivering. Folkpartiet anser det viktigt
            att fler svenska barn i utlandet skall få komma i åtnjutande av
            denna angelägna hemspråksunder- visning som medverkar till att
            deras modersmål och kulturarv kan bevaras och utvecklas. Vi vill
            därför biträda skolöverstyrelsens förslag att anslå ytterligare
            70 000 kr. under anslaget B 12. Bidrag till svensk undervisning
            i utlandet m. m.
          </p>
          <pb facs="riksdagen-motions-pdf/data/198384/mot_198384__1259/mot_198384__1259-008.pdf"/>
          <fw xml:id="i-SAqLEqzZ79CNPSVagHMKfH">
            Mot. 1983/84:1259 13
          </fw>
          <p xml:id="i-AihH9cuBBGa1Wjz3md685b">
            Skolöverstyrelsens styrelse
          </p>
          <p xml:id="i-XBBp7YMzbH5enb4bL4NRMQ">
            Utbildningsministern föreslår att en förändring skall göras av
            skolöversty- relsens styrelse. Förändringen innebär att de fem
            representanterna för riksdagspartierna minskas till fyra samtidigt
            som styrelsen utökas med fyra representanter för arbetsmarknadens
            parter. Ett beslut om en eventuell förändring av verksstyrelsens
            sammansättning anser vi bör föregås av en generell diskussion
            om principerna för samtliga verksstyrelsers sammansätt- ning.
            Någon sådan principiell diskussion har inte förts och vi anser
            därför att riksdagen bör avslå propositionens förslag om förändring
            av SÖ:s sammansättning. Under anslaget B 1. Skolöverstyrelsen
            anvisas ett i jämförelse med 1983/84 förhöjt anslag om 2060 000
            kr. för Bidrag till löntagarorganisationerna för verksamhet med
            skolinformatörer. Redan förra året yrkade vi i motion 1982/83:1388
            avslag på motsvarande anslag. Vår motivering var då att staten
            anvisade inte mindre än 12,6 milj. kr. för två dagars utbildning
            av handledare inom skolans alla former av arbetslivskontakter.
            I årets budgetproposition anslås medel till färre ungdomsplatser
            men handledaranslaget är oförändrat och innebär därför en höjning.
            Att också skolöverstyrelsen har ett särskilt anslag för arbetslivskontakter
            är därför nu än mindre motiverat. Vi yrkar därför avslag på propositionen
            i denna del.
          </p>
          <p xml:id="i-W1qkWpEnQhTu6xKcgJKcj8">
            Gymnasieskolan
          </p>
          <p xml:id="i-8Z9uipvLZnznMKHQajPyaT">
            I takt med att grundskolan förändrats till både arbetssätt och
            utformning krävs att gymnasieskolan successivt anpassas till de
            ändrade förutsättningar- na. Framför allt kräver samhället allt
            längre utbildning av alla ungdomar. Det innebär att gymnasieskolan
            måste ge stimulans och motivation åt samtliga elever i en årskull
            — såväl åt de teoretiskt eller praktiskt studieinriktade eleverna
            som åt elever som är skoltrötta eller mindre motiverade för fortsatt
            utbildning. Samarbetet med arbetsmarknaden måste förstärkas så
            att den utbildning gymnasieskolan ger håller jämna steg med utvecklingen
            på olika områden. En bättre arbetsfördelning mellan skola och
            näringsliv bör eftersträvas så att skolan ger den utbildning den
            är bäst på och näringslivet tar ett större ansvar för de delar
            man har bäst förutsättningar att förmedla. Det är angeläget att
            gymnasieskolans elever på vissa linjer får bättre insikt i hur
            arbetslivet fungerar, men praktikinslagen får inte bli ett självändamål.
            För att praktiken skall kännas meningsfull för eleverna måste
            den ha anknytning till deras studieinriktning och vara av god
            kvalitet. Olika ämnen och linjer kan alltså få praktik av varierande
            längd och innehåll. Gymnasieskolan måste bli mer flexibel än i
            dag. Men det är angeläget att förändringar inte stannar vid organisatoriska
            reformer. Också det inre arbetet behöver utvecklas: arbetsformer,
            möjligheter till fördjupat
          </p>
          <pb facs="riksdagen-motions-pdf/data/198384/mot_198384__1259/mot_198384__1259-009.pdf"/>
          <fw xml:id="i-R3ennzUdAL5xyU2NWJRer4">
            Mot. 1983/84:1259 14
          </fw>
          <p xml:id="i-MCLQ5AXKTMoD1urCLuiSDo">
            samarbete mellan teoretiskt och praktiskt inriktade linjer etc.
            Det är oroande att längre teoretiska studievägar i gymnasieskolan
            sedan flera år är vikande. Särskilt oroväckande är Na-linjens
            läge. Vi har i vår högskolemotion lämnat förslag till förändringar
            syftande till att stärka de 3-åriga linjernas ställning.
          </p>
          <p xml:id="i-KrH7HvWPA23RKSrioCTaya">
            Nej till timreduktioner
          </p>
          <p xml:id="i-H1fDCn8btmELNpCwefQbkK">
            I folkpartiets motion 1983/84:86 till regeringens besparingsproposition
            1983/84:40 motsatte vi oss den omfattande timreduktion som föreslogs
            för gymnasieskolans del. Vi anslöt oss i stället till skolöverstyrelsens
            modell för att finansiera borttagandet av självstudietiden. Vi
            vidhåller vår uppfattning i denna fråga.
          </p>
          <p xml:id="i-KFhH3HhTmpGyZx4897QAMp">
            Specialarbete
          </p>
          <p xml:id="i-MYnPKTbVrv9jyXtcJqwQnS">
            För att de studieförberedande linjerna skall vara just studieförberedande
            krävs bl. a. att eleverna tränas att arbeta självständigt. När
            självstudietiden infördes togs specialarbetet bort. Nu är det
            åter möjligt att arbeta utan självstudietid. Det är då naturligt
            att riksdagen beslutar att återinföra den träning i självständigt
            arbete som specialarbetet innebar. Vi förordar här SÖ:s modell.
          </p>
          <p xml:id="i-238kCHteMESzxgnm9ugXPh">
            Stimulans till olika typer av begåvningar
          </p>
          <p xml:id="i-CWx4rDJs1zn5mcCPGjsgQo">
            För folkpartiet är det viktigt att alla elever ges en likvärdig
            utbildning. Elever med olika begåvningsresurser måste därför stödjas
            på skilda sätt. Sverige måste för att klara sin framtid ta till
            vara alla typer av begåvningar. Ingen elev får understimuleras
            eller ”halka efter” på grund av bristande hjälp och stöd. Det
            finns i dag inom gymnasieskolan möjligheter till särskilda insatser
            för svaga eller omotiverade elever. Dessa insatser bör successivt
            förstärkas. Men även teoretiskt begåvade elever eller elever med
            annan specialtalang har rätt till och behöver uppmuntran och stimulans
            för att kunna utvecklas. För elitidrottande ungdomar finns i dag
            en sådan möjlighet. Det finns idrottsgymnasier, där eleven får
            använda fem veckotimmar för sin idrottsutövning. Nu finns dessutom
            försöksverksamhet med kombination av specialidrott med studier
            vid hemortens gymnasieskola. Enligt folkpartiets mening är det
            angeläget och rimligt att också andra talanger än idrott ges möjlighet
            att utvecklas i sådan försöksverksamhet. Elever som har speciella
            förutsättningar för t.ex. musik, sång, matematik, fysik, språk,
            dans eller teckning bör på motsvarande sätt få utveckla dessa.
            Vi föreslår därför att också ämnen av ovan uppräknat slag skall
            kunna ingå i försöksverksamhet med kombination av specialintresse
            och studier vid hemortens gymnasiesko-
          </p>
          <pb facs="riksdagen-motions-pdf/data/198384/mot_198384__1259/mot_198384__1259-010.pdf"/>
          <fw xml:id="i-VXmEFiw1bG1T1MbmjpqVq2">
            Mot. 1983/84:1259 15
          </fw>
          <p xml:id="i-NkGseCdSjkaYpDQA9g5xNK">
            la fr.o.m. den 1 juli 1984. SÖ bör meddela närmare bestämmelser
            om försöksverksamheten.
          </p>
          <p xml:id="i-N8gAdQaAYqhxeHAr6aHkYt">
            Åtgärder för elever med särskilda behov
          </p>
          <p xml:id="i-TXtoDeyAi7Eh8JMfsCJ4Cm">
            Så sent som 1981 genomfördes förändringen av gymnasieskolans
            statsbidragssystem till en friare resursanvändning. Förändringen
            har således varit i funktion endast ett år. Som föredraganden
            påpekar har tillskapandet av förstärkningsresursen och den ökade
            lokala frihet som detta innebar mottagits positivt. Man ser detta
            som ett medel att styra ekonomiska och personella resurser till
            de områden i skolan där de största behoven finns. Trots detta
            återfaller socialdemokraterna i sitt gamla mönster att vilja centralstyra
            och specialdestinera anslag. Folkpartiet som vill stödja det lokala
            initiativet och ansvarstagandet kan därför inte acceptera att
            det utökade stödet om 7,5 milj. kr. skall specialdestineras. Riksdagen
            bör i stället besluta att medlen skall ingå i gymnasieskolans
            förstärkningsresurs.
          </p>
          <p xml:id="i-Q5GvBDPaGzhcuXWi7kepje">
            Lärlingsutbildning
          </p>
          <p xml:id="i-QVc9h4bCFeGFBshocXx6yL">
            Skolöverstyrelsens utvärdering av försöksverksamheten visar att
            lärlings- utbildningen hör till de mera framgångsrika metoderna
            att förmedla yrkesutbildning; mer än 95 26 av eleverna har fullföljt
            sin utbildning och över 95 70 har fått fast anställning efter
            utbildningen. Få om ens någon av gymnasieskolans yrkesinriktade
            linjer kan uppvisa sådana siffror. I stället för att ytterligare
            stimulera denna utbildning presenterar statsrådet i budgetpropositionen
            förslag som i praktiken kommer att innebära att lärlingsutbildningen
            drastiskt skärs ner eller försvinner. Färdigutbildningen tas bort
            ur utbildningen, statsbidraget till denna försvinner och inrättande
            av platser kringgärdas med så många bestämmelser och förbehåll
            att det i praktiken blir näst intill omöjligt att inrätta platser
            för lärlingsplatser. Folkpartiet kan självfallet inte godta sådana
            förslag som uppenbart är avsedda att indirekt avskaffa lärlingsutbildningen.
            Riksdagen bör således besluta att den gymnasiala lärlingsutbildningen
            skall innehålla färdigutbildning med statsbidrag. På många orter
            medger vare sig elevtillgången eller strukturen på ortens näringsliv
            att vissa yrkesinriktade studievägar inrättas. Enligt propositionens
            förslag skulle det då vara omöjligt att ersätta sådan linje med
            lärlingsutbildning. Folkpartiet anser att man i första hand skall
            se till ungdomarnas bästa. Enligt vår uppfattning skall lärlingsutbildningen
            kunna vara ett alternativ till linjer i gymnasieskolan. Detta
            bör riksdagen som sin mening ge regeringen till känna. Regeringen
            föreslår att lärlingsutbildningen skall innehålla utbildningsin-
            slag med en omfattning och ett innehåll som skall motsvara undervisningen
            på de yrkesinriktade studievägarna. Mot bakgrund av de allt högre
          </p>
          <pb facs="riksdagen-motions-pdf/data/198384/mot_198384__1259/mot_198384__1259-011.pdf"/>
          <fw xml:id="i-R7zT8yJnrHHbMWuRQGNYQL">
            Mot. 1983/84:1259 16
          </fw>
          <p xml:id="i-2EToNfyjBr52n7tLPAwE1t">
            utbildningskrav som ställs i vårt samhälle finns det anledning
            att se över möjligheten att göra utbildningsinslagen obligatoriska
            i den gymnasiala lärlingsutbildningen. Detta kräver emellertid
            studier av vilka konsekvenser som blir följden för den yrkesspecifika
            utbildningen. Vi yrkar därför avslag på propositionens förslag
            att införa utbildningsinslag utan att konsekvenser- na är klarlagda.
            Regeringen bör i stället uppdra åt SÖ att studera frågan och inkomma
            med synpunkter och förslag inför nästa års budgetarbete. Trots
            tal om krav på kvalitet gäller detta tydligen inte utbildningsinslagen
            i lärlingsutbildningen. Folkpartiet kan inte acceptera en sådan
            ordning. Om riksdagen skulle besluta att nu göra utbildningsinslagen
            obligatoriska utan att veta något om konsekvenserna bör åtminstone
            gälla att de lärare som anlitas för utbildningsinslagen skall
            ha utbildning och behörighet för undervisning i gymnasieskolan.
            Detta bör riksdagen som sin mening ge regeringen till känna. Propositionen
            föreslår ett omständligt förfarande om samråd med arbetsmarknadens
            parter vid inrättande av lärlingsplats. Det är naturligt att skolstyrelsen
            inhämtar synpunkter från berörd facklig organisation men i och
            med att lärlingsutbildningen blir en reguljär utbildning inom
            gymnasiesko- lans ram bör skolstyrelsen efter samråd ensam ha
            rätt att fatta beslut om vilka företag som kan godkännas för lärlingsutbildning.
            Ansvaret för tillsynen skall också åvila skolstyrelsen ensam.
            Huruvida biträde behövs avgörs således av skolstyrelsen. Mot bakgrund
            av utvärderingens bevis för den sneda könsfördelningen i lärlingsutbildningen
            ansluter folkpartiet sig till SÖ:s bedömning av behovet av stimulans
            för att underlätta jämställdhetssträvandena. Det är angeläget
            att åtgärder vidtas i denna riktning. Detta bör riksdagen ge regeringen
            till känna. Folkpartiet har tidigare presenterat en modell för
            stöd till lärlingsutbild- ningen. Den innebär att medel från arbetsmarknadspolitiska
            åtgärder disponeras för ett statsbidrag som utgår med 75 90 första
            utbildningsåret, 50 70 andra och 25 2 tredje året. Så långe arbetsmarknadens
            parter inte kunnat komma överens om en lägre nivå på ungdomars
            ingångslöner anser vi ett sådant bidrag nödvändigt. Regeringen
            föreslår en nedskärning av antalet lärlingsplatser. I enlighet
            med tidigare ställningstaganden i riksdagen anser folkpartiet
            att en så framgångsrik utbildningsform som lärlingsutbildningen
            bör utvidgas och stödjas. Någon gräns för antalet platser bör
            således inte finnas. Beträffande statsbidraget till lärlingsutbildningen
            föreslår regeringen en ändring som innebär att ersättningen till
            företaget som tar emot lärlingen reduceras ytterligare. Folkpartiet
            yrkar avslag på förslaget till förmån för gällande regler för
            hur stor del av bidraget som kommunen får använda för samverkan,
            tillsyn m. m. Detta bör riksdagen som sin mening ge regeringen
            till känna.
          </p>
          <pb facs="riksdagen-motions-pdf/data/198384/mot_198384__1259/mot_198384__1259-012.pdf"/>
          <fw xml:id="i-G8iYSeF9M1aiX8W2AyZitX">
            Mot. 1983/84:1259 17
          </fw>
          <p xml:id="i-NTffRpWitpy8Q8dM6TBHnU">
            Det kommunala uppföljningsansvaret
          </p>
          <p xml:id="i-5dYpEGhYsM5LrA12g6Gdtx">
            Vid det socialdemokratiska maktövertagandet avskaffades yrkesintroduk-
            tionen för de yngsta ungdomarna till förmån för ungdomsplats med
            utbildningsinslag. Förutom att yrkesintroduktionen ger ungdomarna
            en inblick i vardagslivet på en arbetsplats öppnade de också ungdomarnas
            ögon för behovet av vidareutbildning. Inte mindre än en tredjedel
            av ungdomarna gick tillbaka till utbildning. Ute i kommunerna
            upplevs det fortfarande som en brist att inte ha yrkesintroduktionen
            kvar. Mot bakgrund av att socialdemokraterna så hårt tryckte på
            att ungdomsplats med utbildningsplats skulle ge ungdomarna allt
            det som yrkesintroduktionen inte sades ge är det uppseendeväckande
            att man säger nej till alla former av utvärdering. Folkpartiet
            har i motioner upprepade gånger krävt att SÖ skulle ges i uppdrag
            att utvärdera verksamheten. Vårt krav kvarstår. Fortfarande gäller
            också folkpartiets krav på kvalitet i undervisningsinsla- gen.
            De lärare som anlitas för dessa skall ha utbildning och behörighet
            för resp. utbildningsinslag.
          </p>
          <p xml:id="i-5MMQmUGcen9E7Zj5FBTtoq">
            Hemställan
          </p>
          <p xml:id="i-MiuPN8u8Lfg81F3gWhRvp1">
            Med hänvisning till det anförda hemställs 1.att riksdagen som
            sin mening ger regeringen till känna vad i motionen anförts om
            skolstart från sex års ålder, 2.att riksdagen som sin mening ger
            regeringen till känna vad i motionen anförts om förändring av
            de fria aktiviteterna till timplanebunden verksamhet, 3. att riksdagen
            under anslaget Bidrag till driften av grundskolor m.m. anvisar
            ytterligare 5000 000 kr. att användas för att främja bevarandet
            av små skolor enligt vad som angivits i motionen, 4. att riksdagen
            beslutar avslå propositionens förslag att upphöra med prövning
            av fristående skolors rätt till statsbidrag medan utvärdering
            pågår, 5.att riksdagen som sin mening ger regeringen till känna
            vad i motionen angivits om krav på jämställdhet vid utformning
            av högstadiets tillvalskurser, 6. att riksdagen som sin mening
            ger regeringen till känna vad i motionen anförts om behovet av
            ökad internationell förståelse hos eleverna, 7.att riksdagen beslutar
            att under anslaget B 12. Bidrag till svensk undervisning i utlandet
            m.m. anslå ytterligare 70000 kr. för försöksverksamhet med undervisning
            i Swedish Culture för svenska barn i utlandet, 8.att riksdagen
            avslår regeringens förslag till förändring av sammansättningen
            av skolöverstyrelsens styrelse,
          </p>
          <pb facs="riksdagen-motions-pdf/data/198384/mot_198384__1259/mot_198384__1259-013.pdf"/>
          <fw xml:id="i-QEdBSe521TtF3ySqTGV3Bo">
            Mot. 1983/84:1259 18
          </fw>
          <p xml:id="i-NMAfpCz1uAohyw147xoWDK">
            9. att riksdagen avslår regeringens förslag att anvisa 2060 000
            kr. till bidrag till löntagarorganisationerna under B 1. Skolöverstyrelsen,
            10. att riksdagen beslutar upphäva beslutet om vissa timreduktioner
            i gymnasieskolan, 11. att riksdagen beslutar återinföra specialarbetet
            i gymnasieskolan enligt vad som anförts i motionen, 12. att riksdagen
            fattar beslut om försöksverksamhet där specialintres- se och studier
            kombineras vid hemortens gymnasieskola enligt motionens riktlinjer,
            13. att riksdagen beslutar avslå propositionens förslag om specialdesti-
            nering av 7,5 milj. kr. och i stället föra medlen till gymnasieskolans
            förstärkningsresurs, 14. att riksdagen beslutar att den gymnasiala
            lärlingsutbildningen skall innehålla såväl grundutbildning som
            färdigutbildning med statsbidrag, 15. att riksdagen som sin mening
            ger regeringen till känna vad i motionen anförts om lärlingsutbildningen
            som alternativ till studieväg i gymnasieskolan, 16. att riksdagen
            beslutar avslå regeringens förslag att göra utbildningsinslag
            obligatoriska i lärlingsutbildningen utan att först studera förslagets
            konsekvenser för den yrkesspecifika utbild- ningen, 17. att riksdagen
            som sin mening ger regeringen till känna vad i motionen anförts
            om behörighetskrav för personal som anlitas för utbildningsinslag
            i lärlingsutbildning eller ungdomsplats, 18. att riksdagen som
            sin mening ger regeringen till känna att det behövs stimulansåtgärder
            inom lärlingsutbildningen för att underlätta jämställdhetssträvanden,
            19. att riksdagen beslutar om statsbidrag till lärlingsutbildningen
            enligt motionens riktlinjer, 20. att riksdagen avslår regeringens
            förslag till begränsning av antalet lärlingsplatser, 21.att riksdagen
            som sin mening ger regeringen till känna vad i motionen angivits
            om ändring av bidragsregeln för kommunernas tillsyn m. m. gällande
            lärlingsplatser, 22.att riksdagen beslutar att en utvärdering
            skall göras av verksamheten med ungdomsplatser med utbildningsinslag,
            23. att riksdagen som sin mening ger regeringen till känna att
            riksdagsbeslutet år 1982 om bidrag till fristående skolor inte
            får inskränkas genom administrativa åtgärder.
          </p>
          <p xml:id="i-LAckhATV62Q3fR9STywZdz" type="date">
            Stockholm den 24 januari 1984
          </p>
          <div xml:id="i-AK7k4SabA8HZxuh2fTNSnv" type="signatureBlock">
            <p xml:id="i-SJEkBSorzFtEo1L4sgQLoj" who="i-P7oVLGoBfbz4RGE5XkQtLN" type="signature">
              JAN-ERIK WIKSTRÖM (fp)
            </p>
            <p xml:id="i-MzcmdyNWA7ZJkLxb8fKVWv" who="i-NWjcGTLPrVzhsv5pBHnJbA" type="signature">
              JÖRGEN ULLENHAG (fp)
            </p>
            <p xml:id="i-A1agMzjDaBjCanjUcTj7fg" who="i-A8ft8hMHUcZDSE5fKdjGpq" type="signature">
              KERSTIN EKMAN (fp)
            </p>
            <p xml:id="i-6AGEgXfaLeaFzvD41kGxRy" who="i-9pZ6GzfD2R22bxSydJmuYz" type="signature">
              KARL ERIK ERIKSSON (fp)
            </p>
          </div>
        </div>
      </div>
    </body>
  </text>
</TEI>
