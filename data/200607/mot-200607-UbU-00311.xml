<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UbU-00311">
  <teiHeader>
    <fileDesc>
      <titleStmt>
        <title>Ökat stöd för kommersialisering av akademiska forskningsresultat</title>
        <author corresp="i-Ev6Dx3pWj2WT32VGQpabaz i-BZ7PcK8D1efvHXsafGEMKE">av Finn Bengtsson och Andreas Norlén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökat stöd för kommersialisering av akademiska forskningsresultat</title>
          <idno type="rdwebb">GU02Ub311</idno>
          <rs type="number">Ub311</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GU02Ub311/text</ref>
          <ref type="dokument_url_html">http://data.riksdagen.se/dokument/GU02Ub311</ref>
          <ref type="dokumentstatus_url_xml">http://data.riksdagen.se/dokumentstatus/GU02Ub311</ref>
          <ref type="doc">http://data.riksdagen.se/fil/A0799812-20FB-4D2D-B119-83D15FF24A93</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2rmSuCwMkoGG5cD9HK8dZT" type="signed"/>
        <correspContext corresp="i-2rmSuCwMkoGG5cD9HK8dZT">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction type="referral" xml:id="i-FUU2XGKpvUpGarqA3SDRMC">
          <date when="2006-11-07"/>
        </correspAction>
        <correspAction type="dismissal" xml:id="i-ETzf4EexgHCvAMzKTvWAXA">
          <date when="2006-11-07"/>
        </correspAction>
        <correspAction type="numbering" xml:id="i-7jaz3fx3ezEUw1Ni5L7Df1">
          <date when="2006-11-02"/>
        </correspAction>
        <correspAction type="submission" xml:id="i-UYgjZpef5dNbDYxQM7gCkX">
          <date when="2006-10-31"/>
        </correspAction>
        <correspAction type="transfer" xml:id="i-5RwJmZd5bdy3E5muTugqeR">
          <date when="2006-10-31"/>
        </correspAction>
        <correspAction type="assigned" xml:id="i-GGczAaVJDV4hQuHTWnxGtu"/>
        <correspContext corresp="i-GGczAaVJDV4hQuHTWnxGtu">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-XaSrDAxQyp1bQZSu96gvPS">
            Förslag till riksdagsbeslut
          </head>
          <list style="ol">
            <item xml:id="i-DHQdmRBLo7mpdboCizoe1X">
              Riksdagen tillkännager för regeringen som sin mening vad i motionen
              anförs om att bibehålla det s.k. lärarundantaget (lagen 1949:345
              om rätten till arbetstagares uppfinningar, den s.k. uppfinnarlagen)
              som incitament för forskaren/uppfinnaren.
            </item>
            <item xml:id="i-WFQNoqzsZYjJ8aMAZ4Kqf8">
              Riksdagen tillkännager för regeringen som sin mening vad i motionen
              anförs om att verka för att skapa bättre förståelse i den traditionella
              forskarvärlden för kopplingen mellan innovations- och produktutvecklingsprocesserna
              samt deras olika typer av komplexitet och svårigheter.
            </item>
            <item xml:id="i-CHku8JAS5FWQfNM67nPRPU">
              Riksdagen tillkännager för regeringen som sin mening vad i motionen
              anförs om att stödja de enskilda uppfinnarnas möjligheter till
              att nå framgång i de avgörande stegen för att uppnå framgångsrika
              innovations- och produktutvecklingsprocesser.
            </item>
          </list>
        </div>
        <div type="motContent">
          <head type="h1" xml:id="i-9e63iDJqKyorjrJwTWNTiH">
            Ökat stöd för kommersialisering av akademiska forskningsresultat
          </head>
          <head type="h1" xml:id="i-Abz7mgzYhoJBAK1j6M5mpW">
            Motivering
          </head>
          <p xml:id="i-GNLrY8JXTAeGMf8YNbgFdB">
            Sverige har länge varit ett av OECD-områdets forskningsintensivaste
            länder. Vårt land är ett av de länder i världen som satsar mest,
            ca 4 procent av BNP, på forskning och utveckling. Merparten av
            detta, ca 3 procent, avser forskning och utveckling finansierad
            av näringslivet. Sverige har även haft en tätposition i världen
            när det gäller beviljade patent i förhållande till befolkningens
            storlek. Detta borde resultera i nya och förbättrade produkter
            nödvändiga för företagens utveckling och tillväxt. Men vår patentbalans
            är ojämn. I allt högre omfattning licensieras svenska patent till
            utlandet, där de omsätts i produkter, tjänster och företag. De
            ekonomiska vinsterna av framgångsrik svensk forsknings- och utbildningspolitik
            har i alltför hög utsträckning hamnat utanför vårt land. Sverige
            har haft påtagliga problem att överföra forskningsresultaten till
            nya produkter och tjänster i expanderande företag. Detta kallas
            ibland för den svenska paradoxen. Vi är ett av de länder i världen
            som satsar mest på forskning och utveckling, men ett av de sämsta
            när det gäller nyföretagande!
          </p>
          <p xml:id="i-NXY2CE8DVvJ8hz8wNigi7U">
            För att behålla vårt välstånd måste vi skapa nya konkurrenskraftiga
            framtidsföretag. Den svenska paradoxen måste åtgärdas där den
            ekonomiska tillväxten i Sverige har släpat efter sedan början
            av 1970-talet, trots att vi har bland världens högsta forsknings-
            och utvecklingsintensitet per capita. Forskning i Sverige tycks
            inte överföras i produktutveckling.
          </p>
          <p xml:id="i-7shFx5d363e9byJ9XchMcE">
            Vissa menar att det s.k. lärarundantaget från 1949, som innebär
            att akademiska lärare har dispositionsrätt över sina egna uppfinningar,
            skulle vara förklaringen till den bristande innovativa verksamheten.
            Lärarundantaget har därför åter utretts av den tidigare regeringen
            under förra mandatperioden. Utredningen om rätten till resultaten
            av högskoleforskningen (SOU 2005:95) hade som uppdrag att klarlägga
            konsekvenser av ett avskaffande av det s.k. lärarundantaget. Man
            har kommit fram till att universitet och högskolor i dag inte
            har rätt att kommersialisera uppfinningar. Det krävs en lagändring
            för att dessa institutioner skall kunna förfoga kommersiellt över
            forskningsresultat. Den nya uppgiften skulle innebära att institutionerna
            får förfoga kommersiellt över forskningsresultaten genom förvärv,
            avyttring, licensiering och patentering. Eftersom universiteten
            och högskolorna tillhandahåller många former av forskning och
            utbildning, skulle verksamheten snart likna ett konglomerat av
            1970-talstyp. Ett nytt Statsföretag AB skulle växa fram, vilket
            knappast är i linje med den nya regeringens intentioner för den
            fria forskningens kommersialisering. Utredningen anger i sitt
            övertagandealternativ att ersättningen för arbetstagarens uppfinning
            skulle bestå av ett schablonbelopp som utges vid högskolans övertagande
            av en uppfinning, samt en skälig ersättning. Den skäliga ersättningen
            skall uppgå till minst 30 procent av högskolans intäkter vid en
            kommersial isering. Det är enligt oss naivt att tro att det går
            att schabloni sera företagsekonomiska produktkalkyleringar på
            ett sådant sätt. Att kommersi alisera uppfinningar innebär att
            en riskfylld innovationsprocess startar. Det har varit och bör
            fortsatt vara näringslivets traditionella roll att hantera sådana
            risker. Därtill kan konstateras att inget universitet/högskola
            har tillräckliga finansiella resurser för att kommersialisera
            forskningsresultat, vilket heller inte vore ett ansvarsfullt sätt
            att riskera den skattefinansierade basen för den viktiga uppgiften
            man har att garantera fri forskning. Inte heller alla universitet/högskolor
            besitter den omfattande affärsmässiga kompetens som rimligen krävs
            för att vara lyckosam i att kommersialisera forskningsresultat.
            Att binda upp forskarnas resultat inom universitets/högskolevärldens
            kontroll genom ett borttagande eller försämrande av lärarundantaget
            skulle därför negativt påverka möjligheterna för att gå från tanke/idé
            till verklighet i den nödvändiga produktutvecklingsprocess som
            följer på innovationsprocessen. Men i båda dessa steg är det viktigt
            att upphovsrättspersonen får spela en central roll ett övertagande
            av denna roll av en arbetsgivarorganisation som universitet/högskola
            är att passivisera de individuella drivkrafter och den uthållighet
            som krävs för att kom ma från ord till handling när enskilda idéer
            skall omsät tas i en praktisk fortsättning.
          </p>
          <p xml:id="i-7huYpdGuM5mGxQfJQbnUxK">
            De enskilda forskarna/uppfinnarna skaffar i dag alltmer extern
            finansiering för sin uppgift, med universitetens och högskolornas
            uttryckliga vilja för detta. Lärarundantaget ger då ett bättre
            förhandlingsläge för forskaren/upp­finnaren och en större valfrihet
            att gå dit där det finns bäst kompetens och kapital för att kommersialisera
            en uppfinning. Om forskaren/uppfinnaren här bakbinds av sin arbetsgivare
            kring äganderätten till sin idé eller uppfinning, innebär detta
            också en onödig och till och med försvårande administrativ pålaga
            i samarbetet med näringslivet och dess riskvilliga, nödvändiga
            kapital för en fortsatt produktutvecklingsprocess. Om vi någon
            gång skall komma till rätta med den svenska paradoxen krävs därför
            att vi nu definitivt lämnar det eviga utredandet av lärarundantaget
            och fokuserar på att förändra de verkliga problem som hindrar
            nyföretagande i landet.
          </p>
          <p xml:id="i-Chhzk7uHu7Ygtar9Z2TbjN">
            Vi behöver därför också se över hur vi skall kunna bygga innovations­system
            som är konkurrenskraftiga i den ökande globala konkurrensen. Omvandlingstrycket
            på svenskt näringsliv kommer att fortsätta att öka. Det är hög
            tid att vi skapar bättre möjligheter för inhemska innovationer
            om vi skall kunna konkurrera om etableringen av innovativa framtidsföretag.
            En av de allra viktigaste förutsättningarna för att lyckas med
            kommersialisering av forskningsresultat och innovationer är en
            positiv grundinställning till nyföretagande som genomsyrar såväl
            politik, universitet/högskola som företag. Men här möter entreprenörerna
            inom forskarsamhället de många och höga barriärer för kreativt
            nyföretagande som finns i Sverige. Svaga infrastrukturer, brist
            på nödvändig kompetens, suboptimala teknologi- och affärsbaser,
            diskriminering av egenföretag ande framför anställning liksom
            en uppsjö av skattemässi ga och tillväxthämmande hinder. Incitamenten
            är fortfarande för svaga för akademiska forskare att delta i den
            mödosamma kommersialiseringsprocessen. Många hävdar att akademiskt
            entreprenörskap skiljer sig från konventionellt företagande genom
            att nästan alltid vara högteknologisk och beroende av externt
            riskvilligt ägarkapital (venture capital) redan i tidiga stadier.
            Dessa avknoppningsföretag börjar ofta sin utveckling i de s.k.
            inkubatorer, teknikparker eller forskarbyar, som finns i viss
            omfattning redan i dag i anslutning till flertalet universitet
            och högskolor. Sådana miljöer bör därför stärkas och stödjas av
            staten i ökad omfattning.
          </p>
          <p xml:id="i-WD95EjQeQJKfiGEpEj2MQ5">
            Vidare är vi övertygade om att kommersialisering av potentiella
            innovationer från akademin kan öka påtagligt genom att entreprenörskap
            lyfts fram som akademiskt ämne, vid sidan av att forskare och
            entreprenörer fortsatt garanteras ägarskapet till sina uppfinningar
            genom att incitament och belöningssystem ökas för de akademiska
            forskare som vågar ta steget mot kommersialisering av sina uppfinningar.
            Därtill bör vi sträva efter att radikalt minska och riva alla
            de barriärer som hindrar akademiker och andra innova­törer att
            välja anställning före egenföretagande. Ett avgörande steg här
            är att underlätta för forskaren/uppfinnaren att våga satsa på
            sin affärsidé utan att ställas inför valet att definitivt lämna
            sin position inom akademin i samband med ett sådant avgörande
            finansiellt risktagande i sig. Det måste ligga i den nya regeringens
            intressen att rörligheten mellan akademi och industri, åt båda
            håll, ökar jämfört med situationen av i dag. Med denna insikt
            kan akademiska entreprenörer få skolning i näringslivets villkor
            när de praktiserar där, samtidigt som de bör stimuleras till att
            återvända till universitet och högskola med denna erfarenhet för
            att t.ex. undervisa andra kolleger och elever samt för att där
            vidareutveckla sina koncept till gagn för både institutionerna
            och samhället i övrigt.
          </p>
          <p xml:id="i-NUxbodgbB6vNGjb3PLfCjz">
            För att stödja de enskilda uppfinnarnas möjligheter till att
            nå framgång i de avgörande stegen mot framgångsrika innovations-
            och produktutvecklingsprocesser bör staten öka möjligheterna till
            individuella och flexibla överenskommelser med arbetsgivaren angående
            tjänstledighet för akademiker som befinner sig i en sådan utvecklingsprocess,
            så att forskaren inte tvingas fatta ett oåterkalleligt beslut
            om att lämna universitetet. Staten bör också åstadkomma infrastrukturellt
            stöd åt s.k. klusterbildningar (t.ex. inkubatorer) för nya forskningsidéer
            där dessa erbjuds att växa från tanke till konkret exempel, och
            stödja nätverksaktiviteter inom forskarsamhället för nyföretagande
            och innovationsstöd som växer underifrån. Staten måste sträva
            efter att skapa optimala förutsättningar för nyföretagande i tillväxtintensiva
            sektorer och högteknologiska branscher genom eliminering av tillväxthämmande
            hinder som t.ex. krav på obligatorisk informationsplikt kring
            uppnådda resultat, vilket inte gör att forskaren fritt kan förfoga
            över sina arbetsresultat. Staten skall skapa förutsättningar för
            en adekvat och marknadsmässig riskkapitalförsörjning av högteknologiska
            riskprojekt, t.ex. genom att skattemässigt stimulera riskkapitalförsörjningen
            vid tidig produktutveckling och underlätta för saminvestering
            mellan universiteten och andra offentliga och/eller privata näringslivsaktörer
            i syfte att optimera kommersialiseringspotentialen för en enskild
            uppfinning/forskningsidé.
          </p>
          <p xml:id="i-t9RFTS2Lc3reqdpiA1xrs">
            Sammanfattningsvis vill vi ha ett perspektivskifte med fokus
            på de verk­liga problem och hinder som bromsar högteknologiskt
            och annat nyföretagande som bör kunna komma i mycket större omfattning
            än i dag från den fria forskningen inom våra universitet och högskolor.
            Vi vill därigenom bygga bättre fungerande innovationssystem i
            Sverige som är konkurrenskraftiga i den alltmer hårdnande internationella
            konkurrens som är tydlig i den fortsatta globaliseringen av vårt
            moderna samhälle. Detta kräver att individen bakom innovationer
            och uppfinningar sätts i centrum och stöds på olika sätt av staten
            i de många känsliga och finansiellt riskabla faser som en sådan
            person måste spela en central roll i för att en hel process från
            upptäckt till produkt skall bli verklighet. Detta är en statlig
            uppgift eftersom de nödvändigtvis intimt kopplade framgångsrika
            innovations- och produktutvecklingsprocesserna starkt kommer att
            påverka alla invånare i Sverige genom att vara en av våra viktigaste
            garantier för fortsatt välstånd och en bra social situation för
            medborgarna i landet.
          </p>
        </div>
        <div type="motSignatures">
          <list>
            <item xml:id="i-2LdkTMy4NHegaT2oFdQuRo">
              Finn Bengtsson (m)
            </item>
            <item xml:id="i-7eh7JgdkEDs9xHpqcqAp9i">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
