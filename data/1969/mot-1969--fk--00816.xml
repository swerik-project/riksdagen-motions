<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--fk--00816">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__816/mot_1969__fk__816-001.pdf"/>
      <fw xml:id="i-Dsguv1cm5SLziC4sa4G1nc">
        Motion i Första kammaren, nr 816 år 1969
      </fw>
      <div xml:id="i-Dqjv5qEFDdRZhkq5orFpEY" type="motHeader">
        <div xml:id="i-Pcb1sVmu7LutHdTwhnQsMd" type="motTitle"/>
        <div xml:id="i-NGqdjvuMgta5whCtGNnP7L" type="motSubmissionInfo"/>
      </div>
      <div xml:id="i-GJfrKMkUAURbbUP4gbnq6K" type="motBody">
        <div xml:id="i-F2uCHn7froVGNZ22knd38s">
          <p xml:id="i-3dXPZb2ZaNRJLVmGsXFcVn">
            an
          </p>
          <p xml:id="i-HTrvvJ61XPsvFW5HYRN1rT">
            Nr 8160
          </p>
          <p xml:id="i-MZzxp9Y8NNxBdRf2LDxMMQ">
            Av herr Österdahl m. fl., om åtgärder till skydd för den medeltida
            miljön i Visby.
          </p>
          <p xml:id="i-NtTVXNWrFiVaTJEqmUoBnt">
            (Lika lydande med motion nr 918 i Andra kammaren)
          </p>
          <p xml:id="i-Trdz4n7D3n6TjzDGvtdutY">
            Visby stads egenart och säregna skönhet är resultatet av ett
            samspel mel- lan olika typer av bebyggelse som omfattar många
            sekler: ståtliga medeltida minnesmärken och köpmanshus, korsvirkeshus
            och trähus, det medeltida gatunätet, ringmuren som omsluter den
            gamla stadskärnan liksom det ter- rassformade läget vid havet
            med guldskimrande solnedgångar i väster. Planen för staden inom
            murarna avspeglar stadens tillväxt från den första lilla handelsplatsen
            genom den medeltida storstaden och genom förfallets och ödegårdarnas
            tid till återuppblomstringen under de senaste generatio- nerna.
            Staden präglas i hög grad av 1700-talets smärre hus — utförda
            av gedigna hantverkare — med fönsterluckor och nätta portaler,
            med plank och tegeltäckta murar samt framför allt av de egenartat
            förnäma propor- tionerna mellan fönsterhål och väggyta, mellan
            fönsterhöjd och vägghöjd m.m. Men det är dock inte bara dessa
            markanta inslag som gör sig gällande i gatubilden. Även de enklare
            husen utan särskilt framträdande yttre gör in- tryck av någonting
            som man minns efteråt. Här blandas om vartannat bran- ta tak med
            brutna tak, släta putsytor med panelade väggar, men ändock är
            det något säreget som träder fram. Kanske beror detta på byggnadspraxis,
            i sättet att ansluta tegeltaket till gaveln, i murningsmetoder
            och panelspik- ning. Men givetvis spelar också andra faktorer
            in, såsom luften och ljuset, läget vid det öppna havet, kalkgrunden
            och dess inverkan på färgerna i natu- ren. Alla är väl ense om
            att staden inom murarna är så särpräglad och unik i Sverige och
            i hela Norden att det är ett riksintresse att den kan bevaras
            för framtiden. I dagens rationella värld och med teknikens hastiga
            utveckling passar dock Visby gamla stad mindre väl in. Gatorna
            är byggda för trafikmedel hänförliga till gångna sekel men måste
            ändock sluka en allt tätare ström av bilar av skiftande storlekar.
            De gamla små husen har inte den volym och den höjd mellan golv
            och tak som gällande byggnadsbestämmelser före- skriver. Ombyggnads-
            och restaureringsarbetena blir bl. a. därför avsevärt dy- rare
            än om de gamla husen fick rivas och ge plats för modern bebyggelse.
            Många enskilda fastighetsägare har med stora ekonomiska uppoffringar
            moderniserat sina hus inom deras gamla fasader mot gatan, flera
            har dock just därför av ekonomiska skäl fått lämna dessa till
            mera bärkraftiga ägare.
          </p>
          <pb facs="riksdagen-motions-pdf/data/1969/mot_1969__fk__816/mot_1969__fk__816-002.pdf"/>
          <fw xml:id="i-EXfD5sg8T5SMon71NnESC4">
            6 Motion i Första kammaren, nr 816 år 1969
          </fw>
          <p xml:id="i-U3s5DPctHfATnf58ZQBDpq">
            I dag pågår inom olika kretsar i staden och i många enskildas
            tankar en kamp mellan det ekonomiskt och tekniskt rationella,
            kärleken till den gamla staden och önskan att bevara den till
            kommande generationer. Här kommer de ekonomiska realiteterna att
            med nödtvång göra sig alltmer gällande. Den enskilde medborgaren
            i gemen saknar erforderliga medel att restaurera sitt hus med
            bibehållandet av den gamla stilen. Kommunen är starkt ekonomiskt
            bunden av fastlagda utgifter och har en hög utdebitering trots
            en procentuellt betydande upplåning. Skattekraften är lägre än
            för rikets städer i medeltal. Någon kommunal insats för sanering
            av bebyggelsen med bibehållandet av den gamla stilen i Visby kan
            därför knappast påräknas. För att en sanering av staden skall
            komma till stånd under ekonomiskt godtagbara former fordras därför
            insatser från statens sida. Under senare år har värdefullt ekonomiskt
            stöd erhållits från arbetsmarknadsverkets sida, då underhåll av
            ringmuren och restaurering av kulturhistoriskt värdefulla byggnader
            har utförts i form av beredskapsarbeten. Men även till den en-
            skilda bostadsbebyggelsen, vars enstaka hus inte direkt har kulturhistoriskt
            värde men som har stor betydelse i det mönster som bildar underlaget
            för den medeltida gatubilden, bör det ekonomiska stödet sträcka
            sig. De extra bostadslån som nu kan utgå i vissa fall borde kunna
            utgå till alla hus inom murarna som har betydelse för bibehållandet
            av den gamla gatubilden. Dessa lån borde kunna beviljas av länsbostadsnämnden
            liksom fallet är med andra bostadslån. I den mån kostnaderna stiger
            utöver saluvärdet bör bidrag eller räntefria lån kunna utgå av
            statsmedel. Beredskapsarbetena borde även kun- na utsträckas till
            att omfatta dessa gamla bostadshus. Möjligheterna att med den
            nuvarande byggnadslagstiftningens hjälp åstad- komma en önskvärd
            upprustning av sådana äldre bostadsområden är inte blott teoretiskt
            begränsade utan också praktiskt kringskurna. Detta gäller även
            den komplettering av lagen som går under benämningen »Lex Gamla
            Stan» (i Stockholm). Vår byggnadslagstiftning tar ju i första
            hand sikte på nybebyggelse. Inom många andra länder i Europa finns
            det också städer från gångna sekler med gammal bebyggelse bibehållen.
            Där har man sökt att genom ändringar i byggnadslagstiftningen
            underlätta saneringen av dessa städer. Den mest avancerade lagstiftningen
            torde för närvarande finnas i Frankrike. Men även Tyskland och
            Schweiz har följt liknande linjer. Ge- mensam för dessa är att
            områden inom vilka man vill bevara bebyggelsen förklaras för »skyddade
            områden». I princip innebär detta att de för den normala stadsbebyggelsen
            gällande lagarna och författningarna försätts ur kraft och ersättes
            eller kompletteras med särskilda bestämmelser gällande endast
            för området i fråga. Den franska lagstiftningen är av den 4 augusti
            1962. Den avser »skydd för historiska och estetiskt värdefulla
            områden samt restaurering av byggnader, som är värda att bevaras».
            Lagen har sedan kom- pletterats med en förordning av den 13 juli
            1963. Lagen har kommit till därför att de traditionella rättsreglerna
            och dittills
          </p>
          <pb facs="riksdagen-motions-pdf/data/1969/mot_1969__fk__816/mot_1969__fk__816-003.pdf"/>
          <fw xml:id="i-MxeG5FwnGsr9c4WeEPZ579">
            Motion i Första kammaren, nr 816 år 1969 7
          </fw>
          <p xml:id="i-ScdvjfbAkz5xCuttVb7GsQ">
            tillämpad praxis befunnits vara otillräckliga, eftersom de inskränkte
            sig till enstaka byggnader och byggnadsdelar. Vad man ville ernå
            var en vidgning av ramen för att kunna bevara det enhetliga i
            historiska byggnadsformer, bibehålla strukturen inom en gammal
            stadsdel, samspelet mellan fasader och gavlar och oregelbundenheten
            i gatulinjer o.s.v. Vilka områden som skall skyddas bestämmes
            av regeringen och ett särskilt tillsatt utskott. Även veder- börande
            kommunala myndighets deltagande i besluten erfordras 'som regel.
            För de avgränsade och fastställda skyddsområdena skall en »permanent
            plan för bevarande och restaurering» upprättas. Planen förutsättes
            vara upp- rättad inom två år från beslutet om avsättning av området.
            Denna plan trä- der i stället för bestående stads- eller byggnadsplaner,
            som samtliga upphä- ves. Saneringsplanen föreskriver i alla enskildheter
            hur mark och byggnader skall bevaras och användas i framtiden.
            För planens upprättande utses en särskild -arkitekt. Kostnaderna
            för planen betalas av staten. Finansieringen av en sanering kan
            ske i olika former, såsom a) med bidrag av fastighetsägarna, b)
            genom statliga bidrag, för vilka inte kräves någon återbetalning,
            c) med offentliga krediter, d) med bidrag från resp. kommun. Finansieringen
            under byggnadstiden underlättas genom kreditiv till billig ränta,
            som utlämnas genom den officiella centralbanken för sparbankerna.
            Från officiellt håll framhålles att en ökning i takten av saneringen
            vid sidan av ökad statlig finansiering förutsätter ett större
            deltagande av lokala sammanslutningar och av fastighetsägarna
            själva. I detta hänseende kan pressen och andra massmedia spela
            en stor roll genom att hos allmänheten framkalla ett växande intresse
            för gamla stadsdelar i städer och byar. Det gäller i Frankrike
            att åt eftervärlden bevara de mest påtagliga vittnesbörden om
            den franska kulturens historia och att berika landets tillgångar
            ur turist- synpunkt samt förse invånarna i de gamla stadsdelarna
            med bekväma och moderna bostäder. a Det torde vara lämpligt att
            överväga om inte en liknande lagstiftning av- passad för svenska
            förhållanden borde införas i Sverige och att den i första hand
            kunde tillämpas på Visby inom murarna. Med stöd härav får vi föreslå,
            att riksdagen i skrivelse till Kungl. Maj:t måtte hemställa att
            en utredning eller arbetsgrupp tillsättes för att utarbeta förslag
            till en särskild lag för områden i Visby vars bebyg- gelse bör
            bevaras för framtiden och samtidigt föreslå lös- ningar avsedda
            att ekonomiskt underlätta saneringsarbetet.
          </p>
          <p xml:id="i-KB4Zn1v3bUDQHJA8pwSKa9">
            Stockholm den 28 januari 1969 S.-O. Österdahl (fp) Gudmund Ernulf
            (fp) Ivan Svanström (cp) Eskil Tistad (fp) Helge Berglund (s)
          </p>
        </div>
      </div>
    </body>
  </text>
</TEI>
