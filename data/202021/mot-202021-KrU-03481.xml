<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-03481">
  <teiHeader>
    <fileDesc>
      <titleStmt>
        <title>Slopat skattefinansierat stöd till och utökad granskning av trossamfund</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3481 av Markus Wiechel m.fl. (SD)</title>
          <idno type="rdwebb">H8023481</idno>
          <rs type="number">3481</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H8023481/text</ref>
          <ref type="dokument_url_html">http://data.riksdagen.se/dokument/H8023481</ref>
          <ref type="dokumentstatus_url_xml">http://data.riksdagen.se/dokumentstatus/H8023481</ref>
          <ref type="docx">http://data.riksdagen.se/fil/05726B78-B7C0-40A9-8EFC-974998039138</ref>
          <ref type="pdf">http://data.riksdagen.se/fil/E8426AC7-00E7-44BE-9D3F-FE5D7397FAB7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TcpRMvA7NUH7VxZ1m46K1W</idno>
            <name>Mikael Strandman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7tPJbuHMLF4QqwoUVgVP3P" type="signed"/>
        <correspContext corresp="i-7tPJbuHMLF4QqwoUVgVP3P">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-TcpRMvA7NUH7VxZ1m46K1W"/>
          <note type="signatory" corresp="i-DyRx69amzrrY88Jd1Ln7EC"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction xml:id="i-DfmgmhL3hVtJWQhV5nYcRz" type="submitted">
          <date when="2020-10-06"/>
          <time when="15:18:04"/>
        </correspAction>
        <correspAction xml:id="i-Hw3WQbFt6jTJjMeqFtpea" type="reviewed">
          <date when="2020-10-06"/>
          <time when="19:38:15"/>
        </correspAction>
        <correspAction xml:id="i-NTZhDg3c9igydmdg6iorKH" type="referred">
          <date when="2020-10-14"/>
        </correspAction>
        <correspAction xml:id="i-4NWwbN95999gcn8PaTW5Ka" type="assigned">
          <date when="2021-10-19"/>
          <time when="16:32:51"/>
        </correspAction>
        <correspContext corresp="i-4NWwbN95999gcn8PaTW5Ka">
          <ref type="assignedTo">Kulturutskottet</ref>
        </correspContext>
        <correspAction xml:id="i-DTzXL95WWsFwUKSYkoXRna" type="behandlas_i"/>
        <correspContext corresp="i-DTzXL95WWsFwUKSYkoXRna">
          <ref type="uppgift">2020/21:KrU5</ref>
          <ref type="ref_dok_id">H801KrU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU5</ref>
          <ref type="ref_dok_titel">Det civila samhället, inklusive trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XopyqR1QeT5V5YmTjYrEH1" type="motHeader">
        <div xml:id="i-YKvPKG6EdZXTWYkADEejyR" type="motTitle">
          Motion till riksdagen 2020/21:3481 av Markus Wiechel m.fl. (SD)
          Slopat skattefinansierat stöd till och utökad granskning av trossamfund
        </div>
      </div>
      <div xml:id="i-VUBHTsyrfdNyaboDxqH4pe" type="motBody">
        <div xml:id="i-APG6Ne7xHhy8oc6iGz6b37" type="motProposal" subtype="förslag">
          <head xml:id="i-MNcRGJ7jeobV8aMY1eQRcj">
            Förslag till riksdagsbeslut
          </head>
          <list xml:id="i-2Mko5FL9JUNzTJmokxCAJZ" style="ol">
            <item xml:id="i-BqfzKFHVwTH9KWgW31CnDg">
              Riksdagen ställer sig bakom det som anförs i motionen om att
              slopa skattefinansierade statliga bidrag till trossamfund som
              inte är kopplade till att bevara kulturarvet och tillkännager
              detta för regeringen.
            </item>
            <item xml:id="i-LJkR2eGTrmWReGGUAdeBBa">
              Riksdagen ställer sig bakom det som anförs i motionen om att
              särskilt granska stöd som går till trossamfund med en internationell
              koppling och tillkännager detta för regeringen.
            </item>
            <item xml:id="i-LUcQDmfu8Utyiu9tDkyZuH">
              Riksdagen ställer sig bakom det som anförs i motionen om att
              lägga ned Nämnden för statligt stöd till trossamfund då tro är
              en privat angelägenhet samt tillkännager detta för regeringen.
            </item>
            <item xml:id="i-3XexUB8eqQFHAmUEc48CdT">
              Riksdagen ställer sig bakom det som anförs i motionen om ett
              statligt utredningsstöd inför utbetalningar av skattemedel till
              civilsamhället och tillkännager detta för regeringen.
            </item>
          </list>
        </div>
        <div xml:id="i-CJ9FADksEszcuNPogjHBoo" type="motContent">
          <head xml:id="i-S1yzukNLPXWAjrH1D3ccS1" type="h1">
            Slopat stöd till trossamfund och granskning av trossamfund med
            internationell koppling
          </head>
          <p xml:id="i-8vYB9iUnb4jUDSBbZyY1sy">
            Mellan 1536 och år 2000 var Svenska kyrkan statskyrka i Sverige,
            och trots att Svenska kyrkan sedan den första januari år 2000
            blev helt fristående är det fortfarande Sveriges största trossamfund.
          </p>
          <p xml:id="i-4aPskJQWHbe2gYEya8vZf8">
            Med undantag för viss lagstiftning som finns kvar sedan förr
            är kyrkans organisation i huvudsak reglerad genom kyrkoordningen.
            Svenska kyrkan har en historisk särställ­ning i Sverige där samfundet
            länge har påverkat vårt lands utveckling, men tiden då människor
            inte själva fick välja sin religiösa riktning är lyckligtvis sedan
            länge förbi.
          </p>
          <p xml:id="i-Gf4DprQC59ESFsLEABGw9c">
            Vad som har kommit att prägla vårt samhälle är en sekularisering,
            som möjliggjort ökad kunskap och ökad tolerans. Detta ska vi vara
            stolta över. Idag ser de flesta religi­onen som en privat angelägenhet,
            snarare än en påtvingad plikt. Friheten att tro på vad man vill,
            men även att slippa tro, ses som en självklarhet i vårt sekulära
            land. Att tron är individuell utmärker Sverige i många avseenden,
            vilket vi bör värna. Personlig tro ska inte påverka andra människor,
            varför det idag finns ett flertal brister då våra gemensam­ma
            tillgångar i många fall går till trossamfund som vi överhuvudtaget
            inte vill vara för­knippade med eller som inte på något sätt ger
            oss något tillbaka.
          </p>
          <p xml:id="i-W9XhyT5czhoctDmEEDo7wj">
            Svenska kyrkan kan idag framstå som mycket harmlös efter de reformer
            som genom­förts under åren, men det finns tydliga exempel på trossamfund
            som är direkt skadliga såväl för våra egna medborgare som för
            andra länders medborgare. Det kanske mest extrema fallet är föreningen
            Sveriges Förenade Muslimer (SFM), som åtskilliga gånger har fått
            enorma bidrag från våra gemensamma tillgångar (trots uppenbara
            tveksamheter kring synen på demokrati).
          </p>
          <p xml:id="i-87ozVkRonYmHRDFXUZFf66">
            SFM bildades av spillrorna från den numer nedlagda föreningen
            Troende Unga Framtida Förebilder (TUFF), som kopplades till samröre
            med extremister. På senare tid har vi likaså fått se hur efterträdaren
            SFM också bjudit in radikala föreläsare. Vi har även fått tydliga
            exempel som tyder på att föreningen ingår i den miljö som kan
            klassas som den mest hårdföra formen av islamism – salafismen
            och wahabismen, som bland annat är Islamiska statens, al-Qaidas
            och Saudiarabiens inriktning inom islam. Flertalet jihadister
            kan på olika sätt kopplas till denna förening, och en av deras
            tidigare högt uppskattade föreläsare har själv anslutit sig till
            IS för att till sist bli en mycket viktig del av terrororganisationens
            maskineri i Mellanöstern. Att föreningen till stor del kan rekrytera
            blivande extremister samt sprida rörelsens intoleranta budskap
            tack vare våra gemensamma tillgångar är med andra ord en skam
            och fullständigt oacceptabelt.
          </p>
          <p xml:id="i-5QX4nEgAbWm1BVgJbvfsQv">
            Bland kristna samfund har pengar likaså betalats ut till exempelvis
            den eritreanska ortodoxa kyrkan som av många pekats ut som väldigt
            trogen den eritreanska regimen. Med integration för eritreaner
            som skäl har den eritreanska ortodoxa Tewahdokyrkan i Sverige
            fått 300 000 kronor i statsbidrag, vilket regimkritiska eritreaner
            menar går direkt till att rekrytera lojala anhängare till den
            hårdföra, totalitära regimen samt till att bedriva spionage mot
            eritreaner. Flera företrädare för kyrkan har dessutom helt öppet
            visat sitt stöd till regimen. I en nederländsk rapport framgår
            det tydligt hur eritreanska trossamfund i landet styrs av regimen,
            vilket inte lär vara annorlunda i andra länder. Det finns således
            flera skäl till att regeringen bör se över det stöd som betalats
            ut till sam­fund med en internationell koppling.
          </p>
          <p xml:id="i-QaUcbAxn4TXHo5zEWCUrDW">
            Sverige har idag ett stort antal trossamfund med olika riktningar
            som i många fall står mycket långt ifrån varandra. Även ett stöd
            till de mest harmlösa församlingarna är ett stöd till något som
            inte kommer samtliga skattebetalare till del. Då religion är en
            privat angelägenhet ska det också finansieras privat, vilket bör
            gälla samtliga trossam­fund i Sverige, oavsett riktning. Av den
            anledningen bör riksdagen uppmana regeringen att slopa samtliga
            kommunala och statligt skattefinansierade utbetalningar till religiösa
            trossamfund i de fall stödet inte strikt är ämnat att bevara vårt
            kulturarv i form av exem­pelvis gamla byggnader eller antikviteter.
          </p>
          <head xml:id="i-D9XnyY7uRQSNKUQ1h2BRCo" type="h1">
            Nämnden för statligt stöd till trossamfund
          </head>
          <p xml:id="i-6n1m3EQdwSjG1yW8Aj14bY">
            Utbetalningar av skattefinansierade stöd till trossamfund sker
            delvis genom Nämnden för statligt stöd till trossamfund (SST).
            Under 2016 fördelades nästan 92 miljoner kronor genom denna myndighet
            till olika samfund, och då är Sveriges enskilt största samfund,
            Svenska kyrkan, inte en av mottagarna som följd av att ansvaret
            inte ligger hos SST.
          </p>
          <p xml:id="i-9ZwYH2NeiJyx3dtABpjdsF">
            Myndighetens centrala uppgift är att hantera statens bidrag till
            de trossamfund som är statsbidragsberättigade, men de hanterar
            även andra angelägenheter. Att det finns ett organ som för samman
            olika religiösa samfund kan i flera avseenden vara bra, men att
            staten har en egen myndighet som reglerar detta är direkt olämpligt.
            Då detta inte bör hanteras av staten bör också initiativet till
            att driva liknande arbete bedrivas genom privata initiativ, kanske
            från trossamfunden själva. Med anledning av att privata ange­lägenheter
            ska finansieras privat är det också rimligt att denna myndighet
            läggs ned. Riksdagen bör därför uppmana regeringen att lägga ned
            SST och hänvisa befintlig verk­samhet som bedrivs till att hanteras
            av privata initiativtagare.
          </p>
          <head xml:id="i-GzMkRgzbtfyFntByj1EWN4" type="h1">
            Statligt utredningsstöd inför utbetalningar av skattemedel
          </head>
          <p xml:id="i-AqE3MGNGoyDTAwnGW7Z7sB">
            Skattebetalarnas förening har som följd av delar av allmänhetens
            misstro mot hur vissa skattemedel används valt att anställa vad
            de kallar för en slöseriombudsman med syftet att granska och kartlägga
            slöseri av skattemedel i vårt samhälle. Slöseriombudsmannen har
            som följd av detta bidragit till att lyfta upp exempel på hur
            skattemedel använts på ett sätt som förvånar flertalet skattebetalare.
            Detta har medfört att beslutsfattare fått ännu en välbehövd blåslampa
            för att säkerställa att våra gemensamma tillgångar går till vad
            det är tänkt.
          </p>
          <p xml:id="i-UY9aHDgkenpFkrAUa9BApn">
            Det har vidare, genom diverse granskningar, som främst letts
            av ideella krafter i samhället, visat sig att skattemedel gått
            till delar av civilsamhället som inte lever upp till de krav som
            finns för att utbetalningarna överhuvudtaget ska beviljas. Exempelvis
            har den förhållandevis nybildade stiftelsen Doku och personer
            bakom denna stiftelse på ett föredömligt sätt granskat radikal
            islamism, vars verksamhet till stor del finansieras genom offentliga
            medel.
          </p>
          <p xml:id="i-AdQeK2EeNnkAPkdwa96j5V">
            Myndigheten för ungdoms- och civilsamhällesfrågor (MUCF), eller
            vad som tidi­gare kallats för Ungdomsstyrelsen, har till exempel
            fått regeringens uppdrag att stödja ungdomspolitiska mål och verka
            för demokrati, integration och ett starkt civilsamhälle genom
            utbetalningar av miljontals kronor. Den Göteborgsbaserade skribenten
            Sofie Löwenmark har granskat bland annat MUCF:s bidragsutbetalningar
            och funnit att flera av organisationerna som får stöd står för
            värden som i många fall går i motsatt riktning än de som ska främjas
            enligt myndighetens grundläggande uppdrag och är direkt kontra­produktiva
            ändamålet av medlen. Som exempel kan föreningen Sveriges Förenade
            Muslimer nämnas, som återkommande bjudit in föreläsare som propagerar
            för en mycket radikal form av islamism, kvinnors underordning
            i samhället och homofobi som närmast är att betrakta som hatpropaganda.
            Löwenmark och andra har även granskat andra bidragstagare varför
            inte minst personer som själva lidit som följd av vissa organisationers
            verksamhet, också har blivit upprörda.
          </p>
          <p xml:id="i-DdMCZvWVAHvER2Qo3DoBaD">
            Exemplen på direkt kontraproduktiva utbetalningar är som bekant
            många och det saknas uppenbarligen tillräckliga granskningsorgan
            i samhället för att säkerställa att bidrag går till ändamål som
            är i enlighet med utbetalarnas riktlinjer. Regeringen bör därför
            tillsätta en ny granskningsgrupp som efter begäran kan användas
            av olika organ (så som myndigheter, stiftelser, kommuner eller
            landsting) i syfte att bistå i utredningen inför utbetalningar
            av skattemedel till civilsamhället för att säkerställa att skattestödet
            används ändamålsenligt.
          </p>
        </div>
        <div xml:id="i-3tzqtUnhH85yhHqvTaL7XY" type="signatureBlock">
          <list xml:id="i-UQ2raqj1BC8HLWRaAVPQti">
            <item xml:id="i-JvuWsfZhTdCCFBsNNDZD5A" type="signature">
              Markus Wiechel (SD)
            </item>
            <item xml:id="i-94ni2hry2dqGq5NVCa3bF" type="signature">
              Lars Andersson (SD)
            </item>
            <item xml:id="i-6apznNMTyGQShUfJGKJVgB" type="signature">
              Mikael Strandman (SD)
            </item>
            <item xml:id="i-PtjPMyzQSzA3xnfxRUxtpU" type="signature">
              Bo Broman (SD)
            </item>
            <item xml:id="i-KeJvjgsaYG9DcxGajxSTB1" type="signature">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
