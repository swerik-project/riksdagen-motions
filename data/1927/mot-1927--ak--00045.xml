<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__ak__45/mot_1927__ak__45-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 45. 9
          </p>
          <p>
            Nr 45.
          </p>
          <p>
            Av herr Lovén, angående snabbare och effektivare skatteindriv-
          </p>
          <p>
            ning gentemot i arbete anställda utlänningar.
          </p>
          <p>
            Alltsomoftast har i pressen och även annorstädes påtalats den
            alltför stora gästfrihet, som ur skattesynpunkt visas utlänningar,
            vilka uppehålla sig här i landet och här hava sin inkomst. Jag
            avser då närmast utländska arbetare, som tagit anställning hos
            arbetsgivare härstädes, och tager begreppet arbetare i så vidsträckt
            bemärkelse att dit hänföras löntagare överhuvudtaget. Dessa arbetare
            bliva visserligen i likhet med våra egna taxerade och påförda
            skat- ter i vederbörlig ordning, men dessa skatter erläggas nästan
            aldrig av de skattskyldiga, ty dessa lämna ofta landet så snart
            utskylderna skola in- drivas. Denna erfarenhet hava de skatteindrivningsmyndigheter,
            jag vidtalat i saken, gjort, och såväl dessa myndigheter som vederbörande
            arbetsgivare hava framhållit, att de utländska arbetarna, som
            i allmänhet hava mycket god kännedom om de svenska beskattningsförhållandena,
            pläga stanna kvar i sin arbetsanställning i två kalenderår, eller
            med andra ord just den tid, under vilken skatteindrivning uteblir.
            Sedan lämna de landet med påföljd att först deras kronoutskylder
            och därefter kommunalutskylderna avskrivas. För två års inkomst
            utnjuta utländska arbetare under sådana förhållanden i realiteten
            skattefrihet. Att detta är möjligt med gällande lagstiftning på
            området, kan lätt påvisas med följande exempel: En utländsk arbetare,
            som börjar sin anställning här i landet den 1 jan. 1927, blir
            taxerad för sin inkomst under sagda år vid 1928 års taxering.
            Den första skatt, som med denna taxering som grund påföres denne
            utländske arbetare, uppbäres i slutet av år 1928, men uteblir
            måhända, varefter den uppföres å restlängd, som av vederbö- rande
            uppbördsman lämnas till indrivning i januari månad 1929, vid vilken
            tidpunkt denne arbetare kanske lämnar landet för att slippa undan
            skatten. Med lika dåligt resultat taxeras samme utländske arbetare,
            som nu vistas å utrikes ort, för 1928 års inkomst. Det är dessutom
            ej uteslutet att just samme utländske arbetare om någon tid kan
            under annat namn inkomma i landet och ännu en gång förfara på
            samma sätt. Av det anförda exemplet torde med all tydlighet framgå
            att brister vidlåda vår skattelagstiftning i vad den avser indrivning
            av skatter hos här i landet bosatta, verksamma, utländska arbetare,
            samt att det är av behovet påkallat att dessa missförhållanden
            avhjälpas. Det kan nämligen ej uppfattas annat än som en stor
            orättvisa, att skatterna uttagas intill sista öret av våra egna
            arbetare, under det att. hit införskaffad, ofta på grund av specialutbildning
          </p>
          <pb facs="riksdagen-motions-pdf/data/1927/mot_1927__ak__45/mot_1927__ak__45-002.pdf"/>
          <p>
            10 Motioner i Andra kammaren, Nr 45.
          </p>
          <p>
            väl avlönad, utländsk arbetskraft går skattefri. Det är även
            stora skatte- belopp, som stat och kommun på detta sätt gå miste
            om. Gällande lagstiftning angående indrivning av bevillningsavgifter
            från här i landet vistande utländska handelsresande och artister,
            i vilken lagstiftning föreskrives avgifternas förskotterande eller
            också säkerhet för desamma, sy- nes giva anvisning på en utväg
            till lösning av denna fråga. Mera praktiskt är måhända det sätt
            som tillämpas i Tyskland. Där få nämligen utländska arbetare vid
            varje avlöningstillfälle avstå vissa procent av sin lön till gäl-
            dande av skatter. En blivande utredning får emellertid visa vilken
            väg som är lämpligast att beträda vid frågans lösning.
          </p>
          <p>
            På grund av det anförda får jag härmed hemställa,
          </p>
          <p>
            att riksdagen ville i skrivelse till Kungl. Maj:t hemställa,
            att Kungl. Maj:t ville utreda och till riksdagen snarast in- komma
            med förslag till lagbestämmelser, åsyftande snabbare och effektivare
            skatteindrivning gentemot utlänningar, som här i landet tagit
            arbetsanställning.
          </p>
          <p>
            Stockholm den 18 januari 1927. Carl Lovén.
          </p>
          <p>
            TENTRALTRYCKERIET, STUCKHOULM 1U27
          </p>
        </div>
      </div>
    </body>
  </text>
</TEI>
