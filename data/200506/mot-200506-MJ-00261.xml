<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_261/mot_200506_MJ_261-0001.pdf"/>
      <div type="motHeader" xml:id="i-QDvaHX7thiJGTEbkeVK978">
        <div type="motTitle" xml:id="i-VqtWeyXadAz3nFZwbVHgCc"/>
        <div type="motSubmissionInfo" xml:id="i-ArtSr4ZUBeeKqAXEAE4zGX"/>
      </div>
      <div type="motBody" xml:id="i-X5MZ3dy2oCj8WdfQfWpszf">
        <div xml:id="i-Rrzh4FkYhNKbN75JbuCQ49">
          <p xml:id="i-YRdHSw8uJyz2NgEpnF6fPZ">
            2005/06 mnr: MJ261 pnr: fp330
          </p>
          <p xml:id="i-7BjRBmkRXYjm5zK8pyGRH9">
            Motion till riksdagen 2005/06:MJ261
          </p>
          <p xml:id="i-GGuLYVQ4arrkUgSbL4tMfu">
            av Karin Granbom (fp)
          </p>
          <p xml:id="i-CgTibC16yZ1yZ9CqRw2dHS">
            Förvaring och import av ormar och giftiga djur
          </p>
          <p xml:id="i-5LuQz3PSNGBwxx4EMwJwfV">
            Förslag till riksdagsbeslut
          </p>
          <p xml:id="i-ETEeMprhp7HbPRtQ7N89z9">
            1. Riksdagen tillkännager för regeringen som sin mening vad som
            i motionen anförs om behovet av att skapa nationella regler gällande
            hållande av ormar och giftiga djur. 2. Riksdagen tillkännager
            för regeringen som sin mening vad som i motionen anförs om behovet
            av att skärpa regler för import av ormar och giftiga djur. 3.
            Riksdagen tillkännager för regeringen som sin mening vad som i
            motionen anförs om behovet av en nationell lista över synnerligen
            giftiga och farliga djur och därmed förbjuda att de handhas av
            privatpersoner och hålls som husdjur.
          </p>
          <p xml:id="i-3GXHpFLLDsJCLBRSNeaYaa">
            Gemensamma regler för tillståndsgivning och hållande av orm och
            andra giftiga djur
          </p>
          <p xml:id="i-5sPrKN6tF7WuvJRBthYMDJ">
            Den som önskar ha en orm som husdjur söker i dag tillstånd från
            kommunen eller från sin hyresvärd för att få ha dessa djur. Olika
            regler gäller beroende på var man bor. I vissa kommuner finns
            omfattande regleringar och krav. Detta för att förhindra olycksfall,
            men också utav hänsyn till den oro och rädsla som många människor
            känner för denna typ av djur. I andra kommuner finns det inga
            regleringar alls. Giftiga djur kan således vara tillåtna i såväl
            flerfamiljshus som egna hus. Den enda reglering som finns är om
            fastighetsägaren skrivit in detta i hyreskontraktet. Denna ordning
            är otillfredsställande. Reglerna för tillstånd och former för
            att hålla ormar och andra giftiga djur bör göras lika över hela
            landet. Oavsett var man bor bör man vara tvungen att söka tillstånd
            och uppnå uppställda kriterier för säker förvaring.
          </p>
          <pb facs="riksdagen-motions-pdf/data/200506/mot_200506_MJ_261/mot_200506_MJ_261-0002.pdf"/>
          <p xml:id="i-KZzETqactTjsouCaiSQBZX">
            2005/06:MJ261
          </p>
          <p xml:id="i-RQgPNHhTB1sCjViSeyZjGX">
            Import
          </p>
          <p xml:id="i-CSjScvmZTWZGjH79YToKS3">
            När det gäller import kan vem som helst i dag ta in tre reptiler
            från annat land utan att begära tillstånd. Detta oavsett om djuret
            är giftigt eller ej. Den som önskar importera fler än tre reptiler
            samtidigt ansöker om att bli reptilimportör hos Jordbruksverket.
            Detta tillstånd kostar 500 kr och gäller i ett år. Under denna
            tid kan personen ta in obegränsat antal djur. För att få tillståndet
            ställs inga krav på att djuren ska vara ofarliga, inte heller
            att de kommer att förvaras i en kommun där det är lagligt eller
            att förhållandena kommer att vara säkra. Tullens uppgift är enbart
            att kontrollera att de djur som införs är av den art som tillståndet
            anger och att djuret inte är utrotningshotat. För att få kontroll
            över vilka giftiga djur som finns i landet bör importregler om
            orm och andra giftiga djur skärpas.
          </p>
          <p xml:id="i-VS5AUvaivT1go5AfMpKmw1">
            Förbjud privatpersoner att handha synnerligen giftiga djur
          </p>
          <p xml:id="i-BZ5jVF7KJCaWoaSaZstgx5">
            Vissa giftormar är svåra att hantera och har synnerligen verksamt
            gift. Detta gör dem olämpliga som husdjur. Vissa ormar är så farliga
            och olämpliga att handhas av privatpersoner att dessa bör förbjudas
            helt. En nationell lista över förbjudna husdjur bör upprättas.
            Exempel på ormar som bör upptas på denna lista är kobror, mambor
            och vissa skallerormar. Det ska alltså inte, såsom fallet i vissa
            kommuner är i dag, vara tillräckligt att dessa hålls i fastighet
            som inte innehåller bostäder. För djur som inte är uppförda på
            ovanstående lista bör tillstånd för förvaring av ormar och giftiga
            djur i flerfamiljshus generellt vara restriktiv.
          </p>
          <p xml:id="i-34wVsQagpsYBpHV3guf2NL">
            Stockholm den 28 september 2005 Karin Granbom (fp)
          </p>
        </div>
      </div>
    </body>
  </text>
</TEI>
