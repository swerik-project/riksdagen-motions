<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__fk__77/mot_1951__fk__77-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 77. 11
          </p>
          <p>
            Nr 77.
          </p>
          <p>
            Av herr Göransson m. fl., om anslag till gäldande av den svenska
            årsavgiften till Kyrkornas världsråd.
          </p>
          <p>
            I augusti 1948 bildades vid en konferens i Amsterdam mellan officiella
            de- legater för 147 evangeliska och grekisk-ortodoxa kyrkosamfund
            i 44 olika länder ett kyrkornas världsråd. Därmed erhöll den samverkan
            mellan icke- romersk-katolska kyrkosamfund, vilken tillkommit
            och utvecklats icke minst genom aktiv medverkan från svensk sida,
            fast form. Förslaget om ett dylikt råd framfördes första gången
            1919 av dåvarande ärkebiskopen Nathan Söderblom, som även var
            initiativtagare till den första världskyrko- konferensen i nyare
            tid, det ekumeniska mötet i Stockholm 1925. Till Kyrkornas världsråd
            äro nu anslutna alla mera betydande evange- liska kyrkosamfund
            samt det grekisk-ortodoxa patriarkatet i Konstantino- pel och
            den ortodoxa kyrkan i Grekland, ävensom vissa andra österländska
            kyrkor. Av svenska kyrkosamfund äro den svenska kyrkan och Svenska
            missionsförbundet direkt anslutna till världsrådet, medan Metodistkyrkan
            i Sverige är indirekt ansluten genom den internationella Metodist-Episko-
            palkyrkan. Världsrådet besitter ingen myndighet över medlemskyrkorna
            och in- kräktar icke på dessas självbestämmanderätt. Det är ett
            samarbetsorgan mellan de anslutna kyrkorna, ehuru det rent religiöst,
            såsom uttryck för den kristna gemenskapen mellan samfunden, syftar
            djupare än till en blott organisatorisk eller teknisk samverkan.
            Världsrådets högsta myndighet är generalförsamlingen, som skall
            sam- manträda vart femte år. I den konstituerande generalförsamlingen
            1948 företräddes den svenska kyrkan av åtta ordinarie representanter,
            därav fem biskopar eller präster och tre lekmän samt sju suppleanter,
            därav fyra biskopar eller präster och tre lekmän; Svenska missionsförbundet
            representerades av en ordinarie delegat och en suppleant. Rådets
            central- kommitté, vilken sammanträder varje år och ledes av biskopen
            av Chiches- ter, innesluter ej mindre än tre svenskar. Kyrkornas
            världsråd arbetar dels genom det till Geneve förlagda general-
            sekretariatet, dels genom ett antal avdelningar och kommissioner.
            En kom- mission, som ledes av den svenska kyrkans ärkebiskop,
            sysselsätter sig med de olikheter på trosåskådningens och kyrkoförfattningens
            områden som skilja kyrkorna åt. Världsrådets studieavdelning,
            vars verkställande kraft är en svensk, söker klarlägga de uppgifter
            som det moderna arbets-
          </p>
          <pb facs="riksdagen-motions-pdf/data/1951/mot_1951__fk__77/mot_1951__fk__77-002.pdf"/>
          <p>
            12 Motioner i Första kammaren, nr 77.
          </p>
          <p>
            livet och nutida sociala förhållanden ställa kyrkorna inför;
            denna avdel- ning har fått bidraga till att väcka och stärka kyrkosamfundens
            sociala ansvarskänsla. Genom sin hjälpavdelning har världsrådet
            sedan krigsslutet förmedlat en mycket omfattande hjälp åt de nödlidande
            på kontinenten, främst från Förenta staterna men även från ett
            flertal andra länder, där- ibland Sverige, och utför alltjämt
            ett betydelsefullt arbete till hjälp åt flyktingar. Bland världsrådets
            övriga arbetsformer må nämnas det interna- tionella ekumeniska
            institutet vid Genåve med dess omfattande kursverk- samhet, världsrådets
            avdelning för samverkan mellan de kristna ungdoms- rörelserna
            samt en kommission, som utreder kvinnans ställning och upp- gifter
            i kyrkan. Världsrådet utger varje vecka ett informationsblad,
            och dess organ är kvartalsskriften The Ecumenical Review. Kyrkornas
            världsråds verksamhet finansieras genom årliga medlems- avgifter
            från de anslutna kyrkorna. Utgifterna beräknas enligt budgeten
            för år 1951 uppgå till 365 000 dollars. Detta belopp skall täckas
            dels genom bidrag från en Rockefeller Fund med 50 000 dollars,
            dels genom avgifter från medlemskyrkor i Förenta staterna med
            240 000 dollars och dels genom avgifter från övriga medlemskyrkor
            med 75 000 dollars. Sveriges andel, som för år 1949 var 5 000
            dollars och för år 1950 6 250 dollars, har för år 1951 fixerats
            till 7 000 dollars eller däremot svarande belopp i annan valuta.
            Avgiftens höjning hör samman med en strävan hos världsrådet att
            uppnå en jämnare proportion mellan Förenta staternas och andra
            länders avgifter. Det nu för Sverige fastställda beloppet har
            förklarats vara det normala. Erläggandet av Sveriges årsavgift
            till Kyrkornas världsråd har hittills åvilat Svenska ekumeniska
            nämnden, vars främsta inkomstkälla är den rikskollekt som nämnden
            åtnjuter. Avgiften för år 1949, 18 000 kr., kunde helt erläggas.
            Av avgiften för år 1950, vilken uppgick till 32 375 kr., har endast
            22 500 kr. kunnat inbetalas. Då rikskollekten till Svenska ekume-
            niska nämnden numera uppgår till omkring 50 000 kr., skulle mer
            än 70 ?/o av densamma tagas i anspråk för Sveriges bidrag till
            Kyrkornas världs- råd, om det fastställda avgiftsbeloppet, 36
            260 kr., skulle inlevereras. En- dast knappt 14 000 kr. skulle
            återstå för nämndens egen verksamhet. Där- för får det betraktas
            som uteslutet, att nämnden vidare skall kunna helt uppfylla Sveriges
            förpliktelser mot världsrådet. Den del av nämndens riks- kollekt,
            som nu överstiger den avgift som inbetalas till Kyrkornas världs-
            råd, användes till resebidrag åt deltagare i utländska konferenser,
            kurser och sammanträden, till tidskriften Kristen gemenskap, till
            Svenska eku- meniska föreningen för anordnande av kurser och konferenser
            inom lan- det, till det nordiska ekumeniska institutet i Sigtuna.
            Samtliga dessa verk- samhetsgrenars arbete måste nu starkt inskränkas
            av brist på medel. Där- för är det av största betydelse för nämndens
            och med den samverkande
          </p>
          <pb facs="riksdagen-motions-pdf/data/1951/mot_1951__fk__77/mot_1951__fk__77-003.pdf"/>
          <p>
            Motioner i Första kammaren, nr 77. 13
          </p>
          <p>
            institutioners arbete, att rikskollekten oavkortad får användas
            för detta arbete, för vilket den ursprungligen beviljades. Härtill
            kommer att det starkt kan ifrågasättas, om kollektmedel böra användas
            för erläggande av en dylik årsavgift. Det naturliga är, att denna
            avgift beviljas av riksdagen. I detta sammanhang må erinras om
            att medel för den svenska kyrkans representation vid Kyrkornas
            världsråds generalförsamling i Amsterdam 1948 — 8 000 kr. — ställdes
            till förfogande av Kungl. Maj:t, liksom även bidrag till täckande
            av kostnaderna för svensk representation vid samman- träde i Toronto
            sommaren 1950 med Kyrkornas världsråds centralkommitté. I Danmark
            och Norge utgå årsavgifterna till Kyrkornas världsråd nu- mera
            av statsmedel. Danmarks årsavgift beviljades av den danska riksda-
            gen första gången för budgetåret 1950/51 och är uppförd på förslaget
            till statsbudget för budgetåret 1951/52. Norges årskontingent
            till Kyrkornas världsråd beviljas årligen av Stortinget. Med stöd
            av vad sålunda anförts få vi hemställa, att riksdagen måtte anvisa
            ett belopp av 36 260 kronor till gäldande av den svenska andelen
            av årsavgiften för år 1951 till Kyrkornas världsråd.
          </p>
          <p>
            Stockholm den 19 januari 1951.
          </p>
          <p>
            Hardy Göransson. Axel Mannerskantz. E. A. Lindblom. Bertil Mogård.
            R. Lundqvist. Bernhard Näsgård. C. P. V. Gränebo. Johan Sunne.
            Georg Andrén.
          </p>
          <p>
            H. Sten. Gunnar Lodenius. Fritiof Domö.
          </p>
        </div>
      </div>
    </body>
  </text>
</TEI>
