<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00321">
  <teiHeader>
    <fileDesc>
      <titleStmt>
        <title>Differentierade arbetsgivaravgifter kan utveckla Norrlands inland</title>
        <author corresp="i-KtELEJ9HytY7HFgQExEzLq">av Sven Bergström m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Differentierade arbetsgivaravgifter kan utveckla Norrlands inland</title>
          <idno type="rdwebb">GV02Sf321</idno>
          <rs type="number">Sf321</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf321/text</ref>
          <ref type="dokument_url_html">http://data.riksdagen.se/dokument/GV02Sf321</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf321</ref>
          <ref type="doc">http://data.riksdagen.se/fil/F2521D7D-CCCA-4D6F-AC27-02276CF4AC28</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-KktUCXax2JFL3tqFqQN9oq</idno>
            <name>Birgitta Sellén</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XXHxxQRuSjGXVxaVhcXaFk</idno>
            <name>Åke Sandström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FFnvvbj3MefWasEFe2C2jQ</idno>
            <name>Stefan Tornberg</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6rNDExp8GG4PYGhcjStQ2T" type="signed"/>
        <correspContext corresp="i-6rNDExp8GG4PYGhcjStQ2T">
          <note type="signatory" corresp="i-KtELEJ9HytY7HFgQExEzLq"/>
          <note type="signatory" corresp="i-KktUCXax2JFL3tqFqQN9oq"/>
          <note type="signatory" corresp="i-Vo3YjbvPDcwbepLXUMMiDZ"/>
          <note type="signatory" corresp="i-XXHxxQRuSjGXVxaVhcXaFk"/>
          <note type="signatory" corresp="i-FFnvvbj3MefWasEFe2C2jQ"/>
        </correspContext>
        <correspAction xml:id="i-EFH3yvu4zNdwxPrsRyVRqm" type="referral">
          <date when="2007-10-16"/>
        </correspAction>
        <correspAction xml:id="i-33XLuQGRedAtcQrP5AY9HZ" type="dismissal">
          <date when="2007-10-16"/>
        </correspAction>
        <correspAction xml:id="i-27CdAxLfUCP4qy8ivYRsuv" type="numbering">
          <date when="2007-10-09"/>
        </correspAction>
        <correspAction xml:id="i-XJHfbx5emdgRW2ZHokKaGG" type="submission">
          <date when="2007-10-05"/>
        </correspAction>
        <correspAction xml:id="i-2EkfjExP5jWne56oD8H9XP" type="transfer">
          <date when="2007-10-04"/>
        </correspAction>
        <correspAction xml:id="i-CsaFRu8ngVuLW7yhYreA2D" type="assigned"/>
        <correspContext corresp="i-CsaFRu8ngVuLW7yhYreA2D">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-6fqouPLbseeEMvvFv8fjyX">
            Förslag till riksdagsbeslut
          </head>
          <p xml:id="i-LzxHcT8m6Air5G2QvjRqmb">
            Riksdagen tillkännager för regeringen som sin mening vad som
            anförs i motionen om differentierade arbetsgivaravgifter i Norrlands
            inland.
          </p>
        </div>
        <div type="motContent">
          <head xml:id="i-Mom3qJ5rAqMWGrxP32piQQ" type="h1">
            Motivering
          </head>
          <p xml:id="i-Usdgrj31LXnKGsXJ7qns1U">
            Många inlandskommuner i Norrland liksom i Dalarna, Värmland och
            i Bergslagen har i många år haft en vikande befolkningsutveckling.
            Denna utveckling kommer sannolikt att fortsätta på grund av den
            snedvridna åldersstrukturen om inte en omfattande inflyttning
            kommer till stånd.
          </p>
          <p xml:id="i-MCBopzS4Hzu5ScuqCeS3Be">
            Samtidigt har många av dessa områden en god livsmiljö och gott
            om plats. Det kan vara viktiga konkurrensfördelar för framtiden
            i ett Europa där trängsel och miljöproblem växer.
          </p>
          <p xml:id="i-TBbLN3Re7EfbPWMrFJG8LW">
            Förutom en generell politik för fler jobb, förbättrad tillgång
            till kapital, satsning på infrastruktur (vägar, järnvägar, digital
            allemansrätt, högre utbildning etc.) och stärkt regionalt självbestämmande
            krävs, enligt vår uppfattning, särskilda politiska insatser från
            statens sida för att kompensera gleshet, långa avstånd och kärvt
            klimat. Först då är det möjligt att åstadkomma likvärdiga konkurrensförutsättningar
            med företag och regioner nära de stora marknaderna.
          </p>
          <p xml:id="i-PCDXNRR7epmsq7FX6TXLMK">
            Stora delar av inlandet har i grunden goda förutsättningar att
            utvecklas väl. Här finns på sina håll rika mineralfyndigheter
            och en gruv- och skogsnäring som för närvarande går bra. Här finns
            goda möjligheter att stärka företagandet också inom besöksnäringen
            och de gröna näringarna. Småskalig livsmedelsproduktion och energiproduktion
            kan ge många nya arbetstillfällen.
          </p>
          <p xml:id="i-Er7ZXTz9ghcYQt8Q55CLrC">
            Sedan den 1 januari 2007 har EU, för innevarande programperiod
            (20072013), öppnat möjligheterna för att länderna generellt ska
            kunna sänka, eller ta bort, arbetsgivaravgifterna i glesa regioner
            (8 invånare/km 2 eller färre). Statsstödsreglerna har ändrats
            för att ge företag och kommuner i de glesa regionerna i norr likvärdiga
            konkurrensförutsättningar med mer tätbefolkade regioner närmare
            de stora marknaderna. Under tidigare programperiod har EU accepterat
            endast en marginell, försumbar, nedsättning av arbetsgivaravgifterna
            i glesbefolkade geografiska områden.
          </p>
          <p xml:id="i-HKSoa7Br2DvDkGSEm8nVoo">
            I Norge har geografiskt differentierade arbetsgivaravgifter sedan
            länge använts som viktigt distriktspolitiskt virkemiddel. Det
            norska Effektutvalget konstaterade 2004 att differentierade arbetsgivaravgifter
            är ett enkelt, effektivt och träffsäkert medel för att stärka
            de glesbefolkade fylkena i norr. Hos våra grannar i väster råder
            bred politisk enighet över partigränserna om att den generella
            nedsättningen av arbetsgivaravgifterna är det mest effektiva regionalpolitiska
            styrmedlet. Genom sänkta lönekostnader har sysselsättningen i
            norr kunnat växa.
          </p>
          <p xml:id="i-NdygjrTHL7sT6mggtP4Nd9">
            Som EES-land har Norge underordnats samma regelverk som EU-landet
            Sverige och har de senaste åren under hårt motstånd tvingats att
            successivt avveckla sitt väl etablerade system med differentierade
            arbetsgivaravgifter. I slutet av 2005 ändrades dock situationen
            i grunden. EU-kommissionen öppnade då för att tillåta en generell
            differentiering från 2007. Ansvariga norska ministrar uppvaktade
            genast i Bryssel och resultatet blev att differentieringen av
            arbetsgivaravgifterna återinfördes fullt ut från Finnmark ned
            till Namdalen i Nord-Tröndelag från 1 januari 2007. Under förhandlingarna
            har Norge dessutom fått godkännande att sänka arbetsgivaravgifterna
            i många fjällkommuner i södra Norge.
          </p>
          <p xml:id="i-3HNghnDkYiqYNPZbA515T5">
            Sammanlagt satsar norska regeringen ungefär nio miljarder norska
            kronor på differentieringen. Det är mycket pengar, men man menar
            att det är väl satsade resurser som ger ökad sysselsättning och
            därmed ökad skattekraft i de glesbefolkade regionerna och kommunerna.
            Samhällsekonomiskt handlar det om en klar plusfaktor. Det er slike
            saker som flytter fjell i distriktspolitikken, som den ansvariga
            ministern framhållit.
          </p>
          <p xml:id="i-TUSV35mGAUV7TCjwjEAWjN">
            I Sverige har det dessvärre varit ett ganska svalt intresse för
            att följa Norges exempel och generellt differentiera arbetsgivaravgifterna,
            trots att Sverige naturligtvis har samma möjligheter till detta
            som grannarna i väster. Ett skäl för att differentiera arbetsgivaravgifterna
            i de mest glesbefolkade regionerna är att tillskotten från strukturfonderna
            nu minskar.
          </p>
          <p xml:id="i-JPpW7kM6KQreN4ZASiJx7k">
            I debatten ställs ibland en generell differentiering av arbetsgivaravgifter
            i motsatsställning till transportstödet. Men det finns inga skäl
            att ställa dessa regionalpolitiska verktyg emot varandra. Norge
            har inga som helst planer på att avveckla sitt transportstöd när
            landet återinför systemet med differentierade arbetsgivaravgifter
            och det är heller inget krav från EU:s sida.
          </p>
          <p xml:id="i-VCLeCiKQ6T2QReWyxpg2ik">
            En differentiering av arbetsgivaravgifterna vore enligt vår mening
            ett sätt att ge företag och kommuner i inlandet likvärdiga utvecklingsförutsättningar
            med övriga regioner. Även Inlandsdelegationen och den statliga
            utredningen om regionala stimulansåtgärder inom skatteområdet
            har pekat på att en sänkning av arbetsgivaravgifterna är ett lämpligt
            sätt att stimulera ekonomisk tillväxt i glesbygd. Genom att kompensera
            långa avstånd till marknaderna, brister i infrastrukturen, svårigheter
            att attrahera kvalificerad personal och ett kärvt klimat får de
            nordliga länen bättre förutsättningar att växa.
          </p>
          <p xml:id="i-6GWQXroKYm5s7FG6bmUQog">
            Ett slopande, eller en kraftig sänkning, av arbetsgivaravgifterna
            i glesbygden i norr skulle vara en kraftfull injektion för existerande
            företag att anställa, och för nya företag att etablera sig, i
            regionen. Arbetsmarknaderna i inlandet skulle breddas och differentieras.
            Regionens största problem är bristen på arbetstillfällen och att
            arbetsmarknaden idag är alltför smal. När medföljande har svårt
            att få jobb avstår inte sällan även den som gärna skulle ta ett
            arbete att flytta till inlandet. Detta kan lätt leda till en ond
            cirkel och det är en cirkel som måste brytas.
          </p>
          <p xml:id="i-NayquUhV9oCui9XhrFDJRV">
            Enligt EU-reglerna kan en generell differentiering av arbetsgivaravgifterna
            accepteras inom hela NUTS II-regioner med färre än 8 invånare/km
            2 , d v s i Sverige Norrbotten/Västerbotten och Västernorrland/Jämtland.
            Differentieringen kan dock variera inom NUTS II-områdena, vilket
            är fallet i Norge. Den norska regeringen har förhandlat fram nedsättningar
            även för många kommuner i södra Norges fjälltrakter.
          </p>
          <p xml:id="i-9jcuqJRnr2sxr1mtn96JUd">
            I norra Sverige är behovet av sänkta arbetsgivaravgifter störst
            i inlandet (stödområde A), varför det enligt vår uppfattning i
            första hand är dit insatserna bör koncentreras. Skillnaderna i
            konkurrenskraft mellan kustland och inland är förhållandevis stora.
          </p>
          <p xml:id="i-24G7U23SjgPmM5eDkgTYYL">
            För kommunerna i inlandets glesbygd skulle generellt sänkta arbetsgivaravgifter
            få stor positiv betydelse. I dag tvingas många glesbygdskommuner
            beskatta sina medborgare högre än på andra håll för att kunna
            upprätthålla en godtagbar samhällsservice (trots skatteutjämningssystemet).
            Sänkta arbetsgivaravgifter skulle kunna ge utrymme för såväl förbättrad
            samhällsservice som skattesänkningar ned till en genomsnittlig
            svensk nivå.
          </p>
          <p xml:id="i-B87BdAACsxBR7KdBie2Gaq">
            Utmaningen framför andra är att pressa ned arbetslösheten och
            ge fler människor möjlighet att flytta till inlandet. En sådan
            utveckling är positiv såväl för de enskilda som får riktiga jobb
            som för samhällsekonomin. Om en person med genomsnittlig ersättning
            från arbetslöshetskassa erbjuds arbete i privat sektor med en
            månadslön på 20 000 kr förbättras den offentliga sektorns finanser
            med ca 190 000 kr per år. Förbättringen består av minskade kostnader
            för a-kasseersättningen, ca 120 000 kr, och ca 70 000 kr i skatteintäkter
            (exklusive arbetsgivaravgifter).
          </p>
          <p xml:id="i-9uPm38yYV1YFjvA9QVB1sa">
            Ett fullständigt borttagande av arbetsgivaravgifterna i inlandet
            (stödområde A) skulle, enligt riksdagens utredningstjänst (RUT),
            totalt kosta staten 8,6 miljarder kronor om man inte räknar med
            några sysselsättningseffekter. Men för varje ytterligare sysselsatt
            minskar kostnaden för staten och mycket tyder på att åtgärden
            skulle leda till många nya arbetstillfällen.
          </p>
          <p xml:id="i-Y6EUQQuyR4oXCuJyyqghKi">
            En möjlig modell, som vi vill pröva, är att ta bort arbetsgivaravgiften
            undantaget ålderspensionsavgiften. Detta skulle innebära en generell
            sänkning av arbetsgivaravgiften med ca 22 procent, från 32 procent
            till 10 procent. Detta skulle utan tvekan innebära en kraftfull
            injektion till företagande och utveckling i inlandet. En sådan
            ordning är enkel, träffsäker och effektiv, vilket erfarenheterna
            från Norge visar. Med de sysselsättningseffekter som kan förväntas
            skulle statens kostnader för åtgärden bli överkomlig.
          </p>
        </div>
        <div type="motSignatures">
          <list>
            <item xml:id="i-3ycvyBdhyniCkxVAeKKeip" who="i-KtELEJ9HytY7HFgQExEzLq">
              Sven Bergström (c)
            </item>
            <item xml:id="i-VdZV4Jzi1hFMbLytvtaAaq" who="i-KktUCXax2JFL3tqFqQN9oq">
              Birgitta Sellén (c)
            </item>
            <item xml:id="i-AwxtivuRXgfGffXf1Fyq6U" who="i-Vo3YjbvPDcwbepLXUMMiDZ">
              Per Åsling (c)
            </item>
            <item xml:id="i-MGckGb7moadWmFSXvfuXHE" who="i-XXHxxQRuSjGXVxaVhcXaFk">
              Åke Sandström (c)
            </item>
            <item xml:id="i-VqJsdLHxpY7vsEDcJeSV5G" who="i-FFnvvbj3MefWasEFe2C2jQ">
              Stefan Tornberg (c)
            </item>
          </list>
        </div>
      </div>
    </body>
  </text>
</TEI>
