<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__ak__439/mot_1927__ak__439-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 439. 7
          </p>
          <p>
            Nr 439.
          </p>
          <p>
            Av herr Anderson i Linköping, i anledning av Kungl. Maj:ts proposition,
            nr 208, angående omorganisation av generalpoststyrelsen m. m.")
          </p>
          <p>
            1923 års postkommitterade hava i sitt betänkande av den 11 maj
            1923 bl. a. framhållit de svårigheter för skötseln av norra postdistriktet,
            som för- orsakades av distriktets stora omfattning och genom att
            distriktsförvalt- ningen vore förlagd nära distriktets södra gräns.
            Kommitterade föreslogo därför, att nuvarande norra distriktet
            skulle uppdelas i två distrikt, varvid det övre norra skulle omfatta
            Norrbottens och Västerbottens län. Som lämpliga förläggningsplatser
            angåvos Umeå eller Luleå, därvid Umeå borde äga företräde. Chefen
            för kommunikationsdepartementet förklarade i statsråd den 11 innevarande
            mars, att Umeå var olämpligt som förläggningsort för post- direktionen,
            då denna stad, liggande nära det nya distriktets södra gräns,
            icke är centralt belägen, samt hemställde, att Kungl. Maj:t måtte
            föreslå riksdagen att postdirektionen i övre norra distriktet
            förlägges till Boden. Kungl. Maj:t biföll denna statsrådets hemställan.
            I propositionen nr 208 har alltså Boden föreslagits som förläggningsplats,
            ehuru denna ort icke angivits som lämplig av vare sig postkommitterade
            eller kungl. generalpoststyrelsen. En jämförelse mellan Luleå
            och Boden ger emellertid vid handen att Luleå har alla förutsättningar
            att tillfredsställa de krav, som böra ställas på en dylik förläggningsort,
            då däremot detta icke kan sägas om Boden. Postverket äger i Luleå
            ett förstklassigt stenhus, som, förutom i detsam- ma inrymda moderna
            postlokaler, innehåller 37 rum, som nu uthyras till enskilda.
            Lokaler skulle sålunda där erhållas för direktionens behov utan
            några särskilda ny- eller ombyggnadskostnader. I Boden däremot
            äger postverket ingen fastighet, utan är hänvisat till att hyra
            eller bygga erfor- derliga lokaler. Lägges nu postdirektionen
            dit, blir det sålunda endast en tidsfråga när ett posthus måste
            uppföras. I Luleå äro förlagda länsstyrelse, domkapitel, statens
            järnvägars V:te distriktsförvaltning m. fl. statens ämbetsverk.
            Förlägges postdirektionen till denna stad, erhålles snabbast möjliga
            kommunikationer emellan direk-
          </p>
          <p>
            +) En vid motionen fogad plankarta har ej här reproducerats.
          </p>
          <pb facs="riksdagen-motions-pdf/data/1927/mot_1927__ak__439/mot_1927__ak__439-002.pdf"/>
          <p>
            8 Motioner i Andra kammaren, Nr 439.
          </p>
          <p>
            tionen och dessa verk. Härtill kommer, att postkontoret i Luleå
            är det största inom länet och avsevärt större än Boden. Boden
            ligger visserligen 3,6 mil längre in i landet, motsvarande cirka
            45 minuters järnvägsresa, men detta har ingen praktisk betydelse
            till fördel för Boden vare sig ur övervaknings- eller inspektionssynpunkt,
            då postver- kets bilrouter, som ge snabbare förbindelser än järnvägskommunikationer-
            na, utgå ifrån Luleå. Den resekostnadsökning, som i vissa fall
            kan upp- stå, är så förvinnande liten, att den ej har någon betydelse
            i jämförelse med de stora såväl ekonomiska som andra föredelar
            Luleå har framför Boden. Ehuru det ej är av någon avgörande betydelse
            för frågans bedömande bör dock erinras om att Luleå äger fullständigt
            högre läroverk, 8-klassigt läroverk för flickor samt folkskoleseminarium
            för såväl manliga som kvinn- liga elever, medan Boden är i avsaknad
            av dessa skolor, och då rekryte- ringen till de högre tjänsterna
            inom postverket liksom vid andra ämbets- verk torde röna inflytande
            av de skolförhållanden, som äro rådande på den ifrågasatta tjänsteorten,
            bör denna synpunkt icke förbises i detta samman- hang. Det kan
            tilläggas, att förläggningsfrågan icke har någon ekonomisk be-
            tydelse för resp. städer, då antalet tjänstemän i den ifrågasatta
            direktionen inskränker sig till endast sex. På grund av vad ovan
            anförts får jag vördsamt hemställa,
          </p>
          <p>
            att riksdagen måtte besluta, att direktionen i det föreslag-
            na övre norra postdistriktet skall förläggas till Luleå.
          </p>
          <p>
            Stockholm den 19 mars 1927.
          </p>
          <p>
            Ivar Anderson.
          </p>
          <p>
            Stockholm 1927, O. L. Svanbäcks Boktryckeri
          </p>
        </div>
      </div>
    </body>
  </text>
</TEI>
