<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-SoU-00458">
  <teiHeader>
    <fileDesc>
      <titleStmt>
        <title>Kvinnors rätt till information när abort övervägs</title>
        <author corresp="i-Ybw8JnrmHGCsqpipBke8a7">av Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinnors rätt till information när abort övervägs</title>
          <idno type="rdwebb">GS02So458</idno>
          <rs type="number">So458</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GS02So458/text</ref>
          <ref type="dokument_url_html">http://data.riksdagen.se/dokument/GS02So458</ref>
          <ref type="dokumentstatus_url_xml">http://data.riksdagen.se/dokumentstatus/GS02So458</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S2GWiRfAqUzv9FnoAMF1Ac" type="signed"/>
        <correspContext corresp="i-S2GWiRfAqUzv9FnoAMF1Ac">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction type="referral" xml:id="i-Dch65rDb96HSsBpqEuKLv1">
          <date when="2004-10-14"/>
        </correspAction>
        <correspAction type="dismissal" xml:id="i-PyRqGJWFRzNZzUBf215o3r">
          <date when="2004-10-14"/>
        </correspAction>
        <correspAction type="submission" xml:id="i-KX1xLM7hmJCUZRLaEPzXLx">
          <date when="2004-10-05"/>
        </correspAction>
        <correspAction type="assigned" xml:id="i-MjKPrtJJkmkP6FsgYnwFjr"/>
        <correspContext corresp="i-MjKPrtJJkmkP6FsgYnwFjr">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_So_458/mot_200405_So_458-0001.pdf"/>
      <div type="motHeader" xml:id="i-WJrDtcNdXmmP4LgH4Z6XL7">
        <div type="motTitle" xml:id="i-Spq2fhinYFQN5UnE8GjsEr"/>
        <div type="motSubmissionInfo" xml:id="i-PqMDrfGLYXC48QAMeCUPMD"/>
      </div>
      <div type="motBody" xml:id="i-DRd5deNCFiZHPxC1JymPqm">
        <div xml:id="i-MMj6yCufmePVoGbQ8xnUSa">
          <p xml:id="i-JnSPnjpY43eQmM9f4wketw">
            2004/05 mnr: S0458 pnr: kd815
          </p>
          <p xml:id="i-8jCLyJHAFnAy3tUXGr5xTm">
            Motion till riksdagen 2004/05:S0458
          </p>
          <p xml:id="i-MKURxSHQ6E6UFco4sqJ79K">
            av Mikael Oscarsson (kd)
          </p>
          <p xml:id="i-Bqk9y4L5xyX5HHoAgYa2H3">
            Kvinnors rätt till information när abort övervägs
          </p>
          <p xml:id="i-KHctCMCsPtk2u3Xff6P5Qi">
            Förslag till riksdagsbeslut
          </p>
          <p xml:id="i-3NTdD1WUzpgJbYg1XtXY9C">
            1. Riksdagen tillkännager för regeringen som sin mening vad i
            motionen anförs om att Socialstyrelsen ges i uppdrag att producera
            ett skriftligt informationsmaterial för kvinnor som överväger
            abort. 2. Riksdagen tillkännager för regeringen som sin mening
            vad i motionen anförs om att en vänteperiod på minst 24 timmar
            införs från det att en kvinna får muntlig och skriftlig information
            till dess abortingreppet utförs, med undantag av om ett akut abortingrepp
            behövs. 3. Riksdagen tillkännager för regeringen som sin mening
            vad i motionen anförs om att obligatoriska samtal på plats med
            kurator, barnmorska eller gynekolog skall införas såväl före som
            efter en abort. 4. Riksdagen tillkännager för regeringen som sin
            mening vad i motionen anförs om att Socialstyrelsen får i uppdrag
            att producera ett nationellt informationsmaterial för patienter
            som överväger abort.
          </p>
          <p xml:id="i-Xanhji9XsdZ5gxoKDLbCUF">
            Motivering
          </p>
          <p xml:id="i-WDsuKNMRaYJ82Uedb8L9Ki">
            Tyvärr görs i dag många aborter utan att kvinnan är väl informerad
            om risker och olika alternativ. Informationsbristen kan gälla
            de medicinska och psykologiska riskerna vid abort eller riskerna
            med att fullfölja en graviditet. Det kan också gälla det ofödda
            barnets utveckling eller vilka alternativ som finns till aborten.
            Inte sällan görs beslutet om abort dessutom under extremt stressade
            omständigheter. I fråga om abort talas det ofta om kvinnors rätt
            att ”välja”. Om man skall kunna välja kräver det olika valmöjligheter
            och i denna fråga handlar det först om att välja mellan abort
            och att fullfölja graviditeten. Om man väljer det förstnämnda,
            följer sedan valmöjligheter mellan olika metoder för aborten.
            Vid det sist nämnda valet följer valmöjligheterna att själv ta
            hand om barnet eller att låta adoptera bort barnet.
          </p>
          <pb facs="riksdagen-motions-pdf/data/200405/mot_200405_So_458/mot_200405_So_458-0002.pdf"/>
          <p xml:id="i-77poSPui9FdXP4qmHf2niX">
            2004/05:S0458
          </p>
          <p xml:id="i-182CJxRrb6Ftz5thg1Hrxp">
            Möjligheten för en kvinna att fatta ett beslut om abort — grundat
            på tillräcklig information — bygger i stort sett på om hälso-
            och sjukvården ger henne den informationen. Första september i
            år (2004) började nya föreskrifter och allmänna råd om abort från
            Socialstyrelsen att gälla, som särskilt uppmanar till att denna
            information skall ges såväl muntligen som skriftligen.
          </p>
          <p xml:id="i-BV1D5YQw9pBQcVjpTdNLm3">
            Nya föreskrifter från Socialstyrelsen
          </p>
          <p xml:id="i-EypaQZhmqyHhCYTxenb4bn">
            Socialstyrelsen skriver bl a: ”Den information som skall lämnas
            till kvinnan enligt 2 b 8 hälso- och sjukvårdslagen (1982:763)
            och 2 kap. 2 8 lagen (1998:531) om yrkesverksamhet på hälso- och
            sjukvårdens område bör ges både muntligt och skriftligt...” (andra
            kapitlet ”Genomförandet” Allmänna råd). Som synes har detta alltså
            uppbackning i för hälso- och sjukvården gällande lagar, som kräver
            av ansvariga inom sjukvården att de ger patienter ”individuellt
            anpassad information om sitt hälsotillstånd och om de metoder
            för undersökning, vård och behandling som finns”. Det är viktigt
            att se att det även i fråga om abort handlar om ett frivilligt
            och på tillräcklig information grundat val, mellan olika alternativ.
            Vid abort måste hälso- och sjukvården också eftersträva att varje
            kvinna förstår konsekvenserna av sitt val, för att minimera risken
            att en kvinna först i efterhand får information om exempelvis
            det ofödda barnets utveckling. Många kvinnor har berättat om förödande
            psykologiska konsekvenser när de senare blivit (planerat) gravida
            och då förstått hur välutvecklat det barn de tidigare aborterat
            faktiskt var. Om Socialstyrelsens nya allmänna råd följs, kommer
            det att minimera risken för en kvinna att välja abort, utan att
            ha all behövlig information för sitt beslut redan i förväg. Valet
            att göra abort är ofta svårt att fatta och därför är det självklart
            önskvärt att det görs med all behövlig information tillgänglig
            och med full insikt om dess konsekvenser. Att många kvinnor väljer
            att bli gravida kort efter en abort, som en slags ”ersättningsgraviditet”,
            vittnar om att de inte är fullt medvetna om vad deras val egentligen
            innebar. Som socialminister Lars Engqvist uttryckt det vid en
            interpellationsdebatt i riksdagen, innebär en abort att ett foster
            — eller som jag skulle kalla det ”ofött barn” — ”avlivas”. Ofta
            har kvinnan som befinner sig i en oplanerad graviditet inte sedan
            tidigare någon relation med den sjukvårdspersonal hon möter, vare
            sig barnmorska eller gynekolog. Hon kommer också i mycket liten
            utsträckning att ha kontakt med dem efteråt. Oftast är kontakten
            mellan patient och ”professionell” också mycket begränsad vid
            själva abortingreppet. Det händer faktiskt inom svensk sjukvård
            att en kvinna till och med kan boka tid för en abort enbart via
            en telefonkontakt! Tidigare fanns obligatoriska kuratorssamtal
            såväl före som efter aborten lagstadgade. Detta övergavs genom
            en lagändring vid mitten av 1990-talet. I och med Socialstyrelsens
            nya Föreskrifter och allmänna råd om abort är det
          </p>
          <pb facs="riksdagen-motions-pdf/data/200405/mot_200405_So_458/mot_200405_So_458-0003.pdf"/>
          <p xml:id="i-QDGknt1V7aArdxYL1h3u7o">
            nödvändigt att obligatoriska samtal nu återinförs. För hälso-
            och sjukvården finns följande rekommendationer när det gäller
            informationsgivning — delgivna i rapporten ”Patientens rätt till
            information, delaktighet och medinflytande — Läget efter lagändringarna
            den 1 januari 1999” (publicerad 2003) — från Socialstyrelsen:
            e Det är viktigt att ha en namngiven och lättillgänglig person
            att vända sig till för att få fortsatt information och fråga om
            det som är oklart eller som väcker oro. « Information som ges
            samtidigt som man får besked om en allvarlig diagnos uppfattas
            inte. Informationen måste följas upp, t.ex. genom att ringa upp
            patienten dagen efter. Patienten måste också få chans att tänka
            igenom information om olika tänkbara behandlingar. + Det finns
            i regel ett behov av att kombinera muntliga och skriftliga uppgifter
            och att upprepa informationen. e Ett sätt att förbättra kontinuiteten
            och upprepa informationen kan vara att en sjuksköterska är närvarande
            när läkaren informerar patienten. Sjuksköterskan vet då vad som
            sagts och kan ta vid med ytterligare information och stöd. Det
            är positivt att en del av informationsarbetet håller på att tas
            över av sjuksköterskor med särskild kompetens. + En = tydligare
            struktur borde skapas för = produktion av informationsmaterial
            och andra insatser med en från nationell nivå uttalad ansvarsfördelning
            mellan olika aktörer. e Patientens inflytande skulle öka om man
            för varje patient gjorde upp en skriftlig individuell plan som
            fastställs tillsammans med patienten.
          </p>
          <p xml:id="i-QeN5zNZEAyiVhWEtWtMi8j">
            Nationellt informationsmaterial
          </p>
          <p xml:id="i-Ut8TBfNoC7N1nLpPAJerLo">
            Socialstyrelsen bör få i uppdrag att utarbeta ett nationellt
            skriftlig informationsmaterial för kvinnor som överväger abort.
            Detta gör att alla kvinnor i denna situation får samma information
            och att den inte är vinklad eller otillräcklig för beslutsfattandet.
            Denna information bör bl a innefatta: information om graviditeten,
            hennes ofödda barns utveckling, hur olika abortmetoder går till,
            de medicinska och psykologiska riskerna vid abort, de medicinska
            och psykologiska riskerna vid att fullfölja graviditeten, alternativ
            till abort och annan information som är nödvändig för att fatta
            ett informerat beslut. Det är inte mer än rimligt att en kvinna
            som får veta att hon är oönskat gravid, också får tillräcklig
            information för att fatta ett välgrundat beslut som hon sedan
            kan leva med. Denna information bör enligt Socialstyrelsen lämnas
            såväl muntligt som skriftligt. Detta kan naturligtvis inte ske
            över telefon, utan bör ske vid ett samtal på plats med barnmorska
            eller gynekolog. En kvinna måste också få en viss betänketid från
            det att hon fått informationen tills ett eventuellt abortingrepp
            utförs. Hon kan naturligtvis inte få informationen samma dag abortingreppet
            skall göras, för att tillräckligt kunna sätta sig in i informationen
            och olika valmöjligheter och alternativ.
          </p>
          <p xml:id="i-D5fPyxmPSBvjTHQzpQa1dy">
            2004/05:S0458
          </p>
          <pb facs="riksdagen-motions-pdf/data/200405/mot_200405_So_458/mot_200405_So_458-0004.pdf"/>
          <p xml:id="i-BunpjFbTF8TScgWMqSXcQF">
            2004/05:S0458
          </p>
          <p xml:id="i-XmKi6A2hQFZxegTJ7LPe1p">
            Minimum för denna vänteperiod bör inte understiga ett dygn, alltså
            24 timmar. Undantag från denna regel skall naturligtvis göras
            när ett akut abortingrepp är nödvändigt av medicinska skäl.
          </p>
          <p xml:id="i-JEJDDe1DBxoVBYPDthHwaZ">
            Patientens stärkta ställning vad gäller rätt till information
          </p>
          <p xml:id="i-KRPtuyqgGixda8izcZFmkq">
            I och med flera lagändringar som gjordes i svensk lagstiftning
            mot slutet av 1990-talet har patientens ställning inom svensk
            sjukvård stärkts och sjukvårdens = informationsskyldighet har
            = preciserats. Hälso- och sjukvårdslagen (1982:763), lagen (1998:531)
            om yrkesverksamhet på hälso- och sjukvårdens område och lagen
            (1998:1656) om patientnämndsverksamhet berördes av dessa ändringar
            och lyder nu bl a: ”Patienten skall ges individuellt anpassad
            information om sitt hälsotillstånd och om de metoder för undersökning,
            vård och behandling som finns.” 2 b 8 hälso- och sjukvårdslagen
            (1982:763) och ”Den som har ansvaret för hälso- och sjukvården
            av en patient skall se till att patienten ges individuellt anpassad
            information om sitt hälsotillstånd och om de metoder för undersökning,
            vård och behandling som finns.” 2 8 lag (1998:531) om yrkesverksamhet
            på hälso- och sjukvårdens område.) En patient har alltså rätt
            att få begriplig och fullödig information om sitt hälsotillstånd
            och olika alternativ som står till buds i den aktuella situationen.
            Den som har svårt för att förstå svenska eller är hörselskadad
            har rätt att få tolkhjälp, etc. Tyvärr innebär lagändringar inte
            alltid att dessa direkt omsätts i praktiken.
          </p>
          <p xml:id="i-7Yo6dU13QxwAUe4bF4cfUn">
            Alltjämt brister i informationsgivningen
          </p>
          <p xml:id="i-NRPYLv3QkdP7traWNNm7tn">
            I rapporten ”Patientens rätt till information, delaktighet och
            medinflytande — Läget efter lagändringarna den 1 januari 1999”
            (publicerad 2003) redogör Socialstyrelsen för de bristande rutiner
            som till viss del fortfarande existerar kring informationsgivning
            inom sjukvården. I rapporten kommer bl a Patientorganisationernas
            utvärdering till uttryck:
          </p>
          <p xml:id="i-9hk5BmVRPicwxRwVfUKCZR">
            Deltagarnas uppfattning var sammanfattningsvis att lagändringarna
            inte lett till några större förändringar, men att utvecklingen
            allmänt går åt rätt håll. Patienterna blir successivt mer medvetna
            om sina rättigheter, bättre pålästa och mer kravställande. Huvudmännen
            har mycket kvar att göra i form av information/utbildning av vårdpersonal.
            Attityder är svåra att påverka men också inom vården sker generationsväxlingar.
            Och det faktum att lagarna finns är en stor fördel även om implementeringen
            går långsamt. Socialstyrelsens kartläggning av vad vårdhuvudmännen
            uppger sig ha gjort visar också att det går relativt långsamt
            framåt.
          </p>
          <pb facs="riksdagen-motions-pdf/data/200405/mot_200405_So_458/mot_200405_So_458-0005.pdf"/>
          <p xml:id="i-51XAVhCQPdjCT5eEcwfVua">
            I rapporten lägger Socialstyrelsen därför också fram en lång
            rad förslag på hur efterlevnaden av lagarna kan förbättras. Några
            av dessa förslag är: Information som ges samtidigt som en allvarlig
            diagnos meddelas, måste upprepas eftersom den ofta inte uppfattas
            av patienten. Det finns behov av att kombinera muntliga och skriftliga
            uppgifter. Det är viktigt att ha en namngiven och lättillgänglig
            person för ytterligare information vid frågor och oro. Patienten
            måste få tid att tänka igenom olika tänkbara behandlingar.
          </p>
          <p xml:id="i-3DoF4FShFhb3oDyxm8ZKam">
            Patientens utsatta läge vid abort
          </p>
          <p xml:id="i-LYx6mtumBoR3Z1jYVYTXGG">
            I rapporten ”Patientens rätt till information, delaktighet och
            medinflytande” konstaterar Socialstyrelsen också: ”Som patient
            befinner sig människan i ett utsatt läge och är beroende av andras
            kompetens, resurser och förmåga att kommunicera.” Särskilt utsatta
            är kanske de kvinnor som söker sig till hälso- och sjukvården
            till följd av en oplanerad graviditet. Att i den situationen välja
            abort som utväg är för många kvinnor långt ifrån oproblematiskt,
            för vissa traumatiskt. I delbetänkandet ”Patienten har rätt” (SOU
            1997:154) från Kommittén om hälso- och sjukvårdens finansiering
            och organisation framhålls bl a: Delaktighet och medverkan i den
            medicinska beslutsprocessen får inte heller utformas så att patienten
            riskerar att hamna i en konfliktfylld situation med bristande
            kompetens och stort beslutsansvar. Patienten skall inte bara informeras
            om de olika behandlingsalternativ som finns utan vårdpersonalen
            måste också hjälpa patienten att värdera de olika
          </p>
          <p xml:id="i-TUGRrVH65Mo2PCugmB4qBT">
            alternativen, ge aktiv vägledning och försäkra sig om att patienten
            har ett tillräckligt underlag för att kunna utöva sitt självbestämmande.
          </p>
          <p xml:id="i-GzMomfVYhey6VPxAkJNP8W">
            Nya föreskrifter och allmänna råd om abort
          </p>
          <p xml:id="i-Rdcj291orqtRhDqkaeyUyL">
            Sedan 1 september 2004 gäller de nya ”Socialstyrelsens föreskrifter
            och allmänna råd om abort”. De anknyter inledningsvis till patientens
            stärkta rätt till information. I andra kapitlet ”Genomförandet”
            står följande allmänna råd: ”Den information som skall lämnas
            till kvinnan enligt 2 b $&amp; hälso- och sjukvårdslagen (1982:763)
            och 2 kap. 2 8 lagen (1998:531) om yrkesverksamhet på hälso- och
            sjukvårdens område bör ges både muntligt och skriftligt. När kvinnan
            har bestämt sig för abort bör den utföras snarast möjligt.” Att
            informationen nu inte bara skall ges muntligt, utan också skriftligt
            ligger i linje med de rekommendationer Socialstyrelsen gav i rapporten
            ”Patientens rätt till information, delaktighet och medinflytande...”.
          </p>
          <p xml:id="i-8bSEdJGBZa86W2t9o6hHqY">
            2004/05:S0458
          </p>
          <pb facs="riksdagen-motions-pdf/data/200405/mot_200405_So_458/mot_200405_So_458-0006.pdf"/>
          <p xml:id="i-NZJ622SP2fWnfsSFXDzyP8">
            2004/05:S0458
          </p>
          <p xml:id="i-PY9EDQyeaVmM6FgLaja6As">
            Flera länder har kommit längre i denna process än vi har gjort
            i Sverige. Längst har kvinnors rätt till anpassad och fullödig
            information, även när de står inför en oplanerad graviditet, kanske
            kommit i Tyskland och USA. Flera av USA:s delstater har lagar
            om ”Informed Consent” eller ”Woman”s Right to Know”, vars utformning
            i hög grad överensstämmer med de rekommendationer Sveriges Socialstyrelse
            givit om informationsgivning inom sjukvården. Ett exempel på hur
            en sådan lag är utformad går att studera på delstaten Minnesotas
            hemsida (http://www-.health.state.mn.us/wrtk/handbook.html).
          </p>
          <p xml:id="i-Fz6D8RaW5mrDogpBU9fFmX">
            Kvinnans rätt att veta
          </p>
          <p xml:id="i-HJo1W8gTnzLmkHTZ8o8Sx1">
            Delstaten Minnesotas lag ”The Woman's Right to Know Act” förutsätter
            att viss skriftlig information görs tillgänglig för en kvinna
            som är oplanerat gravid och överväger abort. Informationen måste
            ges vid ett tillfälle som ligger minst 24 timmar före själva abortingreppet
            för att kvinnan skall få tid att tänka igenom olika tänkbara alternativ
            i sin situation. Undantag från informationsskyldigheten görs naturligtvis
            om ett akut abortingrepp är nödvändigt. Informationen har utformats
            för att ge kvinnan tillförlitlig och ovinklad information. Enligt
            lagen skall informationen bl a innefatta: 1) de speciella medicinska
            risker som hör ihop med de abortmetoder som kan komma i fråga,
            2) den troliga graviditetsåldern på det ofödda barnet vid den
            tidpunkt då aborten skall utföras, 3) de medicinska riskerna med
            att fullfölja graviditeten, 4) vilka medicinska stödåtgärder som
            kan göras tillgängliga vid omvårdnaden av den nyfödda, barnafödandet
            och vid neonatal vård 5) att fadern är skyldig att bidra till
            försörjningen av hennes barn, även om han har erbjudit sig att
            betala för aborten, 6) att hon har rätt att studera material som
            Minnesotas hälsodepartement gjort tillgängliga. En länk till hur
            delstatens informationsmaterial ser ut finns också tillgängligt
            via Internet: (http://www.health.state.mn.us/wrtk/wrtk- handbook.pdf).
          </p>
          <p xml:id="i-UmN2mBkFMLDyABiGVH3EfT">
            Information till svenska kvinnor vid abort
          </p>
          <p xml:id="i-9JnVSevpPYdm3h76Ds8xGF">
            Abort är idag ett förhållandevis vanligt ingrepp inom svensk
            hälso- och sjukvård, med ca 30.000-35.000 utförda aborter per
            år. Bakom varje abort finns också en kvinna och hennes livsberättelse,
            och nu är det viktigt att dessa kvinnor ges den information de
            har rätt till enligt svensk lagstiftning och Socialstyrelsens
            föreskrifter och allmänna råd om abort. Att de allmänna råden
            om abortverksamheten nu förordar såväl muntlig som skriftlig information,
            ställer höga krav på de 18 svenska landstingen, regionerna Västra
            Götaland och Skåne samt Gotlands kommun. Däremot är
          </p>
          <pb facs="riksdagen-motions-pdf/data/200405/mot_200405_So_458/mot_200405_So_458-0007.pdf"/>
          <p xml:id="i-3v1whVHcvoGfQyLT5QnjvT">
            det inte rimligt att vart och ett av dessa nu skall producera
            sådant skriftligt informationsmaterial. Tvärtom bör regeringen
            ge i uppdrag åt Socialstyrelsen att framställa detta material.
            Att så sker säkerställer också att alla kvinnor får likvärdig
            information, som inte är vinklad eller otillräcklig för beslutsfattandet.
            Möjligheten att samtidigt använda Internet för spridning av denna
            information bör då också undersökas.
          </p>
          <p xml:id="i-3D9opMfJQR36HqcrP3gxNc">
            Något för alla att sluta upp kring
          </p>
          <p xml:id="i-7G1X7FCqZddit4xzLk34if">
            Jag kan inte föreställa mig att någon vill att en kvinna skall
            göra ett så irreversibelt val som en abort utgör utan en grundlig
            informationstillgång om hälsotillstånd, valmöjligheter och vad
            olika efterverkningar — utifrån olika beslut — innebär. Kring
            detta torde det råda stor enighet, både från de som är förespråkare
            för fri abort och de som är mer kritiska till nuvarande lagstiftning.
            Särskilt de som förespråkar rätten att välja borde här gå i främsta
            ledet, eftersom valmöjligheterna genom ett fullödigt skriftligt
            material blir så mycket tydligare. De som menar att det är kvinnans
            ”rätt” att välja abort, måste rimligtvis anse att valet skall
            bygga på fakta och insikt om de olika valmöjligheterna, såväl
            om kvinnan väljer mellan olika abortmetoder som då hon väljer
            mellan abort eller att fullfölja graviditeten. I det sistnämnda
            fallet kommer självklart också spädbarnsadoption in som ett naturligt
            alternativ att bli informerad om och kunna välja. Det är också
            viktigt att det ofödda barnets utveckling görs tydlig för kvinnan,
            då detta inte kan anses som oviktig information i beslutsfattandet.
            Skräckexempel från patienter som har berättat hur läkare och övrig
            personal inom hälso- och sjukvården medvetet undanhållit fostrets
            utveckling såsom irrelevant i beslutsprocessen, borde uppröra
            den fria abortlagens tillskyndare mer än dess kritiker.
          </p>
          <p xml:id="i-3ko11w4LSRY8wZ7FziYmWv" type="date">
            Stockholm den 3 oktober 2004 Mikael Oscarsson (kd)
          </p>
          <p xml:id="i-GAPV528ZK3JVZGWqUtNwP9">
            2004/05:S0458
          </p>
        </div>
      </div>
    </body>
  </text>
</TEI>
