<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00399">
  <teiHeader>
    <fileDesc>
      <titleStmt>
        <title>Förbud mot antisemitisk hatpropaganda i Sverige</title>
        <author corresp="i-Ybw8JnrmHGCsqpipBke8a7">av Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbud mot antisemitisk hatpropaganda i Sverige</title>
          <idno type="rdwebb">GW02K399</idno>
          <rs type="number">K399</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K399/text</ref>
          <ref type="dokument_url_html">http://data.riksdagen.se/dokument/GW02K399</ref>
          <ref type="dokumentstatus_url_xml">http://data.riksdagen.se/dokumentstatus/GW02K399</ref>
          <ref type="doc">http://data.riksdagen.se/fil/82ED6D98-D4ED-4B6E-B6DD-FFE67C72EA96</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VvoofzQ36JrBGAqjWPRRj1" type="signed"/>
        <correspContext corresp="i-VvoofzQ36JrBGAqjWPRRj1">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-3auJrf38vTeo5aBGmWE5Tj" type="numbering">
          <date when="2008-10-09"/>
        </correspAction>
        <correspAction xml:id="i-QrZoe6WrvK27WiLmFUVDTA" type="submission">
          <date when="2008-10-07"/>
        </correspAction>
        <correspAction xml:id="i-JPJQmwHGXzEbFJK9kSHTPk" type="transfer">
          <date when="2008-10-07"/>
        </correspAction>
        <correspAction xml:id="i-3hPsyxkTiSGaVGWvMkVdwz" type="assigned"/>
        <correspContext corresp="i-3hPsyxkTiSGaVGWvMkVdwz">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WLVggtbysePpV3uVWuYPan" type="motBody">
        <div xml:id="i-XPAq33RSA5pB7tHhkPdGJL" type="motProposal" subtype="förslag">
          <head xml:id="i-9jkfoMDhgm5kKJUzEGnDq6">
            Förslag till riksdagsbeslut
          </head>
          <p xml:id="i-S6tETQ8boYMoEPuYbT7KHi">
            Riksdagen tillkännager för regeringen som sin mening vad som
            anförs i motionen om ett förbud att i Sverige vidaresända tv-kanalen
            Al-Manar med dess antisemitism och hatpropaganda.
          </p>
        </div>
        <div xml:id="i-CPKAPwU54vPs8WFyk5R7cQ" type="motContent">
          <head xml:id="i-JDRXBfX2iTaswWRV3kxufL" type="h1">
            Motivering
          </head>
          <p xml:id="i-Kiz3UUJhk3ZwqUHGV4FW2Y">
            I Sverige i dag är det fullt möjligt att via satellitmottagare
            ta emot grovt antisemitiska och våldsglorifierande tv-program
            från Hizbollahs tv-kanal Al-Manar. Detta är bekymmersamt då det
            finns en tydlig koppling mellan denna sorts propaganda och den
            ökande muslimska antisemitism i Sverige som enligt rapporter allt
            oftare övergår i fysiskt våld mot judar.
          </p>
          <p xml:id="i-KkUaKnexxBi7cyhj3UidT5">
            På tv-kanalen har serier som Al-Shatat (Diasporan) i 29 avsnitt
            sänts. Arabiska skådespelare utklädda till bl.a. rabbiner begår
            i serien vedervärdiga grymheter. Avsikten är att intensifiera
            och sprida hatet mot judar. Exempelvis får man se hur en jude
            får hett bly hällt i svalget, öronen avskurna och till sist mördas
            eftersom han gift sig med en kristen kvinna. I ett annat avsnitt
            får man se hur rollgestalten Josef får halsen avskuren och töms
            på blod. Med detta ville tv-producenterna visa hur judar gör påskbröd
            på kristet barnablod.
          </p>
          <p xml:id="i-X9CxvQD1DWNiedN5pGTowW">
            Enligt Al-Shatat har judarna under många århundraden strävat
            efter världsherraväldet. Sedan 1800-talet har familjen Rothschild
            lett den världsomspännande judiska regeringen för detta mål. Därför
            är judarna också direkt ansvariga för första världskriget, andra
            världskriget, mordet på Franz Ferdinand i Sarajevo, atombomberna
            i Hiroshima och Nagasaki, kraschen av den engelska aktiemarknaden
            efter slaget i Waterloo och andra historiska katastrofer. Vid
            upprepade tillfällen under programseriens gång upplystes tittare
            om att det som visades var sanningen.
          </p>
          <p xml:id="i-J15XtsmdcNDWKXdywbZLTB">
            Vid en tidigare behandling av en motion om att införa förbud
            mot utsändningarna av Al-Manar i Sverige säger konstitutionsutskottet
            i sin bedömning (Konstitutionsutskottets betänkande 2005/06:KU17):
          </p>
          <p xml:id="i-7zoWZgjYeBsv6Ufk5Gj6Bv">
            När det gäller antisemitism och hatpropaganda som når Sverige
            genom tv-program kan förvisso sådana sändningar utgöra ett yttrandefrihetsbrott
            i Sverige. För sändningar inom den europeiska unionen är lagstiftningen
            styrd av EG-direktiv enligt vilket medlemsstaterna skall säkerställa
            att sändningar inte innehåller något som uppammar hat, grundat
            på ras, kön, religion eller nationalitet. När det gäller sändningar
            från tredje land torde dessa ske över satellit och tas emot genom
            parabolantenn hos mottagaren. Några verkningsbara åtgärder mot
            sådana sändningar torde oavsett behovet vara utsiktslösa under
            överskådlig framtid.
          </p>
          <p xml:id="i-WLnAMSrG22HQ8dDuDoCr5d">
            Beslut utifrån betänkandet togs av riksdagen i maj 2006. Då hade
            myndigheterna i Spanien nyligen infört ett förbud för Hispasat
            att vidareföra Al-Manars sändningar, vilket gör det omöjligt att
            ta emot sändningarna i Spanien och Portugal, men också i Sydamerika.
            Även Frankrike och i praktiken Nederländerna har infört förbud,
            liksom USA och Kanada. Inte heller i Australien går det att se
            Al-Manars tv-sändningar via satellit eller kabel-tv.
          </p>
          <p xml:id="i-97iZzady6eWEZZfZsxtMFQ">
            Om det är möjligt för andra medlemsnationer inom EU Spanien,
            Frankrike och Nederländerna att förbjuda Al-Manar är det naturligtvis
            också möjligt att göra det i Sverige om viljan finns.
          </p>
          <p xml:id="i-M2suP8a5zFAGfNy2vMgrHw">
            Det svenska lagrummet är också tydligt om möjligheten att införa
            en sådan begränsning. Enligt 2 kap. 13 § regeringsformen får yttrandefriheten
            bland annat begränsas med hänsyn till rikets säkerhet, allmän
            ordning och säkerhet och för att förebygga och beivra brott.
          </p>
          <p xml:id="i-UcB8SmAVfCqi2JrQaVKf7a">
            Enligt yttrandefrihetsgrundlagen 7 kap. 4 § första stycket 11
            är hets mot folkgrupp att anse som tryckfrihetsbrott. Här inkluderas
            att hota eller uttrycka missaktning för folkgrupp med anspelning
            på bland annat ras, nationellt eller etniskt ursprung och trosbekännelse.
          </p>
          <p xml:id="i-YAMYEy8Ur3EhYh2c7sYUDE">
            EU:s direktiv om sändningsverksamhet för tv går längre än svensk
            lagstiftning, och säger att medlemsstaterna ska säkerställa att
            sändningar inte innehåller något som uppammar hat, grundat på
            ras, kön, religion eller nationalitet.
          </p>
          <p xml:id="i-FMe68Xkd2f7rVZRLRAwooi">
            För mig är det uppenbart att hatpropaganda av den typ Al-Manar
            producerar har del i den ökande antisemitismen i Sverige. Det
            är också viktigt att se att detta inte handlar om muslimer i allmänhet,
            utan islamister som är beredda att i islams namn sprida hat och
            uppvigla till mord. För att hindra tillväxten av islamofobin är
            det alltså också viktigt att stoppa Al-Manars propaganda och hets,
            för att visa att denna förvanskning av islam inte är vad de många
            muslimerna i vårt land står för.
          </p>
          <p xml:id="i-TZDJbyLNjaQXwi4orfMHnf">
            Problemet är nu att befolkningarna i framför allt Mellanöstern,
            där demokrati med fria medier och opinionsbildning helt saknas,
            indoktrineras av hatpropagandan från Hizbollah statsfinansierat
            av Iran och Syrien. Våldsglorifieringen och uppmuntrandet att
            begå martyroperationer, dvs. terror genom självmordsattacker,
            förfelar uppenbart varje fredsansträngning i det våldsbesudlade
            Mellanöstern.
          </p>
          <p xml:id="i-TG1nJQwqq4VGZKFGxTHTaK">
            Dessutom sprids denna osanna hatpropaganda som inte finner någon
            annan motsvarighet än den som nationalsocialisterna bedrev under
            1930-talet till arabisktalande grupper i såväl Sverige som övriga
            västvärlden via Al-Manar.
          </p>
          <p xml:id="i-NhYALTqMYbUoooGmXsN2ge">
            Sverige har varit ett föregångsland vad gäller att ingripa emot
            antisemitism, intolerans och motsättningar mot olika folkgrupper.
            Nu bör regeringen följa de åtgärder flera andra medlemsländer
            i EU och ut över världen tagit, för att stoppa den antisemitism
            och den hatpropaganda som når ett stort antal tv-tittare.
          </p>
        </div>
        <div xml:id="i-JxiRqSncvxFkk1irQrG1qD" type="signatureBlock">
          <list xml:id="i-PtY6q97bEELdUJihYYDXbY">
            <item xml:id="i-2WSiZDwjXQvZdS9kJNHTxA" who="i-Ybw8JnrmHGCsqpipBke8a7" type="signature">
              Mikael Oscarsson (kd)
            </item>
          </list>
        </div>
      </div>
    </body>
  </text>
</TEI>
