<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-fö-00103">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_103/mot_198687_fö_103-001.pdf"/>
      <div xml:id="i-GUtyes3sohoUPwXaEumhn5" type="motHeader">
        <div xml:id="i-QuypVNX676RydXP8L4E7XT" type="motTitle"/>
        <div xml:id="i-WWDfYFpGrbcNvN5u7nspPb" type="motSubmissionInfo"/>
      </div>
      <div xml:id="i-4vCsG5vMor4xS1U6dcBGJK" type="motBody">
        <div xml:id="i-TxgEQxTaPmMhYy4RPejGmV">
          <p xml:id="i-Sk1cihwFhUusMC74R6rjUv">
            Motion till riksdagen 1986/87:Fö103
          </p>
          <p xml:id="i-DiZVV6CGvNwG9thjoTnFSG">
            Kerstin Ekman m. fl. (fp) Räddningstjänstlag, m. m. (prop. 1985/86:170)
          </p>
          <p xml:id="i-6HF9WpvvjBqMBDzcbqvuVN">
            Sotningsverksamheten
          </p>
          <p xml:id="i-3MYDBCjdGoHAnLqT5YgegW">
            I propositionen föreslås att sotningsverksamheten i den nya räddningstjänst-
            organisationen skall organiseras och bedrivas som hittills. Detta
            innebär bl.a. att sotningen förblir en kommunal angelägenhet.
            Det är kommunerna som bestämmer hur ofta det skall sotas samt
            väljer den skorstensfejarmästare som skall ha monopol på sotningen.
            Som påpekas i propositionen har det från många remissinstanser
            riktats kritik mot såväl skorstensfejarmästarnas monopol som vad
            som påstås vara alltför ofta förekommande sotning. Motsvarande
            synpunkter har tidigare framkommit i en promemoria från riksrevisionsverket,
            Den statliga regle- ringen och tillsynen av sotningsväsendet,
            Dnr 1985:357. Denna kritik till trots föreslår alltså föredraganden
            att allt skall bestå som tidigare. Den nuvarande regleringen av
            sotningsväsendet är enligt vår mening föråldrad. Det är i sin
            nuvarande form en rest av skråväsendet. I stället för nuvarande
            monopol för skorstensfejarmästarna bör verksamheten få bedri-
            vas i konkurrens mellan fristående i behörig ordning auktoriserade
            sotare. Vidare måste sotningsbehovet i de enskilda anläggningarna
            få avgöra hur ofta det skall sotas. De nuvarande reglerna för
            sotningsfrister måste därför ses över. Detta gäller också behovet
            av rensning av imkanaler etc. Det kan därvid vara av särskilt
            intresse att studera erfarenheterna från övriga nordiska länder
            där det tillämpas avsevärt längre sotningsfrister än i Sverige.
            Det bör ankomma på statens brandnämnd som central förvaltningsmyndig-
            het för sotningsväsendet att göra denna översyn. Denna översyn
            bör också överväga om det finns anledning att göra lättnader i
            de sanktioner som i dag är knutna till sotningsskyldigheten. Riksdagen
            bör därför avstå från att nu behandla den del av propositionen
            som rör sotningsverksamheten, 15-20 $$ i lagtextförslaget. I stället
            bör riksdagen som sin mening ge regeringen till känna att sotningsmonopolet
            skall avskaffas samt att en översyn bör ske av de nuvarande reglerna
            för sotningsfristerna.
          </p>
          <p xml:id="i-ULN4Yv926rJh3L67Ljh2WP">
            Överlåtelse av räddningskårens uppgifter
          </p>
          <p xml:id="i-2dywktZ8BSuXMF337AjRmN">
            I propositionen markeras särskilt att samhället måste ta det
            direkta inflytandet över skötseln av räddningstjänsten och att
            lagen inte tillåter att en
          </p>
          <p xml:id="i-Kq29ahDBCH8bgcMEjyE6G3">
            1" Riksdagen 1986/87. 3 saml. Nr Föl01-105
          </p>
          <pb facs="riksdagen-motions-pdf/data/198687/mot_198687_fö_103/mot_198687_fö_103-002.pdf"/>
          <p xml:id="i-Tcopz4vCtLtMdZ2G9wPvJW">
            kommun uppdrar åt ett privat företag att fullgöra räddningskårens
            alla uppgifter. Socialdemokratisk ideologi strävar efter att samhället
            skall överta eller bibehålla så många som möjligt av offentliga
            nyttigheter. Under en lång tid har intensiv debatt förts kring
            vilka förutsättningar som skall gälla för att bedriva utbildning,
            sjukvård och barnomsorg i privat regi. Som yttersta maktmedel
            för att skydda sådan verksamhet beslutar socialdemokraterna med
            bistånd av vpk att i lag förbjuda privata alternativ eller, som
            i föreliggande proposition, förbjuda att privata företag på entreprenad
            sköter offentliga uppgifter. Det är uppenbart att gränsen för
            vad en kommun får låta en privat entreprenör sköta går vid sophämtning
            och oljesanering men däremot inte sjuktransporter eller brandbekämpning.
            Det kan därvid finnas skäl att påminna om att en betydande del
            av räddnings- tjänsten i Danmark sköts av ett privat företag,
            Falcks. Såvitt vi erfarit har det aldrig från något håll påståtts
            att detta skulle ha inneburit att någon eldsvåda inte blev släckt
            eller någon nödställd inte räddad. Vi är inte övertygade om att
            det finns något intresse bland svenska kommuner att överlåta hela
            eller delar av räddningstjänsten på privata intressenter. Men
            om så skulle vara fallet bör det självfallet inte finnas några
            förbud mot en sådan ordning. Det bör ankomma på utskottet att
            ändra 9 $ i lagtextförslaget i enlighet med detta.
          </p>
          <p xml:id="i-JQ14pgEHyTh6J7BhCpbJvF">
            Civilförsvaret och räddningstjänsten
          </p>
          <p xml:id="i-KUZN2wLPJEDmsdfne8bGvY">
            En grundtanke i totalförsvaret är att en myndighet, organisation
            eller annat organ som har en verksamhet i fred skall ha ansvaret
            för denna också vid beredskap och i krig. I fråga om räddningstjänst
            har denna princip hittills inte tillämpats, eftersom civilförsvaret
            helt varit en statlig verksamhet medan den lokala räddningstjänsten
            varit en kommunal angelägenhet. 1982 års försvars- beslut slog
            fast att ledningen av civilförsvaret på lokal nivå skall föras
            över till kommunerna, och detta övertagande sker den 1 januari
            1987. På central nivå slås civilförsvarsstyrelsen och statens
            brandnämnd den 1 juli 1986 samman till en gemensam myndighet,
            statens räddningsverk. Konsekvensen bör enligt vår uppfattning
            bli att man i framtiden ser räddningstjänsten som en verksamhet
            där ledning och kärna bör vara densamma i fred och krig. Den fredstida
            kommunala räddningstjänsten bör då ses som stommen till den i
            krig utvidgade räddningstjänst som behövs för att möta de mycket
            stora påfrestningar som befolkningen då kan utsättas för. Eftersom
            påfrestningarna kan bedömas vara större i krig är det rimligt
            att då utöka organisationen, främst genom tillförsel av ytterligare
            personal — vilket sker genom utnyttjande av civilförsvarsplikt.
            I tilläggsprotokollet av den 10 juni 1977 till Gen&amp;ve-konventionerna
            från 1949 rörande skydd för offren i internationella väpnade konflikter
            definieras vad som avses med civilförsvar. 1982 års totalförsvarsbeslut
            utgick från att begreppet civilförsvar skall beteckna en verksamhet
            och inte en organisation. I begreppet sammanfattas all civilförsvarsverksamhet,
            oberoende av vem
          </p>
          <p xml:id="i-8MaLRUCk3P76ZtrmzCdu9R">
            som utför den. Man bör undvika konstlade gränser inom en verksamhet,
            eftersom detta
          </p>
          <p xml:id="i-Tm1DWQqqmg5PkaXYrQftwT">
            Mot. 1986/87 Fö103
          </p>
          <pb facs="riksdagen-motions-pdf/data/198687/mot_198687_fö_103/mot_198687_fö_103-003.pdf"/>
          <p xml:id="i-DmY5uHUEMLeGCa5u2KoXP6">
            kan försvåra ett rationellt utnyttjande av resurserna i lägen
            då kraftsamling behövs. Den mycket markerade uppdelningen mellan
            fredstida räddnings- tjänst och krigstida civilförsvar har haft
            till konsekvens att civilförsvaret inte kunnat nyttjas ens vid
            stora lokala påfrestningar i fredstid. Statens civilför- svarsmateriel
            har kunnat ställas till förfogande för det kommunala brandvä-
            sendet — t.ex. att man lånat extra brandslang eller brandsprutor.
            Men civilförsvarets personal får inte tas i anspråk för fredstida
            uppgifter. Detta förhållande uppmärksammades t. ex. efter Tuvekatastrofen.
            Enligt folkpartiets mening bör civilförsvaret ges en kraftig kvalitativ
            förstärkning, främst personellt. En mycket stor del av dagens
            civilförsvarsor- ganisation består av personal som fått ingen
            eller mycket ringa utbildning för uppgiften. Till dominerande
            del utgörs organisationen av män som vid 47 års ålder överförts
            från det militära försvaret. De ökade riskerna för överraskande
            angrepp gör det nödvändigt att man ställer samma krav på civilförsvaret
            som statsmakterna på senare år ställt på militärt försvar, nämligen
            att enheterna skall vara användbara direkt efter mobilisering.
            Enligt folkpartiets mening kan detta inte nås med mindre än att
            alla som ingår i civilförsvarsenheter ges en utbildning i de uppgifter
            som enheten skall kunna lösa. Genom att föryngra civilförsvaret
            skulle den enskilde kunna ingå i organisationen under lång tid,
            vilket i sin tur gör att de resurser som läggs ned på utbildning
            skulle kunna nyttiggöras under många år. Att utbilda personer
            över 47 år blir dyrbart, då en så hög inträdesålder i organisationen
            gör att vederbörande knappast kan tjänstgöra särskilt många år.
            . Folkpartiet har föreslagit att civilförsvaret årligen skall
            grundutbilda omkring 5 000 ungdomar, som sedan kan kvarstå i omkring
            30 år i organisationen. (Alltså till omkring 50 års ålder som
            genomsnitt.) Av dessa grundutbildade skulle enligt förslag från
            partiet 2 000 utgöras av värnpliktiga som direktrekryteras till
            civilförsvaret. Vapenfria tjänstepliktiga och kvinnor skulle svara
            för tillsammans ungefär 3 000 ungdomar per år. I och för sig kan
            man tänka sig en snabbare föryngring genom att under några år
            utbilda betydligt fler. Men en sådan kraftig utökning av utbildnings-
            omfånget skulle om några år behöva följas av en kraftig minskning
            när organisationen var uppfylld. En årlig utbildning av 5 000
            ungdomar synes ge den jämnaste åldersfördelningen och vara långsiktigt
            mest ekonomisk. Skulle Sverige övergå till en civilförsvarsorganisation
            med väl utbildad personal skulle den alltså fungera direkt efter
            mobilisering. Men självfallet skulle det då också vara möjligt
            att redan i fredstid kunna nyttja dessa enheter vid behov av större
            insatser i katastrof- och nödlägen. Att däremot kalla in helt
            outbildade civilförsvarsenheter är meningslöst. Det finns därför
            ett mycket tydligt samband mellan personalkvalitet (åldersläge
            och utbildning) i civilförsvaret och de reella möjligheterna att
            kunna nyttja resurserna i fredstida katastrofsituationer. Danmark
            kan tas som exempel på hur en medveten civilförsvarsutbildning
            ger möjligheter till insatser redan i fred. Värnpliktiga som direktutbildas
            för civilförsvaret ingår i ”CF-korpset” som också är en del av
            Danmarks fredsmässiga katastrofberedskap. Som exempel anges storbrand,
            miljöför- öreningar, storm och översvämningar. Oavsett tidpunkt
            på dygnet kan dessa
          </p>
          <p xml:id="i-9Q3mrr7TAdecqLpNCTwR6N">
            Mot. 1986/87 Fö103
          </p>
          <pb facs="riksdagen-motions-pdf/data/198687/mot_198687_fö_103/mot_198687_fö_103-004.pdf"/>
          <p xml:id="i-LFz6XmgDgWZyJawWgbCsoG">
            enheter rycka ut. Vid större katastrofer kan 600-700 man sättas
            in. I genomsnitt en gång per dygn gör någon av de fem enheterna
            (tre på Jylland och två på Själland) en utryckning. Utbildningstiden
            för de värnpliktiga i dessa enheter är sex månader. Bedömningen
            i Danmark är att styrkorna fungerar väl, men inte så väl som när
            utbildningstiden var åtta månader. De fredstida räddningsinsatserna
            ger stor realism åt utbildningen. Man kan tänka sig en rad varianter,
            från den danska lösningen och till att lokala civilförsvarsenheter
            — helt eller delvis — kallas in som förstärkning till den fredstida
            räddningstjänsten. Ett par exempel under senare tid kan ha varit
            översvämningarna i Gävleborgs och Kopparbergs län hösten 1985
            där rimligen ett lokalt rekryterat civilförsvar, samövat i sina
            enheter, skulle ha kunnat ingripa snabbare och med större lokal
            kännedom än de värnpliktiga som togs från annan ort. I civilförsvarets
            uppgift ingår att kunna bistå människor också vid radioaktivt
            nedfall efter kärnvapenanfall. Den kunskap och den utrustning
            som behövs för att civilförsvarsenheter skall kunna fullgöra sådana
            uppgifter är i princip av samma slag som erfordras för att upptäcka
            nedfall från kärnkraftsolyckor. Hade vi haft ett väl utbildat
            civilförsvar skulle rimligen möjligheterna ha varit större att
            ingripa i de områden i Sverige som på senare tid drabbats hårdast
            av radioaktivt nedfall från kärnkraftshaveriet i Sovjet. Civilförsvaret
            har vidare viktiga uppgifter för att skydda befolkningen mot verkningarna
            av kemiska stridsmedel. I princip kan sådan kunskap och sådan
            utrustning användas också vid fredstida gasutsläpp. Gasläckan
            i Karlskoga liksom klorgasutsläpp i bl.a. Gävleområdet kan tas
            som exempel på situationer då man lokalt skulle ha haft betydande
            nytta av ett väl utbildat och i fred gripbart civilförsvar om
            det funnits tillgängligt som förstärkning till den fredstida kommunala
            räddningstjänsten. Enligt folkpartiets mening bör det nu föreliggande
            lagförslaget ändras så att civilförsvarsenheter eller delar av
            dem kan tas i anspråk vid fredstida katastrofsituationer. Det
            bör ankomma på utskottet att göra dessa ändring- ar. Men de reella
            effekterna av en sådan möjlighet blir utomordentligt starkt beroende
            av vilken personell kvalitetshöjning som kommer att ges till civilförsvarsorganisationen.
            Med dagens svagt utbildade civilförsvar är möjligheterna till
            snabba insatser ytterst begränsade. Angelägenheten av att föryngra
            och utbilda civilförsvaret baseras främst på behoven i krigstid,
            men ett effektivare civilförsvar ger kunskaper och kapacitet som
            skulle kunna bli ytterst värdefulla också vid fredstida katastrofer.
          </p>
          <p xml:id="i-26eRDsH7q5njc783dJRvjc">
            Länsstyrelsernas ansvar vid radioaktivt utsläpp
          </p>
          <p xml:id="i-7sqT23hXHzy4heNeLUWztV">
            Länsstyrelserna måste inom resp. län ha ansvaret för samordning,
            ledning och insatser med anledning av kärnkrafstolyckor. De länsstyrelser
            som har kärnkraftsanläggningar inom länet — alltså Malmöhus, Hallands,
            Kalmar och Uppsala län — har genomfört omfattande verksamhet för
            att utbilda och öva personal för att i ett katastrofläge kunna
            samordna alla insatser som är möjliga. Övriga länsstyrelser har
            inte gjort motsvarande förberedelser. Erfarenhe- terna efter det
            radioaktiva nedfallet i Sverige från kärnkraftsolyckan i Sovjet
          </p>
          <p xml:id="i-3xLRaVqsSkytNezPNjjP5x">
            Mot. 1986/87 Fö103
          </p>
          <pb facs="riksdagen-motions-pdf/data/198687/mot_198687_fö_103/mot_198687_fö_103-005.pdf"/>
          <p xml:id="i-EKYCk5bwzk6JcsmkXoUcuk">
            nyligen har drastiskt visat hur ringa förberedda länsstyrelserna
            i de mest drabbade områdena var. Informationen till allmänheten
            har inte fungerat väl. Tvärtom kan sägas att motstridande uppgifter
            från myndigheter bidragit till att öka människors oro. Öppen kritik
            mellan olika myndigheter — bl.a. kritik från länsstyrelser gentemot
            statens strålskyddsinstitut— har visat allmänheten att myndigheter-
            na inte varit vuxna uppgiften att på bästa sätt klara ut fakta
            och ge råd. Drivande moln av radioaktivitet kan nå alla delar
            av vårt land — från olyckor utom eller inom landet. Det är nödvändigt
            att samtliga länsstyrelser vidtar åtgärder för att ha beredskap
            så att man snabbt kan informera allmänheten och leda undsättningsinsatser.
            En del av de brister som uppmärksammats i länsstyrelsernas agerande
            efter det radioaktiva nedfallet har sannolikt giltighet även i
            andra situationer, t.ex. vid en stor kemisk olycka med giftutsläpp.
            Länsstyrelserna måste som högsta ansvariga länsor- gan inom räddningstjänsten
            vara väl förberedda för att snabbt kunna förmedla information
            och råd till allmänheten. Det är nödvändigt att utvärdera vad
            myndigheterna gjorde och inte gjorde efter kärnkraftsolyckan i
            Sovjet för att dra ut mesta möjliga erfarenheter som underlag
            för förbättringar i länsstyrelsernas beredskap. Det är inte en
            fråga endast för länsstyrelsernas försvarsenheter. Alla delar
            av länsstyrelsen och andra länsmyndigheter som har uppgifter i
            sammanhanget måste övas och utbildas för att kunna agera snabbt
            och konsekvent i svåra lägen. Det måste klarläggas vilken teknisk
            utrustning som behövs för indikering, analys och informationsspridning,
          </p>
          <p xml:id="i-AcGmnMjAL8b8mcL7VhaBr">
            Hemställan
          </p>
          <p xml:id="i-ALSdSzZ3PcQzKqCbKrKYPv">
            " Med hänvisning till det anförda hemställer vi 1. att riksdagen
            som sin mening ger regeringen till känna att sotningsmonopolet
            skall avskaffas samt att en översyn bör ske av de nuvarande reglerna
            för sotningsfrister och de därtill kopplade sanktio- nerna, ;
            2. att riksdagen beslutar om sådana ändringar i 9 $ilagtextförslaget
            att det blir möjligt för kommun att uppdra åt privata företag
            att ansvara för räddningstjänstuppgifter, 3. att riksdagen beslutar
            om sådana ändringar i lagtextförslaget att civilförsvarsenheten
            eller delar av den kan tas i anspråk vid fredstida katastrofsituationer,
            4. att riksdagen som sin mening ger regeringen till känna vad
            vi i motionen anfört angående en föryngring och höjd kvalitet
            av civilför- svaret, 5. att riksdagen som sin mening ger regeringen
            till känna att en utvärdering bör ske av vilka åtgärder som länsstyrelserna
            vidtog i samband med kärnkraftsolyckan i Sovjet.
          </p>
          <p xml:id="i-ML3TxZs3pWdWtFeozhCTQd" type="date">
            Stockholm den 5 juni 1986
          </p>
          <p xml:id="i-LPfCAriLWfXbuBAJ4dZH5X" type="signatureBlock">
            Kerstin Ekman (fp) Lars Sundin (fp) Carl-Johan Wilson (fp) Hans
            Lindblad (fp) Bengt Harding Olson (fp)
          </p>
          <p xml:id="i-8KCqv5hJ9HMLGGuwQPqu9B">
            Mot. 1986/87 Fö103
          </p>
        </div>
      </div>
    </body>
  </text>
</TEI>
