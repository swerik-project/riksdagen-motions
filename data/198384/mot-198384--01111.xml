<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01111">
  <teiHeader>
    <fileDesc>
      <titleStmt>
        <title>Inrättande av en författningsdomstol</title>
        <author>Marianne Karlsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inrättande av en författningsdomstol</title>
          <idno type="rdwebb">G7021111</idno>
          <rs type="number">1111</rs>
          <ref type="dokument_url_text">http://data.riksdagen.se/dokument/G7021111/text</ref>
          <ref type="dokument_url_html">http://data.riksdagen.se/dokument/G7021111</ref>
          <ref type="dokumentstatus_url_xml">http://data.riksdagen.se/dokumentstatus/G7021111</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>MARIANNE KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EWym8rEPby9naxMAumhd3H" type="signed"/>
        <correspContext corresp="i-EWym8rEPby9naxMAumhd3H">
          <note type="signatory" corresp="i-QF9w7weamuxjZGtJKPPkwp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1111/mot_198384__1111-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            11
          </p>
          <p>
            Motion 1983/84: 1111
          </p>
          <p>
            Marianne Karlsson Inrättande av en författningsdomstol
          </p>
          <p>
            Orden ”uppenbart” och ”uppenbarligen” är inte entydiga utan kan
            avse två olika begrepp. Enligt det första begreppet är något uppenbart,
            när första bästa människa utan vidare kan inse det. Enligt det
            andra begreppet räcker det att saken framstår som helt otvivelaktig
            när man tittat efter ordentligt. För att ta ett enkelt, konkret
            exempel, så är det inte uppenbart i den första meningen att blod
            är rött på grund av att det innehåller röda blodkroppar, som simmar
            omkring som små platta ärter i en gulaktig soppa. För den som
            tittat efter i ett mikroskop är den saken dock otvivelaktig och
            i den meningen för honom uppenbar. En otydlighet av detta slag
            har tyvärr kommit att vidlåda vår regeringsform i dess 11 kap.
            14 $. I den mån en föreskrift beslutats av regeringen eller riksdagen
            men strider mot grundlag eller annan överordnad författning (t.
            ex. om av regeringen utfärdad tillämpningsföreskrift skulle strida
            emot av riksdagen antagen lag), så skall ändå enligt regeringsformen
            den felaktiga bestämmelsen tillämpas, om inte felet är uppenbart.
            Vilken sorts uppenbar- het det är fråga om har dock inte specificerats.
            Det förslag om inskrivning av lagprövningsrätten i regeringsformen
            som togs 1979 förelåg redan från 1973 års rättighetsutredning
            (SOU 1975: 75) men ströks i propositionen (prop. 1975/76:209).
            Ansvarige statsrådet Lennart Geijer har någon gång klandrats härför,
            under förmenande att han motsatte sig lagprövningsrätten. I själva
            verket torde det förhålla sig tvärtom. Flera remissinstanser framhöll
            nämligen att den föreslagna bestämmelsen innebar en försämring
            av lagprövningsrätten, som ansågs redan finns fast av naturliga
            skäl sällan tillämpad. Det är ju inte så vanligt att lagarna strider
            mot varand- ra. Det framhölls bl. a. från sina håll att högsta
            domstolen alltid undvikit ordet ”uppenbart” i sina domar vid tidigare
            fall av lagprövning, trots att revisionssekreteraren i målet använt
            ordet i förslag till dom. Statsrådet Geijer övertygades därför
            av behjärtade personer om olämpligheten av den föreslagna skrivningen.
            Denna återkom dock sedan i förslaget från den av den borgerliga
            regeringen år 1977 tillsatta rättighetsutredningen (SOU 1978:34).
            Detta måste anses olyckligt. Det måste på allvar betvivlas att
            någon seriöst skulle vilja hävda att det är riktigt att till nackdel
            för enskilda tillämpa en lag, som noga taget strider mot grundlagen.
            Den som är av en sådan åsikt kan knappast allvarligt mena att
            vi skall ha någon grundlag. Det måste också starkt betvivlas att
            regeringen, och långt mindre riksda- gen, med vett och vilja skulle
            utfärda bestämmelser som strider mot grundla-
          </p>
          <pb facs="riksdagen-motions-pdf/data/198384/mot_198384__1111/mot_198384__1111-002.pdf"/>
          <p>
            Mot. 1983/84: 1111 12
          </p>
          <p>
            gen eller eljest mot överordnad lag. Emellertid räcker inte alltid
            den goda viljan till. Man kan ju inte förutse allting, och rätt
            vad det är råkar någon stackars enskild illa ut, någon som sitter
            i en särskild, ovanlig eller speciell situation. Exempelvis kan
            förbudet mot retroaktivt verkande beskattning i RF 2:10 föranleda
            besvärliga avgöranden av en typ där uppenbarhetskravets tolkning
            kan föranleda bekymmer. Vidare händer det faktiskt att konflikt
            uppstår mellan de administrativa och de vanliga domstolarna. Ett
            exempel är hur häradsallmänningarna på sin tid av regeringsrätten
            förklarades tillhöra kronan, men högsta domstolen fann dem tillhöra
            ”dem som i häradet bygga och bo”. Ett ytterligare problem med
            lagtolkningen och lagtillämpningen har aktua- liserats genom domen
            mot Sverige i Europarådets domstol för de mänskliga rättigheterna,
            dets. k. Sporrong-Lönnroth-målet. Som framhålls i en artikel i
            Svensk Juristtidning av Opsahl och Fribergh (1983:401), torde
            det nu vara nödvändigt att ge möjlighet till domstolsprövning
            i de fall då regeringen som sista instans beslutar i frågor som
            rör enskildas civila rättigheter. Det finns därför god anledning
            att i Sverige införa en författningsdomstol i någon form, som
            kan ta itu med mål och ärenden av antydd karaktär. Det finns ett
            teoretiskt argument mot författningsdomstol, som går ut på att
            en dylik skulle på något sätt kränka det demokratiska styrelseskicket.
            Eftersom regeringen bara svarar för sina gärningar inför riksdagen
            och riksdagens ledamöter bara inför sina valmän, skulle det enligt
            denna teori vara fel att låta några jurister sitta och slå folkets
            representanter på fingrarna, för det skulle bara folket i val
            kunna göra, vilket i högtidliga sammanhang kallas att utkräva
            politiskt ansvar. I praktiken framstår dock detta som just teori
            och kammarlärdom. En lag som riksdagen antar är ju förhoppningsvis
            varaktigare än ett riksdagsmandat. Risken är liten att en lag,
            som jag är med att anta, skall hinna visa sig ha grundlagsstridig
            verkan medan jag fortfarande är aktiv, och när jag sedan hunnit
            sluta, har ju mina väljare tappat möjlighe- ten att komma åt mig.
            Risken är ändå mindre att en dylik lag skall drabba något större
            antal väljare, eftersom de enskilda fallen av eventuell grund-
            lagsstridig lag i allmänhet bara rör väldigt få. Något politiskt
            ansvar lär alltså näppeligen bli avkrävt av oss som försumliga
            lagstiftare. I grunden är kanske frågan om en författningsdomstol
            en fråga om skydd åt de svaga, nämligen åt dem som är svaga därför
            att de är i minoritet. En annan påstådd svårighet är att en författningsdomstol
            lätt kan komma att uppfattas som politisk, eftersom den måste
            överpröva vad politikerna gör. Detta har visserligen aldrig seriöst
            ansetts hindra att kommunala beslut blir rättsligt prövade, och
            jag kan faktiskt inte se någon riktigt bra motivering varför vi
            riksdagsledamöter skulle ställas på piedestal jämfört med kommu-
            nal- och landstingsmän. Vi är alla människor som söker göra vårt
            bästa, och vi kan alla göra fel. På grund av frånvaron av möjligheter
            att få prövat i svensk domstol om enskilda rättigheter blivit
            kränkta eller ej, har det absurda inträffat att
          </p>
          <pb facs="riksdagen-motions-pdf/data/198384/mot_198384__1111/mot_198384__1111-003.pdf"/>
          <p>
            Mot. 1983/84: 1111 13
          </p>
          <p>
            instanserna i Strasbourg av allt fler kommit att uppfattas som
            enda utväg. Från 42 svenska petitioner år 1981 och 72 stycken
            år 1982, har antalet år 1983 enligt uppgift från Strasbourg stigit
            till över 180, ett antal som börjar stå i paritet med vad som
            kommer från väsentligt folkrikare länder. Visserligen är väl flertalet
            grundlösa, men det gäller även dem som kommer från de andra länderna.
            Om en verklig prövningsmöjlighet för enskilda fanns i Sverige
            (så som vi förbundit oss genom artikel 13 av konventionen), så
            skulle säkert huvuddelen av dessa petitioner utebli, och man skulle
            få sin rätt hemma i Sverige. Förutom lagkonflikter i mål och ärenden
            som direkt berör enskilda, finns det också frågor om huruvida
            lagar som sådana är stridande mot grundlag. Man kan tänka sig
            att en minoritet i riksdagen har en sådan uppfattning om en lag.
            Om de har rätt eller fel kan naturligtvis inte avgöras genom majori-
            tetsbeslut i riksdagen, lika litet som ett majoritetsbeslut kan
            avgöra om jorden är platt eller rund. Man kan förstås hävda att
            en lagrådsgranskning är tillräcklig, men med nuvarande regler
            kan lagrådet inte förkasta ett lagför- slag utan bara anföra betänkligheter,
            som riksdagen har makt att sätta sig över. Detta kan ju inte vara
            riktigt samt är ägnat att göra lagrådet mera mjukt i ryggen än
            som vore riktigt bra. Det är antagligt att de berörda problemen
            skulle bli lösta med en författ- ningsdomstol. Om denna skall
            vara en instans ovanpå dem vi redan har kan diskuteras. Man kan
            också tänka sig en lösning efter de linjer som valts inom EG,
            där ett påstående om en viss tillämpning av en lag, att den skulle
            kränka Romavtalet, av domstolen översändes till EG-myndigheterna
            för bindande förklaring. I analogi därmed kan man sålunda tänka
            sig en lösning, där hovrätt och kammarrätt fick möjlighet att
            göra en motsvarande framställning till en instans som kunde vara
            ett mer eller mindre permanent lagråd med utökad befogenhet. De
            i motionen aktualiserade frågorna erfordrar tydligtvis en omsorgsfull
            utredning, som lämpligen torde kunna anförtros den författningsutredning
            som regeringen avser att tillsätta. Med stöd av det anförda hemställs
            att riksdagen beslutar att hos regeringen hemställa att vid utfärdande
            av direktiv till kommande författningsutredning intages uppdrag
            att utreda hur kontrollen av grundlags- och konventionsenlighet
            av domar, utslag och författningar lämpligen bör ske samt även
            därvid utreda behovet och lämpligheten av en författnings- domstol.
          </p>
          <p>
            Stockholm den 24 januari 1984 MARIANNE KARLSSON (c)
          </p>
          <pb facs="riksdagen-motions-pdf/data/198384/mot_198384__1111/mot_198384__1111-004.pdf"/>
          <pb facs="riksdagen-motions-pdf/data/198384/mot_198384__1111/mot_198384__1111-005.pdf"/>
          <pb facs="riksdagen-motions-pdf/data/198384/mot_198384__1111/mot_198384__1111-006.pdf"/>
          <p>
            Graphic Systems AB, Gbg 1984
          </p>
        </div>
      </div>
    </body>
  </text>
</TEI>
