<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1919/mot_1919__ak__360/mot_1919__ak__360-001.pdf"/>
      <div type="motHeader" xml:id="i-NAPK68z2kBKiAdzt4NS4rD">
        <div type="motTitle" xml:id="i-KNwVEhNsfU31p1S6kkMhAE"/>
        <div type="motSubmissionInfo" xml:id="i-HcuyLgfW8bcN3wuGTMj63X"/>
      </div>
      <div type="motBody" xml:id="i-4zMJwcYKp6BCHzGjiu3Drv">
        <div xml:id="i-FWfbTKm2hMrn8EEmQJ4ePw">
          <p xml:id="i-7NHPyzZALMQTB7AUuyXhqZ">
            Motioner i Andra kammaren, Nr 360. 1
          </p>
          <p xml:id="i-MeVuzcEoKaQbZ15KG9y9Pw">
            Nr 360.
          </p>
          <p xml:id="i-D7GTnzr2p2ciVMcSAsL8SM">
            Av herr Gustafsson, i Örebro, i anledning av Kungl. Maj:ts pro-
            position, nr 245, med förslag till lag med vissa ändrade bestämmelser
            mot oskälig hyresstegring m. m.
          </p>
          <p xml:id="i-T4cqdEuLmrRJ3CaW5VbECG">
            I proposition nr 345 har Kungl. Maj:t föreslagit en förlängning
            av nu gällande lag om oskälig hyresstegring till utgången av 1920,
            varvid vissa ändringar i och tillägg till lagen gjorts. Då jag
            är övertygad om att detta förslag skulle medföra mycket skadliga
            verkningar, måste jag yrka avslag på detsamma. För att motivera
            denna min uppfattning måste jag gå tillbaka till. en granskning
            av själva grunderna för hyresstegringslagen. Under en tid av allmän
            prisstegring är det uppenbarligen principiellt oriktigt att gripa
            ut ett särskilt pris och med lagens makt vilja hindra detta från
            att följa de övriga prisens rörelse. Det kan hända, att man därigenom
            bryter sönder det naturliga sammanhanget mellan prisen på olika
            nyttig- heter och sålunda åstadkommer betänkliga rubbningar inom
            den allmänna prisbildningspressen och därmed i den reglering av
            konsumtionen och den ledning av hela den samhälleliga produktionen,
            som den fria pris- bildningen har till uppgift att åstadkomma.
            I båda dessa riktningar ha följderna av lagstiftningens försök
            att fasthålla hyrorna vid deras gamla nivå mycket snart och mycket
            tydligt trätt i dagen. Om hyresbildningen lämnats fri, så skulle
            en viss hyresstegring ha inträtt, tillräcklig för att åstadkomma
            en viss begränsning av anspråken på bostäder. Mången skulle ha
            nöjt sig med en mindre bostad, andra skulle ha avstått från att
            fordra att få bo just på de orter, där tillgången på bostäder
            var särskilt knapp, och flyttat till annan ort. Så t. ex. skulle
            en lämplig hyresstegring sannolikt ha åstadkommit en viss utflytt-
          </p>
          <p xml:id="i-GGTqVQ2P4md25AmCjPe7Cn">
            Bihang till riksdagens protokoll 1919. 4 saml. 139 häft. (Nr
            360) d
          </p>
          <pb facs="riksdagen-motions-pdf/data/1919/mot_1919__ak__360/mot_1919__ak__360-002.pdf"/>
          <p xml:id="i-pVGRDXWQnLR3iUp7WQfBn">
            2 Motioner i Andra kammaren, Nr 360.
          </p>
          <p xml:id="i-MALUTzVduxZcsExK8p5ZJD">
            ning från Stockholm, varigenom en viss, kanske mycket avsevärd
            lättnad skulle ha vunnits i bostadstillgången för dem, som på
            grund av sitt arbete nödvändigt behövde bo i Stockholm. Detta
            har uppenbarligen varit mycket önskvärt: på orter med stark bostadsbrist
            böra tillgängliga bostäder i främsta rummet. förbehållas dem,
            som genom sin sysselsättning äro bundna vid orten. Hyresstegringslagen
            har så gott som fullständigt undanskjutit denna verkan, ja den
            har i många fall gjort det ekonomiskt omöjligt för människor att
            lämna en bostad, som på grund av ändrade förhållanden blivit onödigt
            stor. En sådan ur socialekonomisk synpunkt önskvärd flyttning
            har överhuvud möjliggjorts först sedan man upptäckt, att hyresstegringslagens
            syfte kunde göras om intet genom att gamla hyresgäster betingade
            sig en särskild ersättning för avflyttning. Då bostaden till följd
            av hyresstegringslagen hållits vid ett i stort sett oförändrat
            pris, medan levnadskostnaderna i övrigt fördubblats eller tredubblats,
            så har hyran kommit att spela en allt mindre roll i den enskilda
            hushållningen. Samtidigt har det stora flertalet av befolk- ningen
            sett sina löner eller andra inkomster växa, ofta mycket betydligt,
            och den del av inkomsten, som måste ges ut för bostad, har därför
            be- funnit sig i starkt nedåtgående. Uppenbarligen är det emellertid
            denna relativa andel, som bestämmer anspråken på bostäder. Det
            är då icke svårt att förstå, i vilken hög grad hyresstegringslagen
            måste ha stärkt dessa anspråk och därmed direkt ha försvårat bostadsproblemet,
            särskilt på de orter, där det redan i sig självt var svårt nog.
            När hyresstegringslagen kom till, tänkte man sig väl den närmast
            som en åtgärd för att förebygga, det en stark hyresstegring komme
            att inträda samtidigt med den plötsliga stegring i prisen för
            andra livs- förnödenheter, innan inkomsterna hunnit att stegras
            i någon motsva- rande grad. Det ekonomiska tryck, som sålunda
            hotade särskilt vida klasser av löntagare, ansåg man sig för ögonblicket
            kunna sätta över på fastighetsägarna. Om någon kärna av berättigande
            någonsin kan ha funnits i en dylik socialekonomisk politik, så
            är den uppenbarligen full- komligt försvunnen i och med det att
            inkomsterna, särskilt arbetslönerna, undergått en stegring, som
            säkerligen gått långt utöver vad man vid hyresstegringslagens
            tillkomst tänkte sig som möjligt och som är så stor, att hyrorna
            även efter en mycket stark höjning skulle komma att utgöra en
            mindre del av inkomsten än tidigare var normalt. Genom att den
            offentliga regleringen av hyrorna kommit att fort- bestå allt
            för länge, har disproportionen mellan hyror och allmänhetens köpkraft
            blivit allt mera orimlig. Därmed har följt en ständigt stegrad
            svårighet att tillgodose allmänhetens anspråk på bostäder. En
            rättelse i
          </p>
          <pb facs="riksdagen-motions-pdf/data/1919/mot_1919__ak__360/mot_1919__ak__360-003.pdf"/>
          <p xml:id="i-7FvigtxpMVr8nT1hMTBphd">
            Motioner i Andra kammaren, Nr 360. 3
          </p>
          <p xml:id="i-8KfzahseMhqqf6yNAk6mvp">
            detta missförhållande kan tydligen endast ske genom att hyresstegrings-
            lagen upphäves och den fria prisbildningen åter tillåtes att utöva
            sitt naturliga inflytande till begränsning av anspråken. Ett ytterligare
            skäl för att detta bör ske omedelbart ligger däri, att ett sjunkande
            av prisen på Övriga livsförnödenheter nu synes förestå. Därigenom
            skulle allmän- hetens köpkraft ytterligare stärkas och anspråken
            på bostäder endast ytterligare stegras. Svärigheten att fasthålla
            vid de gamla hyrorna skulle då komma att framträda ännu starkare
            och hela hyreslagstiftnin- gens effektivitet skulle i ännu högre
            grad än hittills äventyras. Orätt- visan i att den stegrade fria
            köpkraften icke i naturlig grad får komma hyrorna tillgodo, skulle
            då också framträda ännu skarpare än hittills. De sakkunniga, som
            haft att yttra sig i frågan om lagens förläng- ning, ha med stor
            styrka framhållit flera av de synpunkter, som här gjorts gällande.
            Vi måste i detta avseende hänvisa till, vad i betän- kandet (sid.
            3—7) säges, men tillåta oss att härav anföra några stycken, som
            synas oss särskilt belysande. »Den höjning av hyresnivån, som
            en i det föregående ifrågasatt anpassning för närvarande innebär,
            bör självfallet icke på något sätt framtvingas genom positiva
            lagstadganden. I stället synes den böra oberoende av varje reglerande
            verksämhet från hyresnämndernas sida medgivas fritt få äga rum,
            låt vara inom vissa utstakade gränser, utanför vilka hyresnämndernas
            rätt att individuellt pröva hyresbeloppets skälig- het tillsvidare
            skulle förefinnas. En sådan avtalsfrihet på hyresmark- naden skulle
            ej påkalla någon principiell omläggning av nu gällande be- -stämmelser,
            utan skulle kunna vinnas genom ändring av endast en de- taljföreskrift.
            I 6 $ 2 mom. stadgas sälunda, att hyresstegringar inom en viss
            procentgräns under närmare angivna villkor icke av hyresnämnd
            må upptagas till prövning. Det syfte, som i det föregående blivit
            upp- ställt, skulle vinnas därigenom, att ifrågavarande procentgräns
            i lämplig utsträckning höjdes.» »När ifrågavarande spörsmål nu
            åter föreligger till behandling, tala åtskilliga, delvis helt
            och hållet nytillkomna omständigheter för, att den avtalsfrihet,
            som år 1918 ifrågasattes och i viss mån även kom till stånd, under
            innevarende år bör betydligt utsträckas därigenom, att förevarande
            procentsats höjes. Närmast kommer härvid i betraktande, att i
            och med det förändrade världspolitiska läget särskilt livsmedelsmarknaden
            företer en betydligt ljusare eller åtminstone mera uppmuntrande
            bild än under tidigare delen av år 1918. Det må ej heller förbises,
            att verkningarna av den ifrågasatta lagändringen i allmänhet skulle
            komma att göra sig
          </p>
          <pb facs="riksdagen-motions-pdf/data/1919/mot_1919__ak__360/mot_1919__ak__360-004.pdf"/>
          <p xml:id="i-VwpsPJUHbEJXDDMccfhvFv">
            4 Motioner i Andra kammaren, Nr 360.
          </p>
          <p xml:id="i-69dwQ3z9zDn36dL6LfMkCd">
            gällande tidigast under hösten innevarande år, alltså vid samma
            tid som årets skörd hunnit bärgas och i samband därmed en ytterligare
            för- bättring av livsmedelsförhållandena torde kunna emotses.
            Om prisnivån i övrigt så småningom börjar dala, torde denna sänkning
            mer än väl kunna uppväga de något ökade hyresutgifter, som en
            dylik avtalsfrihet kan komma att medföra. Det synes följaktligen
            ur den anförda syn- punkten vara en lämpligt vald tidpunkt att
            nu medgiva en 1 sig själv nödvändig men i det längsta uppskjuten
            hyresstegring. Vad angår förhållandet mellan hyres- och lönenivån
            är det uppen- bart, att det ej i längden låter sig göra att tvångsvis
            reglera den förra uteslutande med hänsyn till den senare, utan
            att lönenivån i stället måste drivas upp så, att den enskilde
            förmår erlägga den hyra, som en dräglig bostad ur produktionssynpunkt
            betingar. Man löper eljes uppen- barligen fara, att i själva verket
            ett slags lönetillägg åt den enskilde in- komsttagaren, sålunda
            ofta indirekt en förmån åt hans arbetsgivare, frampressas på bekostnad
            av en viss grupp samhällsmedlemmar, näm- ligen fastighetsägarna.
            När hyresnivåns tillbakahällande tidigare moti- verats därmed,
            att den enskildes inkomster ej tilläte nämnvärt ökade hyresutgifter,
            har nämligen detta motiv endast kunnat försvaras såsom ett av
            kristiden framtvunget provisorium.» Den offentliga regleringen
            av hyrorna har också haft en störande inverkan på den ledning
            av den sambhälleliga produktionen, som den fria prisbildningen
            utgör. Medan bostadsbristen blivit allt mera kännbar, ha landets
            produktiva krafter icke i nämnvärd mån inriktats på avhjälpande
            av denna brist. I varje förståndig hushållning gäller det väl
            annars som regel, att man ägnar sina krafter åt att tillgodose
            de behov, som för ögonblicket äro mest trängande. En sådan hushållning
            garanteras också i vårt nutida samhälle under normala förhållanden
            av den fria prisbildningen, som verkar så, att priserna på de
            nyttigheter, varmed vi äro särskilt knappt försörjda, stiga och
            därmed locka till ökad produk- tion av just dessa nyttigheter.
            Prisbildningen blir sålunda en allmän regulator för en ur synpunkten
            av en likformig försörjning av de olika mänskliga behoven lämplig
            inriktning av de produktiva krafter, som stå till samhällets förfogande.
            Ett godtyckligt ingrepp i denna prisbildnings- process måste verka
            störande på hela ledningen av produktionen. Erfarenheten av hyresstegringslagen
            synes till fullo bekräfta detta. Visserligen har denna lag nöjt
            sig med att reglera hyrorna i äldre hus och lämnat avkastningen
            av nybyggda bostadshus utanför sin kontroll. Men redan tillvaron
            av en offentlig hyresreglering har varit tillräcklig för att avskräcka
            kapital och företagsamhet från att ägna sig åt produk-
          </p>
          <pb facs="riksdagen-motions-pdf/data/1919/mot_1919__ak__360/mot_1919__ak__360-005.pdf"/>
          <p xml:id="i-Afex22ZByFnNb3AxDKok7h">
            Motioner i Andra kammaren, Nr 360. 5
          </p>
          <p xml:id="i-5UWkE9LUZXhCJ7vTQPwEE9">
            tion av bostäder. Man kunde ju aldrig veta, om icke även de nya
            bo- städerna om några år skulle läggas under någon statlig reglering.
            För- slag i den riktningen ha ju ingalunda saknats. Risken av
            en sadan lag- stiftning har man icke velat ta, och därför ha bostäder
            heller icke blivit byggda. Det är ju också uppenbart, att risken
            för hyresledighet framför allt kommer att drabba de dyra lägenheterna
            i nya hus; och med denna risk för ögonen är det ju ej lockande
            att nedlägga kapital i nya bostä- ders byggande. Visserligen finnas
            andra omständigheter som verkat hämmande på byggnadsverksamheten:
            arbetslönerna, materialkostnaderna och räntorna ha alla kommit
            upp till en höjd, som gör en nybyggnads framtida räntabilitet
            mycket tvivelaktig. Men att den rättsosäkerhet, som hyressteringslagen
            medfört, varit' ett starkt bidragande moment till bygg- nadsverksamhetens
            hämmande, är allmänt erkänt av alla, som ha nägon kännedom om
            hithörande förhållanden, och synes för övrigt 1 viss mån bestyrkas
            därav, att det företrädesvis varit byggandet av bostadshus, som
            avstannat, medan byggnadsverksamheten för industriella ändamål
            i rätt stor utsträckning fortgått. Att farhågorna för den framtida
            rättssäkerheten på bostadsmark- nadens område icke äro ogrundade,
            framgår till fullo av den utvidgning av hyresstegringslagen, som
            den föreliggande k. propositionen innebär. I 19 8 av lagförslaget
            stadgas mycket stränga straff för den, som för ny lägenhet fordrar
            eller mottager hyra, som han insett eller bort inse vara uppenbart
            oskälig. Vad den paragrafen kan komma att utvecklas till i praktiken
            torde ingen nu kunna säga. Men uppenbart är, att den inne- bär
            ett fruktansvärt osäkerhetsmoment för bostadsproduktionen och
            att den redan som förslag, men givetvis i än högre grad som lag
            måste i viss utsträckning hämma denna produktion och sälunda i
            sin mån bi- draga till bostadsfrågans försvårande. Att ett dylikt
            lagstiftningsarbete kan framträda med anspråk på socialpolitiskt
            värde, synes oss mycket underligt. Vill man verkligen få i gång
            en byggnadsverksamhet för bostads- ändamål, så måste man skapa
            full trygghet för en prisbildning på bo- städer, som låter det
            verkliga marknadsläget komma till sitt rätta ut- tryck, och det
            kan endast den fria prisbildningen göra. Föreställningen att man
            kan lämna de nya bostäderna fria, men uppehålla regleringen av
            hyrorna för de gamla, är falsk. Detta torde var och en inse, om
            han blott tänker sig försatt något tiotal år in i framtiden. Då
            skulle vi ha två klasser av bostäder, en billigare och en dyrare,
            alldeles oavsett varje hänsyn till bostadens beskaffenhet. Vi
            skulle också ha två klasser av människor: en privilegierad, som
            hade rätt att bo kvar i sina billiga bo-
          </p>
          <pb facs="riksdagen-motions-pdf/data/1919/mot_1919__ak__360/mot_1919__ak__360-006.pdf"/>
          <p xml:id="i-HZwcs2hUVMEXLQN3MQAWL3">
            6 Motioner i Andra kammaren, Nr 350.
          </p>
          <p xml:id="i-QfsG2kWftdMdLMuA9LY5gC">
            städer och som med skäl kunde betecknas som beati possidentes,
            och en nykomlingsklass, som finge betala de dyrare hyrorna. Den
            minsta efter- tanke, den minsta kännedom om rörligheten i det
            moderna ekonomiska livet måste ju säga oss, att ett sådant tillstånd
            icke kan upprätthållas. Det är alltså en obetingad nödvändighet,
            att den nuvarande offent- liga hyresregleringen någon gång avskaffas.
            Detta ha också de sakkun- niga insett. Enligt deras mening är
            det oavvisligen nödvändigt att oför- dröjligen vidtaga sådana
            åtgärder på lagstiftningens område, att nämnda anpassning av hyresnivån
            efter de framtida byggnadskostnaderna succes- sivt medgives. Även
            om man tager i betraktande högst betydande pris- fall på området,
            är nämligen klyftan mellan den nuvarande hyresnivån och den, som
            lärer erfordras för förräntning av nyuppförda byggnader, så ofantligt
            stor, att den av rent ekonomiska skäl svårligen kan utfyllas under
            loppet av ett enda hyresår. Självfallet är det ej heller ur sociala
            synpunkter önskvärt, att den nödvändiga höjningen av hyrorna sker
            språngvis, även om den komme att ytterligare uppskjutas ett eller
            annat år. Vidare må framhållas, att företagsamheten på bostadsmarknaden
            givetvis bestämmes icke endast av utsikterna till framtida vinst
            på nya byggnadsföretag, utan även i ej ringa grad av redan gjorda
            erfarenheter på området. Det vore därför betänkligt, om genom
            lagstiftningsåtgär- derna den nu icke ovanliga uppfattningen skulle
            bliva allmän och er- hålla ett sakligt berättigande, nämligen
            att kapitalet och företagsamheten på förevarande verksamhetsområde
            beredes sämre ekonomiskt utbyte än annorstädes. Av det anförda
            framgår, att möjlighet omedelbart synes böra be- redas till en
            successiv höjning av hyresnivån, så framt icke byggnads- verksamhetens
            återupptagande skall ytterligare fördröjas, och därmed också varaktigheten
            av nu rådande nära nog olidliga bostadsförhållanden skall uttänjas
            med en motsvarande tidrymd. På grund av denna motivering föreslå
            de sakkunniga, att hyres- stegringen nu skall ges fri intill en
            gräns av 40 procent utöver den gamla nivån, men att den statliga
            hyresregleringen dock skall bibehållas till förhindrande av oskälig
            hyresstegring därutöver. Ett dylikt förslag till successiv avveckling
            av den nuvarande hyresregleringen kau möjligen i första ögonkastet
            synas nog så acceptabelt. Det lider emellertid av den svagheten,
            att själva begreppet oskälig hyra är så fullkomligt obe- stämt.
            Emellertid har Kungl. Maj:t icke ens velat vara med om denna utväg
            att nu inleda en avskrivning av kristidens offentliga hyresreglering,
            utan har i sitt förlag till hyresstegringslagens förlängning bibehållit
            den
          </p>
          <pb facs="riksdagen-motions-pdf/data/1919/mot_1919__ak__360/mot_1919__ak__360-007.pdf"/>
          <p xml:id="i-WXp2VqwYtYX8ynsXPVPzLE">
            Motioner i Andra kammaren, Nr 360. 1
          </p>
          <p xml:id="i-4YcARxV7n7pyU8JXyuqXJi">
            nuvarande gränsen för den fria hyresstegringen 15 procent. Prövningen
            av, i vilken omfattning en hyresstegring utöver denna gräns kan
            vara skälig, lämnas helt och hållet åt hyresnämnderna. Man må
            då med skil fråga: hur vill regeringen under sådana förhållanden
            någonsin få den nödiga utjämningen av hyrorna till stånd? Är det
            endast meningen att uppskiuta denna utjämning ett år till, så
            måste bestämt sägas ifrån, att ett dvlikt dröjsmål endast ytterligare
            skulle komma att förvärra de nu- varande svårigheterna i vår bostadsförsörjning
            och försvåra den över- gång till en normal ordning, som ändå till
            sist blir ofrånkomlig. Är det åter meningen, att hyresnämnderna
            nu skola inleda en dylik avskrivning, så borde väl förlängningslagen
            ha innehållit en bestämd anvisning härom. Till den borde då ha
            fogats närmare upplysningar om de syften man vid medgivande av
            en successiv hyreshöjning borde fullfölja och de olika faktorer,
            man därvid borde ta hänsyn till. Men detta har regeringen fullständigt
            försummat, och man har därför alldeles ingen säkerhet för att
            ett rationellt närmande till en fri prisbildning på bostadsmarknaden
            överhuvud kommer till stånd. Jag kan alldeles icke dela den av
            chefen för justitiedepartementet uttalade meningen, att man kan
            »åt den allmänt medborgerliga uppfatt- ningen, sådan denna framträder
            hos hyresnämnderna, överlämna avgö- randet, av vad å de särskilda
            orterna och i de särskilda fallen bör anses utgöra skälig eller
            oskälig hyresstegring.&gt; Allmänhetens omdöme om skäliga pris grundar
            sig under normala förhållanden i huvudsak på vad som är vanligt
            och hävdvunnet. Under tiden, då själva penningvärdet undergår
            en utomordentligt stark omvälvning, sviker denna grund för omdömet
            fullständigt, och allmänhetens föreställningar om skäliga och
            oskäliga pris bli i hög grad osäkra och vacklande. Efter de erfarenheter,
            man under de senaste åren haft i detta avseende, torde den uppfattning,
            som i det allmänna rättsmedvetandet vill se en tillförlitlig domare
            i fråga om prisbildningens riktighet, knappast kunna hållas uppe.
            Man kan ju också påvisa bestämda anledningar till att allmänheten
            måste döma fel i fråga om prisbildningen under sådana omvälvningsperioder
            som den nuvarande. Allmänheten fäster sig nämligen så gott som
            uteslutande vid, att priset icke skall överstiga produktionskostnaderna,
            och har för öv- rigt mestadels mycket oklara begrepp om, hur dessa
            produktionskostnader skola beräknas. Men allmänheten glömmer så
            gott som alltid de syn- punkter, som här ovan framhållits och
            som för hyresbildningen under nuvarande övergångsperiod äro av
            en fullkomligt avgörande betydelse, nämligen att priserna skola
            åstadkomma en tillräcklig inskränkning av
          </p>
          <pb facs="riksdagen-motions-pdf/data/1919/mot_1919__ak__360/mot_1919__ak__360-008.pdf"/>
          <p xml:id="i-EMWdYFG42UCGtrS2zvNgc9">
            8 Motioner i Andra kammaren, Nr 360.
          </p>
          <p xml:id="i-Uyvm2rLwkh37G1vg8et6Gh">
            anspråken och bilda en riktig vägledning för de tillgängliga
            produktions- krafternas inriktning på olika sidor av mänsklig
            behovstillfredsställelse. Vill man under nuvarande förhållanden
            överlämna hyresreglerin- gens successiva avveckling åt hyresnämnderna,
            så skulle man väl åt- minstone ge dem en instruktion om den betydelse,
            som bör tillmätas dessa synpunkter. Därvid borde då särskilt klargöras
            för dem, att en hyresstegring kan vara »skälig&gt; ur den synpunkten,
            att det på grund av knappheten på bostäder är nödvändigt att något
            skruva ned allmänhetens anspråk på bostäder. Vi frukta emellertid,
            att även med den bästa in- struktion hyresnämnderna skola visa
            sig vuxna ett så svårt värv, som en av myndigheten reglerad övergång
            till en ny hyresnivå ovillkorligen skulle visa sig vara. | Jag
            anser, att denna reglering oändligt mycket lättare och jämnare
            kan vinnas genom ett omedelbart återställande av den fria hyresbildnin-
            gen. Föreställningen att detta skulle vara liktydigt med en plötslig
            och orimligt stark höjning av alla hyror är säkerligen falsk.
            Redan vid en tämligen måttlig hyresstegring skulle allmänheten
            inskränka sina anspråk på bostäder så mycket, att marknaden komme
            i ett annat läge än nu, och husägarna funne sig föranlåtna till
            en viss försiktighet. Därest öv- riga förutsättningar för bostadsproduktionen
            komme att gestalta sig något så när gynnsamt, skulle också en
            hyresstegring locka fram en ny byggnadsverksamhet, vilken givetvis
            i sin mån skulle verka hämmande på hyresstegringen.
          </p>
          <p xml:id="i-DS7zBh5myYv3CgDxB7cnXK">
            På grund av vad jag sålunda anfört, får jag hemställa om avslag
            å Kungl. Maj:ts proposition om förlängning av giltighetstiden
            för nu gällande hyres- stegringslag.
          </p>
          <p xml:id="i-XbQHmiHuWETcHh6aV9pFy3" type="date">
            Stockholm den 29 mars 1919. ÅA. P. Gustafsson.
          </p>
          <p xml:id="i-XE28oMrgE5PKa3RF4fWJqx">
            Stockholm 1919. Kungl. Boktryckeriet, P. A. Norstedt &amp; Söner.
            101820.
          </p>
        </div>
      </div>
    </body>
  </text>
</TEI>
