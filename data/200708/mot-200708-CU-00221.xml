<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00221">
  <teiHeader>
    <fileDesc>
      <titleStmt>
        <title>Stärkt skydd för bostadsköpare</title>
        <author corresp="i-9Kt7koTgzUZUA9ovNXYdWj">av Marietta de Pourbaix-Lundin (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkt skydd för bostadsköpare</title>
          <idno type="rdwebb">GV02C221</idno>
          <rs type="number">C221</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C221/text</ref>
          <ref type="dokument_url_html">http://data.riksdagen.se/dokument/GV02C221</ref>
          <ref type="dokumentstatus_url_xml">http://data.riksdagen.se/dokumentstatus/GV02C221</ref>
          <ref type="doc">http://data.riksdagen.se/fil/829D7181-4FF2-454E-808F-F23B7FC7AE53</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MqgQv25u9Y7N3ZBLuphd3Z" type="signed"/>
        <correspContext corresp="i-MqgQv25u9Y7N3ZBLuphd3Z">
          <note type="signatory" corresp="i-9Kt7koTgzUZUA9ovNXYdWj"/>
        </correspContext>
        <correspAction xml:id="i-YBFhJY13p1KDQVt9FhV1uQ" type="referral">
          <date when="2007-10-16"/>
        </correspAction>
        <correspAction xml:id="i-AxZ9FurhwGc15JKkn9q4G5" type="dismissal">
          <date when="2007-10-16"/>
        </correspAction>
        <correspAction xml:id="i-DEuqjNTjpp8xyr8k76ZYjT" type="numbering">
          <date when="2007-10-02"/>
        </correspAction>
        <correspAction xml:id="i-9F2FscjmWnfCbyWfbmrq64" type="submission">
          <date when="2007-09-28"/>
        </correspAction>
        <correspAction xml:id="i-HQFK3fipbF84KcVYhYMnKN" type="transfer">
          <date when="2007-09-28"/>
        </correspAction>
        <correspAction xml:id="i-33Dd2QZMo5dJMp4aTWrLLL" type="assigned"/>
        <correspContext corresp="i-33Dd2QZMo5dJMp4aTWrLLL">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7XsSaTAiQavi2CHeJHKXd9" type="motBody">
        <div xml:id="i-KUiuDagMubbsqEfwUgmNgX" type="motProposal" subtype="förslag">
          <head xml:id="i-V3z9CXXASQfApNX6DAHBfh">
            Förslag till riksdagsbeslut
          </head>
          <list xml:id="i-FZjbYCh7gPRd8qRZtjMotD" style="ol">
            <item xml:id="i-7tpoQ8mfvdeuvy18w7EaEf">
              Riksdagen tillkännager för regeringen som sin mening vad som
              anförs i motionen om behovet av att göra en översyn av lagstiftningen
              avseende ansvaret för fel på fastighet vid överlåtelse.
            </item>
            <item xml:id="i-6rnd3aagD1R8g77YiGHaed">
              Riksdagen tillkännager för regeringen som sin mening vad som
              anförs i motionen om att Fastighetsmäklarnämnden i några avseenden
              bör komplettera sina krav på kunskaper för registrering av fastighetsmäklare.
            </item>
            <item xml:id="i-FAnqHXyzFMJeh4TJv5L7Fy">
              Riksdagen tillkännager för regeringen som sin mening vad som
              anförs i motionen om ett uppdrag till Boverket att utforma en
              lämplig standard för småhusbesiktningar.
            </item>
          </list>
        </div>
        <div xml:id="i-C3qNoCXraaatg3mtsCHLBV" type="motContent">
          <head xml:id="i-CBsS5J5zfqRdJbjccDvYU6" type="h1">
            Motivering
          </head>
          <p xml:id="i-E6LHWox4sdeN2CN7gQMA1x">
            I takt med att omsättningen på bostadsmarknaden har ökat och
            priserna på småhus och bostadsrätter har stigit har också fastighetsmäklarens
            betydelse blivit allt större. Statistiken från år 2006 visar att
            antalet mäklarförmedlade affärer har ökat från 77 till 85 procent
            i riket. Av länen är det Stockholms län som dominerar med 93 procent
            mäklarförmedlade affärer. Det stora flertalet småhusägare använder
            idag en mäklare när de säljer sitt hus. Mäklaren är en trygghet
            och en viktig rådgivare i det som oftast är människors största
            privatekonomiska affär.
          </p>
          <p xml:id="i-SARNuWdX66nz9gK7irn7xv">
            Tillväxt i vårt svenska samhälle kräver en flexibel arbetsmarknad,
            vilket i sin tur förutsätter en rörlig bostadsmarknad. För att
            människor ska vilja byta bostad efter livets skiftande förutsättningar
            och nya möjligheter i arbetslivet krävs att regler och villkor
            vid köp och försäljning av bostad är tydliga, långsiktiga och
            ekonomiskt hållbara.
          </p>
          <p xml:id="i-MfkACnrsaT8nHXZbQ9RVPw">
            Regeringen föreslår i årets budgetproposition ett antal framåtsyftande
            åtgärder som har förutsättningar att stärka bostadskonsumenterna.
            Det handlar bland annat om förslagen att samla information om
            boendefrågor på en särskild informationsportal och förslaget att
            rikta ett stöd till hushåll som köper sin första bostad.
          </p>
          <p xml:id="i-LwBVX2tfnStsc8Pkzuuffn">
            Men det finns ytterligare åtgärder som bör vidtagas för att stärka
            konsumenterna. Ansvarsförhållandet mellan säljare och köpare på
            bostadsmarknaden är av särskilt intresse, eftersom oklarheter
            kan leda till segslitna tvister och i värsta fall en oro och ovilja
            att ge sig in i en bostadsaffär. Mot denna bakgrund har fastighetsmäklaren
            en allt viktigare roll att spela för en välfungerande bostadsmarknad.
            Det är därför angeläget för lagstiftaren att i ett antal avseenden
            anpassa regelverket så att skyddet för bostadskonsumenterna ökar
            och att samtidigt fastighetsmäklarens roll både tydliggörs och
            underlättas.
          </p>
          <head xml:id="i-5pDWkAiM1Vs4jtjEi9B5Pr" type="h1">
            Ansvaret för fel på fastighet vid överlåtelse
          </head>
          <p xml:id="i-6fCCiqP85cUHHkUKEWHt8i">
            Jordabalken 4 kap. 19 § reglerar förhållandet mellan säljaren
            och köparen avseende fel i fastighet vid en överlåtelse. Enligt
            lagen är köparen ålagd en omfattande undersökningsplikt medan
            säljaren inte har motsvarande upplysningsplikt. Dock bär säljaren
            ansvaret för så kallade dolda fel under en tioårig period från
            köpet, men med möjlighet till friskrivning från detta ansvar.
            Syftet med lagstiftningen är att köparen genom sin undersökning
            och säljaren genom sin kunskap ska uppnå en gemensam syn på fastigheten
            och dess skick, vilken i sin tur blir underlag i parternas diskussion
            om priset på fastigheten. I verkligheten fungerar sällan denna
            avvägning mellan parternas intressen, utan lagstiftningen har
            istället gett upphov till många tvister och oväntade kostnader.
            Oavsett om det är säljaren eller köparen som enligt lagen bär
            det ekonomiska ansvaret kommer fel i en fastighet som man inte
            tagit hänsyn till i samband med överlåtelsen att påverka säljarens
            eller köparens ekonomi för lång tid framöver. Detta gör att det
            finns en ekonomisk otrygghet i den för många människor enskilt
            största ekonomiska affären i livet, bostadsaffären.
          </p>
          <p xml:id="i-TWTFGLRf6JfE7Giv3VfNar">
            Den aktuella marknaden för bostadshus får effekter på säljarens
            och köparens beteende i fastighetsaffären. När det råder stor
            efterfrågan men finns ett litet utbud eftersätter köparna alltför
            ofta sin undersökningsplikt eftersom de upplever att de inte hinner
            ta sig tid att undersöka sitt önskade hus ordentligt av rädsla
            för att den tid som en besiktning eller grundlig undersökning
            tar i anspråk kan leda till att någon annan lyckas locka säljaren
            till avslut under tiden. Istället väljer många köpare i den situationen
            en tvivelaktig trygghet genom att skriva in olika former av besiktningsklausuler
            i köpeavtalet, klausuler som när de sedan väl ska infrias ibland
            leder till att tvister uppstår mellan parterna då utformningen
            inte varit tillräckligt genomtänkt. Oberoende av marknadssituationen
            är det viktigt att både köpare och säljare får bästa möj­liga
            skydd mot ekonomiska överraskningar.
          </p>
          <head xml:id="i-LeuxYNi4rZYwwAJSnT7QwY" type="h1">
            Europeisk jämförelse
          </head>
          <p xml:id="i-4cZoRYwkUt8JxJhyrrWto6">
            I andra länder går utvecklingen mot att säljaren får ett ökat
            ansvar för att informera om det faktiska skicket på fastigheten.
            I jämförelse med nuvarande svenska regler innebär det i praktiken
            att man genom avtal avviker från jordabalkens felregler. I vårt
            grannland Danmark ska säljaren t.ex. presentera en s.k. tillståndsrapport
            för köparen. Rapporten upprättas efter en mall som beslutats av
            myndigheterna och ska utföras av en fackman på säljarens bekostnad.
            Systemet har inneburit att spekulanterna ända från börjat fått
            ett bra underlag med information om fastighetens skick inför eventuell
            budgivning och köp. Ansvaret för fel och brister i besiktningen
            ligger här på besiktningsmannen, som är skyldig att ha en ansvarförsäkring.
            För de eventuella dolda felen kompletteras systemet med en försäkring
            till köparens förmån. För att stimulera utvecklingen på bostadsmarknaden
            har man i Danmark skapat en modell där en säljare får frihet från
            ansvar för fastighetens skick. Villkoret för denna s.k. friskrivning
            är att förfarandet gått till på rätt sätt och att säljaren medverkat
            till tecknandet av försäkringen för de eventuella dolda felen.
          </p>
          <p xml:id="i-B6Ep3hvBUC8gjBQ1fGd6ck">
            I England och Wales har man infört ett motsvarande system avseende
            ansvaret mellan säljare och köpare. I Sverige har lagstiftaren
            genom åren förändrat reglerna för hur man kan säkra fastigheters
            kvalitet vid nybyggnation. Några likvärdiga regler för det befintliga
            bostadsbeståndet har knappt diskuterats, detta trots att den övervägande
            delen omsatta fastigheter är redan befintliga fastigheter, inte
            nybyggda.
          </p>
          <p xml:id="i-TEep2xam66bSHuSTTyNmaw">
            Ett stort problem som kräver en översyn av lagstiftning.
          </p>
          <p xml:id="i-6aUueREppAbrSdzmZq6LqW">
            Dagens situation har skapat ett behov av en översyn av jordabalkens
            regler vad gäller fel i fastighet. En sådan översyn bör syfta
            till att skapa en bättre balans mellan köparens och säljarens
            ansvar och skyldigheter i samband med en överlåtelse av fastighet
            för att göra överlåtelsen till en trygg affär för båda parter.
            Genom att skapa tydliga och rättvisa regler för parterna på bostadsmarknaden
            skapas incitament för att fler ska våga ta steget och anpassa
            sin bostadssituation när livet skiftar. Om alltför många människor
            tvekar skapas en trögrörligare bostadsmarknad vilket gör förutsättningarna
            för en flexibel arbetsmarknad och ökad tillväxt i vårt land sämre.
          </p>
          <p xml:id="i-C6LjjFMZz4akbTWc4FeGrX">
            Det finns därför starka skäl för att genomföra en översyn av
            dagens lagstiftning för att åstadkomma tryggare köp och försäljningar
            genom ett mer jämbördigt partsförhållande mellan säljare och köpare
            av befintliga bostäder.
          </p>
          <head xml:id="i-8gHCyUV3G7xoVdhbFcNtSL" type="h1">
            Ett behov av standard för besiktning
          </head>
          <p xml:id="i-JJsH2hrBgHupLzYRMp1xaX">
            Mäklaren har också till uppgift att tillvarata köparens intresse
            och ett viktigt råd som mäklaren ofta ger köparen är att köparen
            bör låta en besiktningsman granska huset före köpet.
          </p>
          <p xml:id="i-8KXnZSSNQbE1TyMqvV59q8">
            För både säljare och köpare är frågan om det skick som huset
            är i vid överlåtelsen av avgörande betydelse. Därför finns det
            i jordabalken också bestämmelser om säljarens upplysningsplikt
            och köparens undersökningsplikt. I praktiken enas dock oftast
            båda parter om att utnyttja en oberoende besiktningsman och låta
            dennes utlåtande ligga till grund för ett gemensamt ställningstagande
            till husets standard och tekniska kvalitet.
          </p>
          <p xml:id="i-S67SQEYDdaf9xwVYdLWBP1">
            Eftersom antalet besiktningar ökar och besiktningen blir allt
            viktigare för ett korrekt och rättssäkert genomfört småhusköp
            är det också angeläget att besiktningen håller hög kvalitet och
            är relevant för vad som på lång sikt påverkar husets kvalitet
            och pris. Idag förekommer att besiktningar blir onödigt omfattande,
            svårtydda och dyra till följd av att besiktningsmannen uppehåller
            sig vid detaljer i huset som huvudsakligen är att se som kosmetika.
          </p>
          <p xml:id="i-Fjg4GPXTjyhMgE2tA1to57">
            För såväl säljare och köpare som mäklarna vore det därför angeläget
            att få en mer enhetlig standard av småhusbesiktningar. En sådan
            standard bör beskriva vilka moment som alltid skall ingå i en
            besiktning för att denna skall anses kunna lämna tillräckligt
            faktaunderlag. Därmed skulle det också bli lättare för köparen
            att jämföra priset mellan olika besiktningsmän vid upphandling
            av besiktning.
          </p>
          <p xml:id="i-b9UQZ1z4WkyZ6GJF8R9TK">
            Det bör ankomma på Boverket att i samråd med företrädare för
            besiktningsbranschen och mäklarna utarbeta ett förslag till en
            lämplig besiktningsstandard.
          </p>
          <head xml:id="i-LaXWdYf5926NZoUaxJ2vet" type="h1">
            Ändrade krav för registrering som mäklare
          </head>
          <p xml:id="i-XsVrQ7ARDdxcehRRicSCUR">
            Den som vill bli registrerad som fastighetsmäklare skall ha en
            utbildning från universitet eller högskola som omfattar minst
            80 poäng. Det är ytterst Fastighetsmäklarnämnden som bestämmer
            vad utbildningen skall innehålla genom att ställa krav på de kunskaper
            som krävs för att bli registrerad som mäklare.
          </p>
          <p xml:id="i-4Vxp1sDjLbAwM8Urk2Bx4r">
            Den utbildning som idag ges vid ett stort antal högskolor är
            i allt väsentligt mycket bra och har lett till en kvalitetshöjning
            av mäklarkårens kompetens. Genom den fortbildning som också erbjuds
            har dessutom många redan etable rade mäklare kunnat komplettera
            sina kunskaper på ett antal centrala områden.
          </p>
          <p xml:id="i-LCDfvc5M2HXPfLueAqchkJ">
            I några avseenden har dock dagens utbildning visat brister. Det
            gäller framförallt de moment som handlar om kunskap om och förståelse
            för konsumenternas behov och utsatta roll. Det är därför angeläget
            att utbildningen får utökade moment av sådan beteendevetenskap
            som handlar om hur man som fastighetsmäklare bemöter och hjälper
            både säljare och köpare för att dessa skall kunna genomföra sin
            affär och känna full trygghet för den råd­givarroll som mäklaren
            har.
          </p>
          <p xml:id="i-9iCLK42To2vJ7pvGQqK3XX">
            Detta bör i första hand ske genom att Fastighetsmäklarnämnden
            som krav för registrering lägger ökad tonvikt på teoretiska kunskaper
            som handlar om ett professionellt kundbemötande.
          </p>
        </div>
        <div xml:id="i-KrheFnUh7uGDSWjZN2wXiC" type="motSignatures">
          <list xml:id="i-DUXUBFvfZ3Lsux2rpmzwKN">
            <item xml:id="i-Ugx5HkV3b6vSgULTgxHkoZ" who="i-9Kt7koTgzUZUA9ovNXYdWj">
              Marietta de Pourbaix-Lundin (m)
            </item>
          </list>
        </div>
      </div>
    </body>
  </text>
</TEI>
