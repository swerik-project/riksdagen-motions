<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00313">
  <teiHeader>
    <fileDesc>
      <titleStmt>
        <title>Kriminalpolitiken</title>
        <author corresp="i-6MWLY5JdykMGLLUo96skfp">av Lena Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kriminalpolitiken</title>
          <idno type="rdwebb">GU02Ju313</idno>
          <rs type="number">Ju313</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju313/text</ref>
          <ref type="dokument_url_html">http://data.riksdagen.se/dokument/GU02Ju313</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju313</ref>
          <ref type="doc">http://data.riksdagen.se/fil/136E488E-C599-41F3-9EAB-04047E8E6D78</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W97UqFhbFVeGeR1VJPExX9" type="signed"/>
        <correspContext corresp="i-W97UqFhbFVeGeR1VJPExX9">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-5pddtLwy622h33X3RtqGeL"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-LenHWXt3wAhP7R1wTtnXiC" type="referral">
          <date when="2006-11-07"/>
        </correspAction>
        <correspAction xml:id="i-Uh6uzb1QDoZrYyETsqk6Qz" type="dismissal">
          <date when="2006-11-07"/>
        </correspAction>
        <correspAction xml:id="i-LJPgrJd1rLtFWsvMAErfmg" type="numbering">
          <date when="2006-11-02"/>
        </correspAction>
        <correspAction xml:id="i-FXn3z4fqEu2omNdHsXsLof" type="submission">
          <date when="2006-10-31"/>
        </correspAction>
        <correspAction xml:id="i-TPDLrh4AtisDzkrueHDjKe" type="transfer">
          <date when="2006-10-31"/>
        </correspAction>
        <correspAction xml:id="i-X79vxNna8gwgfPJyAa9NDQ" type="assigned"/>
        <correspContext corresp="i-X79vxNna8gwgfPJyAa9NDQ">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JFCbyR5fSFZXhPgT65m3KP" type="motBody">
        <div xml:id="i-FGm5kT7h88ngVe2NsZZtKb" type="TOC">
          <head xml:id="i-SAnmF15kMjHwPZWKgunbv7">
            1 Innehållsförteckning
          </head>
          <list xml:id="i-GVNSYQr77FuA5ZAEzRL1P5">
            <item xml:id="i-ENr2J1RycfQXaKPihpTpSn">
              2 Förslag till riksdagsbeslut 2
            </item>
            <item xml:id="i-SrZHZgHfwthmjY1hnXBAYZ">
              3 Inledning 3
            </item>
            <item xml:id="i-3U8GooHnBway6RJpHfbmCt">
              4 Klass och brottslighet 3
            </item>
            <item xml:id="i-CGdVjCH1pNmjDBt6syYAef">
              4.1 Klass och utsatthet för brott 4
            </item>
            <item xml:id="i-7n4FQDLJv4cnC4qaSkBcKX">
              4.2 Kriminaliseringen av fattigdomen 4
            </item>
            <item xml:id="i-FKKCbW9v6R4gmSwNEsbvXM">
              4.2.1 Konsekvenserna av nolltolerans 5
            </item>
            <item xml:id="i-4zUGW6LTN7e2aFrMdYrE45">
              4.2.2 Antalet fångar bör minska 5
            </item>
            <item xml:id="i-P1aRwEd4ACbujtr6qCiTdF">
              4.3 Missbrukare på anstalterna 6
            </item>
            <item xml:id="i-9ZfFnD379adabgkoJVLB6u">
              4.4 Klass och rättshjälp 6
            </item>
            <item xml:id="i-8v5mZGZRLKyvjgBhqAzndJ">
              5 Etnisk diskriminering i rättsväsendet 8
            </item>
            <item xml:id="i-NJnkZyinYUK2okdA4bA3Ch">
              6 Kunskaper om genusanalys och sexualiserat våld 10
            </item>
            <item xml:id="i-6ymnEVdYLJd6eqGirwffRJ">
              6.1 Våld i enkönade parrelationer 10
            </item>
            <item xml:id="i-VV8LUTnHg7QhAmi2eJF8yZ">
              6.2 Mer kunskap behövs 11
            </item>
            <item xml:id="i-Qmu9CTDrLiuLkWmMTWfX6D">
              7 Kunskap för ökad rättstrygghet för HBT-personer 12
            </item>
            <item xml:id="i-X6qAQ6mLi3BQtdMmsQVJXv">
              7.1 Bristande kompetens i rättskedjan 12
            </item>
            <item xml:id="i-QpDJtruzRWaRP39T43cjSU">
              7.2 Förolämpningar på grund av sexuell läggning och könsidentitet
              13
            </item>
            <item xml:id="i-X29rrN2qnGPaF9NSe3SUrf">
              8 Diskriminering mot funktionshindrade 13
            </item>
          </list>
        </div>
        <div xml:id="i-Erg5Ji1fXAiTZGGC81gyDR" type="motProposal" subtype="förslag">
          <head xml:id="i-RXDvPjQ6UFthhsFp9PB5DH">
            2 Förslag till riksdagsbeslut
          </head>
          <list xml:id="i-Zt9Qd1zCugVFcCS9Dc5Zb" style="ol">
            <item xml:id="i-QJ9XySGL2Z5fsdmKKPnHQj">
              Riksdagen tillkännager för regeringen som sin mening vad i motionen
              anförs om att kriminalpolitiken ska ha som mål att antalet fångar
              ska minskas.
            </item>
            <item xml:id="i-JuqZv16CApfjxbPiDULdX4">
              Riksdagen tillkännager för regeringen som sin mening vad i motionen
              anförs om att rättshjälpslagen bör förändras för att förbättra
              låg- och medelinkomsttagares möjlighet att driva rättsprocesser.
            </item>
            <item xml:id="i-R2aLDedfbyC9k8xBUaNj7m">
              Riksdagen tillkännager för regeringen som sin mening vad i motionen
              anförs om att inrättandet av ett forskningscenter inriktat mot
              etnisk diskriminering i rättsväsendet bör utredas. 1
            </item>
            <item xml:id="i-CNFvJCNhYVQrBqLfuSfZrE">
              Riksdagen tillkännager för regeringen som sin mening vad i motionen
              anförs om att rättsväsendets samtliga myndigheter ska utbilda
              anställda om strukturell diskriminering på grund av etnisk, kulturell
              och religiös tillhörighet.
            </item>
            <item xml:id="i-Ve8DDHLzo4fGAkZRUGckPQ">
              Riksdagen tillkännager för regeringen som sin mening vad i motionen
              anförs om utbildning, kunskaper och metodutveckling i rättskedjan
              när det gäller sexualiserat våld.
            </item>
            <item xml:id="i-R5EvoJeNeykzRrkin54XAh">
              Riksdagen tillkännager för regeringen som sin mening vad i motionen
              anförs om att åtgärder ska vidtas för att öka rättskedjans kunskaper
              på HBT-området.
            </item>
            <item xml:id="i-Xpi7ZvZPVmCmML6czTnNBK">
              Riksdagen tillkännager för regeringen som sin mening vad i motionen
              anförs om att sexuell läggning och könsidentitet ska omfattas
              av brottsbalkens bestämmelse i 5 kap. 5 § 4.
            </item>
          </list>
          <p xml:id="i-GqtTNjfyoCTVD1EwpW1qh8">
            1 Yrkande 3 hänvisat till UbU.
          </p>
        </div>
        <div xml:id="i-2GS8b4LtUehqaDPV6dgopo" type="motContent">
          <head xml:id="i-MMgaEi6E6dVGFxLYHhf3Ee" type="h1">
            Kriminalpolitiken
          </head>
          <head xml:id="i-8UuUTH2z4Ah3e838nVV9Gn" type="h1">
            3 Inledning
          </head>
          <p xml:id="i-SmwyhrN7sPV1S3QPQWRXk9">
            Vänsterpartiet menar att den viktigaste rättspolitiska frågan
            är alla människors förtroende för och tilltro till rättsväsendet,
            samt att det finns en demokratisk kontroll och insyn i rättsväsendet
            så att det kan tjäna allas bästa. Rättsväsendet är en av de viktigaste
            delarna i ett demokratiskt samhälle. Utan ett väl fungerande rättsväsende
            får vi ett samhälle där den starkes rätt blir den lag som råder.
          </p>
          <p xml:id="i-Ts9obWaYUx9o44DTYWVrA7">
            De strukturer som finns i vårt samhälle som rangordnar människor
            på grund av klass, kön, sexuell läggning och etnisk tillhörighet
            måste bekämpas. Att begränsa strukturernas inflytande blir därför
            en viktig uppgift för rättsväsendet.
          </p>
          <p xml:id="i-JqchrFZGZsRXTM8uM3DoMu">
            Samtidigt måste man vara medveten om att rättsväsendets uppbyggnad
            och människorna verksamma inom rättsväsendet genomsyras av samma
            strukturer som finns i det övriga samhället. Strukturerna gör
            att det kan finnas orättvisor i rättsväsendet när det gäller att
            människor kan ha fördomar, när det gäller hur verksamheter är
            uppbyggda och fungerar (s.k. strukturell diskriminering) och när
            det gäller brist på kompetens som gör att personer inte får ett
            tillräckligt bra bemötande.
          </p>
          <p xml:id="i-QtQdeFbaHV1sbqtRVQstLE">
            En del av lösningen på problematiken är att öka mångfalden i
            rättsväsendet ur köns-, etnicitets- och HBT-perspektiv. Vänsterpartiet
            har länge drivit och varit bidragande i dessa frågor och det pågår
            ett sådant arbete inom hela rättsväsendet. Detta är glädjande,
            men vi skulle gärna se att arbetet gick fortare.
          </p>
          <p xml:id="i-HupkhnKeDJZdpNmkR2RvwM">
            Diskriminering inom vissa delar av rättsväsendet urholkar förtroendet
            för rättsväsendet i stort och är redan i dag ett stort samhällsproblem.
            Vänsterpartiet prioriterar därför dessa frågor högt och vi ska
            i denna motion försöka beröra vissa delar av diskrimineringen
            inom rättsväsendet.
          </p>
          <head xml:id="i-2ZJe345g4kHiXsQfEQMaHd" type="h1">
            4 Klass och brottslighet
          </head>
          <p xml:id="i-8XnhYyEwZyAR3X3HQXSrjx">
            Det finns ett tydligt samband mellan klassbakgrund och den population
            som finns på våra fängelser. Sambandet är väl känt och bevisat
            i både forskning och officiell statistik.
          </p>
          <p xml:id="i-RMFKoeVUE3Sh5obpZmAcFs">
            Det är detta samband som är en av förklaringarna till den av
            en del flitigt propagerade fördomen att människor med annan etnisk
            bakgrund än svensk skulle vara mer brottsbenägna, sett till brottsstatistiken.
            Att många av dessa människor blir offer för ett samhälle som ger
            dem små ekonomiska marginal er och sämre levnadsvillkor än andra
            kan resultera i att fler bland dessa både begår och drabbas av
            brott än om förhållandena skulle vara annorlunda. Diskri­minering
            inom rättsväsendet kan även missgynna dessa grupper i brotts­statistiken
            .
          </p>
          <p xml:id="i-oKT1UXjEUg5RxAHVgM9oz">
            Ett skäl till att personer ur lägre samhällsklasser oftare anmäls
            för brott är att de begår brott av en typ som är lätt att upptäcka:
            vålds- och tillgreppsbrott. Utförandet av dessa brott sker ofta
            på ett sätt som medför stor sannolikhet att åka fast. Som en jämförelse
            kan tas att personer ur de högre samhällsskikten kan ha större
            skäl och möjligheter att befatta sig med exempelvis ekonomisk
            brottslighet, där sannolikheten att åka fast är mindre.
          </p>
          <p xml:id="i-HLMrNpo8N5X7ZJAq7v5s65">
            En person som efter avtjänat straff befinner sig i en hopplös
            situation där han eller hon står utan arbete eller t.o.m. utan
            bostad löper sannolikt en större risk att återfalla i brottslighet.
            En person med tryggare situation har förmodligen större chans
            att komma tillbaka i samhället, ett förhållande som är en del
            av förklaringen till det klassmässiga sambandet och som dessutom
            visar på behovet av en återrehabiliterande kriminalvårdspolitik.
            Men en förutsättning för att denna politik ska kunna fungera är
            att personer som har avtjänat sina straff tillåts komma tillbaka
            till samhället. Alltför ofta hörs röster om att personer som har
            begått brott ska utestängas från vissa typer av yrken. Det krävs
            också en i allmänhet fungerande arbetsmarknads- och bostadspolitik.
          </p>
          <head xml:id="i-4yRG489tCHLBb2bexS2CS8" type="h2">
            4.1 Klass och utsatthet för brott
          </head>
          <p xml:id="i-i7pDUrTC6uMFXjavvuZ68">
            Mellan fattiga och rika finns också en ojämlik risk för att utsättas
            för brott. Främst gäller detta risken att utsättas för våld eller
            hot, men även många andra brott. Skillnaderna i utsatthet mellan
            fattiga och rika har ökat på senare år. Medan medel- och höginkomsttagare
            upplevt en stabilisering eller t.o.m. en minskning av våld och
            bostadsrelaterade stölder sedan början av 1990-talet har utsattheten
            för brott fortsatt att öka bland de fattiga allt detta enligt
            Anders Nilsson och Felipe Estrada vid Institutet för Framtidsstudier.
            Typiska grupper som drabbas i allt högre grad är ensamstående
            föräldrar, ungdomar och utrikes födda.
          </p>
          <p xml:id="i-66xJivGehgpe65hVsBC55u">
            Vänsterpartiet anser att en framgångsrik kriminalpolitik måste
            ha sin utgångspunkt i en analys av de sociala villkor under vilka
            människor lever. De ökade klassklyftorna i samhället och den ökade
            segregationen samt neddragningarna inom viktiga socialpolitiska
            områden skapar en ökad grogrund för kriminalitet och missbruk.
            När människor upplever ett utanförskap, inte får ta del av det
            goda i samhället och inte får delta i dess uppbyggnad kommer samhällets
            normer och regler inte att vara giltiga för dem. En generell och
            solidarisk välfärdspolitik som syftar till ökad delaktighet och
            minskar klassklyftorna måste därför utgöra grunden för en progressiv
            kriminalpolitik. Denna insikt saknas hos den borgerliga regeringen
            och vi befarar att kriminalitet och missbruk kommer att öka under
            mandatperioden.
          </p>
          <p xml:id="i-DHz3uro9TbEuu9GEaXxcG3">
            Rättsväsendet kan inte vara det viktigaste verktyg vi använder
            för att långsiktigt påverka brottsutvecklingen, men det har ändå
            betydelse och är en fundamental del av ett demokratiskt samhälle.
          </p>
          <head xml:id="i-5ysGptEL8G4vydvXMK5yUQ" type="h2">
            4.2 Kriminaliseringen av fattigdomen
          </head>
          <p xml:id="i-XQk52HWPogU538nHJ2XMsN">
            Lagstiftning i sig kan fungera diskriminerande, trots att den
            ser fullständigt rättvis ut på pappret. Ett berömt citat från
            författaren och Nobelpristagaren Anatole France visar på tydligt
            sätt hur detta kan fungera: Hur rättfärdig är icke lagen: den
            förbjuder såväl den rike som den fattige att sova under broarna
            och tigga bröd.
          </p>
          <p xml:id="i-RnV5dsUSgyx4iiU8CFwmLu">
            Forskaren Loïc Wacquant redogör i boken Fattigdomens fängelser
            på ett bra sätt för hur den nyliberala ekonomiska politiken hänger
            samman med utvecklingen när det gäller hur rättsväsendet ser ut
            och vilka mål det har. Han menar att man genom att kriminalisera
            lägre samhällsskikt och slå ner hårdare mot mängdbrott försöker
            dölja och täcka upp för de sociala misslyckanden som nyliberalismen
            medför.
          </p>
          <head xml:id="i-6j8ESh4X9YN5mxLCgaGVz5" type="h3">
            4.2.1 Konsekvenserna av nolltolerans
          </head>
          <p xml:id="i-3azj2tgqPtTajznZzvPhg3">
            New Yorks politik med nolltolerans mot brott seglar alltmer upp
            som ett föredöme i högerkretsar. Tanken är att man till varje
            pris ska slå ner på och lagföra alla småbrott och att hänvisa
            tiggare och hemlösa till fattigare stadsdelar. Man tror att detta
            är det enda sättet att stävja den grövre brottsligheten. Det som
            börjar med en nål slutar med en silverskål.
          </p>
          <p xml:id="i-MCB2NigWu28CtyJ6hT4Cgm">
            Nolltoleransen har sagts ge en minskning av brottsligheten i
            New York, trots att det enligt Wacquant är så att minskningen
            i huvudsak skedde tre år innan den nya politiken genomfördes.
            Den märks också i stora amerikanska städer där politiken inte
            tillämpas. Denna rättsideologi har medfört stora orättvisor i
            polisens arbetsmetoder. Polisstyrkan i New York har anklagats
            för att gå efter yttre kännetecken, vilket har medfört rasism.
            Den har också anklagats för att strunta i människors konstitutionella
            rättigheter.
          </p>
          <p xml:id="i-8J7c2FMTVvmAZCpjX1ZBtp">
            Den svarte f.d. borgmästaren i New York, David Dinkins, har deltagit
            i demonstrationer mot politiken och arresterats. Enligt organisationen
            National Urban League greps och visiterades under två år 45 000
            personer enbart grundat på utseende, kläder och stil. Endast 4
            000 av dessa ingripanden var berättigade. Tidningen New York Daily
            News har visat att 80 % av stadens svarta eller latinamerikanska
            unga män har gripits och visiterats någon gång. Det skapas en
            förtroendeklyfta i hela samhället där svarta och latinamerikaner
            känner misstro inför polisen medan vita hyllar den repressiva
            politiken.
          </p>
          <p xml:id="i-BWXHQV34pHVsHVgVwsz98H">
            Vi kan inte tro så gott om oss själva att vi tror att en sådan
            politik inte skulle få liknande konsekvenser här i Sverige. Tendenserna
            att bortse från hur samhället ser ut ur sociala och ekonomiska
            rättviseperspektiv och att i stället alltmer fokusera på att bygga
            ut rättsväsendet och slå till med hårda straff blir allt tydligare
            även i svensk rättspolitisk debatt. Ett tydligt exempel är när
            röster höjs för att förbjuda tiggeri och lösdriveri.
          </p>
          <p xml:id="i-52tpBPjLV2ekCDySoDxp4x">
            En konsekvens av en högerinriktad kriminalpolitik är att fängelsepopulationerna
            ökar kraftigt. Människor med små marginaler sitter helt enkelt
            i fängelse i stället för att synas i samhället. Allra tydligast
            är detta i USA, där en anmärkningsvärt stor andel av den svarta
            befolkningens unga sitter i fängelse eller står under kriminalvårdens
            tillsyn. Men detta syns alltmer i Europa och har även påverkat
            debatten och utvecklingen i Sverige.
          </p>
          <head xml:id="i-D2F5doVeATaB9vzi7Fbv4s" type="h3">
            4.2.2 Antalet fångar bör minska
          </head>
          <p xml:id="i-E38xykM9zpFcBmGKF38czV">
            De senare årens kraftiga ökning av fångpopulationen står på inget
            sätt i proportion till en ökning av brottsligheten. Ökningen beror
            i stället till stor del på en förlängning av strafftiderna i fängelserna.
            Samhällets sociala misslyckanden skjuts därigenom över på kriminalvården
            och samhället blir mer repressivt och brutalt, helt i linje med
            den tydliga internationella trend som finns. Vi tjänar inget på
            att hålla människor inlåsta lång tid, varken i ekonomiskt hänseende
            eller ur ett brottsförebyggande perspektiv. Kriminalpolitiken
            bör ha som mål att antalet fångar ska minskas. Detta bör riksdagen
            som sin mening ge regeringen till känna.
          </p>
          <p xml:id="i-G4uXjR3SiPGi6r7SuNvxee">
            Vänsterpartiet har många förslag på hur detta ska kunna ske för
            allas bästa. Mer om detta i vår motion Kriminalvården, 2006/07:Ju262.
          </p>
          <head xml:id="i-UdUHktKUfxdTGpFDRGpmqR" type="h2">
            4.3 Missbrukare på anstalterna
          </head>
          <p xml:id="i-VSF7b6WmgZGcBryG5Fs6aM">
            I Sverige har vi en stor del missbrukare på våra kriminalvårdsanstalter.
            Detta är ett socialt misslyckande och en rättvisefråga som visar
            tydliga paralleller till Wacquants forskning. I stället för att
            missbrukare tas om hand innan de begår brott som ett resultat
            av sitt missbruk, sitter de i fängelse med ännu större svårigheter
            att få hjälp.
          </p>
          <p xml:id="i-5fn2cJA4qzTD9mFBizCo7M">
            Det måste ske en tydlig förändring när det gäller de möjligheter
            som personer med missbruksproblem har att söka hjälp, främst när
            det gäller de sociala myndigheternas möjligheter att hjälpa missbrukare.
            (Självklart är det också viktigt när det går så långt att missbrukare
            fastnar i kriminalitet och hamnar på anstalt.)
          </p>
          <p xml:id="i-2EJJZBN6BtGgMXoEqtfbke">
            Missbruksproblematik kan förebyggas och behandling av beroendeproblematik
            kan ge goda resultat. Vänsterpartiet anser att delar av beroendevården
            blivit eftersatt, både resursmässigt och ur ett metodutvecklingshänseende.
            Det har inte minst varit en följd av kommunernas svåra ekonomiska
            situation. Vänsterpartiet anser att det nu krävs en satsning i
            hela landet på beroendevården för att bevara och utveckla kvaliteten.
          </p>
          <head xml:id="i-QP82WijRemGgWexr3pDqSr" type="h2">
            4.4 Klass och rättshjälp
          </head>
          <p xml:id="i-WLT93Syf2eFcRmCK4fYiRu">
            Det har nu gått några år sedan rättshjälpslagen ändrades och
            stora delar av rättshjälpen övergick till privata intressenter.
            De farhågor som Vänsterpartiet gav uttryck för när beslutet togs
            har tyvärr visat sig befogade. Rättshjälp får beviljas en fysisk
            person vars årsinkomst sedan hänsyn tagits till underhållsskyldighet,
            förmögenhetsförhållanden och skuldsättning inte överstiger 260
            000 kr. Avgörande för om rättshjälp ska beviljas ska vara om den
            sökande har behov av biträde och att detta behov inte kan tillgodoses
            på annat sätt.
          </p>
          <p xml:id="i-ANaB9MdmuTYp1KA7cgjBvA">
            Många människor som behöver rättshjälp står i dag utan då försäkrings­bolagens
            villkor begränsar möjligheten till hjälp. Om rättshjälpen även
            fortsättningsvis ska hanteras via privata intressenter måste det
            finnas ett gemensamt regelverk som visar vad som ska gälla för
            försäkringsgivaren.
          </p>
          <p xml:id="i-WyyxyuSf8gZmnYda2AA68L">
            Sedan rättshjälpslagen ändrades år 1997 har rätten till allmän
            rättshjälp i tvistemål radikalt beskurits av statsfinansiella
            skäl. I princip hänvisas numera till rättsskyddet i hemförsäkringar
            m.m. När lagändringen förbereddes gjordes en undersökning av vilka
            grupper i samhället som i stor utsträckning saknade hemförsäkring.
            Inte oväntat visade det sig vara låginkomsttagare, invandrade,
            hyresgäster och andra grupper med i allmänhet svagare ekonomisk
            position än genomsnittet. Det har visat sig innebära att den som
            t.ex. driver en komplicerad vårdnadstvist i domstol kan riskera
            att stå utan juridiskt biträde i andra instans. I och med att
            det är en ekonomisk fråga blir det samtidigt en könsfråga och
            en etnicitetsfråga eftersom kvinnor generellt sett har lägre lön
            än män och människor med annan etnisk bakgrund än svensk i allmänhet
            har lägre inkomst än etniska svenskar.
          </p>
          <p xml:id="i-VswjTbR2bBijV8Sz2WxMuc">
            Domstolsverket har på regeringens uppdrag gjort en utvärdering
            av 1997 års förändringar i rättshjälpslagen. Utvärderingen redovisades
            i oktober 2001 och den utmärks av en mycket positiv uppfattning
            om hur förändringarna slagit igenom i praktiken. Då ska man dock
            tänka på att utredningen präglas mycket påtagligt av ett synsätt
            där det överordnade värdet är att statsutgifterna för rättshjälpen
            minskar. Detta ger långtifrån en heltäckande bild av förändringarna
            i rättshjälpslagen.
          </p>
          <p xml:id="i-V9cmRgsU6c42Bz2ZwkmQEN">
            Ett tydligt exempel där rättshjälpen i dag inte räcker till är
            i tvister som omfattar vårdnad, boende och umgänge, där rättshjälp
            får beviljas endast när det finns särskilda skäl. Enligt huvudregeln
            beviljas rättshjälp för högst 100 timmars arbete. Rätten prövar
            sedan efter anmälan av det juridiska biträdet om rättshjälp ska
            beviljas utöver 100 timmar. Av förarbetena till rättshjälpslagen
            framgår att rätten normalt inte ska bevilja fortsatt rättshjälp.
            Om det finns förutsättningar för att inom rimlig tid avsluta ärendet
            eller om det är fråga om t.ex. en komplicerad vårdnadstvist med
            anknytning till utlandet kan dock ytterligare rättshjälp förordnas
            (prop. 1996/97:9 s. 145 f.).
          </p>
          <p xml:id="i-NAmPgdG9Zs5DuhosKAWMSc">
            Av HD:s praxis framgår vidare att möjligheten att låta rättshjälpen
            fortsätta sedan biträdets arbetsinsats nått 100 timmar bör utnyttjas
            med stor återhållsamhet. Det bör enligt HD krävas alldeles särskilda
            omständigheter för att denna gräns ska överskridas i synnerhet
            när den fortsätta arbetsinsatsen kan förväntas bli omfattande
            (NJA 2000 s. 390). Rättshjälpslagstiftningen och praxis har medfört
            förödande konsekvenser för de föräldrar som inte själva har ekonomisk
            möjlighet att arvodera ett juridiskt biträde. De 100 timmar rättshjälpslagen
            medger räcker ofta inte långt eftersom de tvister om vårdnad,
            boende och umgänge som hamnar i domstol ofta är komplicerade.
            Detta innebär att många föräldrar tvingas avstå från att överklaga
            en dom trots att domstolens beslut strider mot principen om barnets
            bästa. Vänsterpartiet anser att det är orimligt att krav på besparingar
            ska prioriteras före barns rättssäkerhet. Därför bör även tidsbegränsningen
            av rättshjälpen ses över.
          </p>
          <p xml:id="i-KrDG9DAGzCTuTwkiui9Djv">
            Om de orättvisor som uppkommit i och med privatiseringen av rättshjälpen
            inte rättas till så riskerar vi att få ett samhälle där förtroendet
            för rättsväsendet hos ekonomiskt förfördelade människor sjunker.
            Man får inte glömma att det är i de mest brottsutsatta områdena
            som flest brottsoffer finns. Vidare kan de som har råd missbruka
            sin ställning genom att inte behöva stå till svars i rätten då
            ekonomiskt svaga människor behöver hävda sin rätt, på grund av
            att dessa inte har ekonomisk möjlighet till en rättsprocess. På
            så sätt breddas klassklyftorna och vi tar steg tillbaka mot ett
            orättvist samhälle där rättsstaten försvagas.
          </p>
          <p xml:id="i-PHFXt3nE1MmEmJj68boScm">
            Vad som ovan anförs om att rättshjälpslagen bör förändras för
            att förbättra låg- och medelinkomsttagares möjlighet att driva
            rättsprocesser bör riksdagen som sin mening ge regeringen till
            känna.
          </p>
          <p xml:id="i-4noovrXLuvxQaaPZQ4znx8">
            I väntan på att frågan blir utredd ser vi dock också att den
            rättshjälpsverksamhet som ändå finns kvar, för dem med allra minst
            ekonomiska marginaler, är underfinansierad enligt underlag från
            Domstolsverket. Regeringen vill förstärka anslaget med 160 miljoner
            i tilläggsbudget och vi instämmer i förs laget. När det gäller
            ramar för anslaget föreslår vi en förstärkning med 100 miljoner
            för 2007 jämfört med regeringens förslag. För 2008 och 2009 planerar
            vi för förstärkningar på 150 miljoner jämfört med regeringens
            förslag.
          </p>
          <p xml:id="i-FvxDYP6byMoAryjP1E9Vdg">
            Se även motionen Utgiftsområde 4 Rättsväsendet 2006/07:Ju340.
          </p>
          <head xml:id="i-Jhdmo6jzTaCw1edrJxprEn" type="h1">
            5 Etnisk diskriminering i rättsväsendet
          </head>
          <p xml:id="i-7V9xans8ZrheptSmDVYgVi">
            I Sverige yttrar sig rasismen som tydligast i misshandel, förföljelser
            och trakasserier, men även strukturellt, bl.a. i den ojämlika
            tillgången på arbete, utbildning, inkomst, bostad och politisk
            representation. Diskriminering av människor på grund av utseende
            eller ursprung är förbjuden oavsett om den är medveten eller omedveten,
            men utgör trots det en del av vår samhällsstruktur. Lagstiftning
            mot alla former av diskriminering är nödvändig för att skydda
            den enskilde. Men man får inte luras att tro att detta är tillräckligt
            och att de människor som arbetar inom rättsväsendet står helt
            fria från de strukturer och mönster som omger och innefattar oss.
          </p>
          <p xml:id="i-6KXT7wcM6SZfrEeoUHiFxA">
            Etnisk diskriminering inom rättsväsendet kan leda till två allvarliga
            konsekvenser. Den ena är självklart den orättvisa behandling som
            vissa grupper då utsätts för. Den andra är att den bidrar till
            att känslor av utanförskap ökar, vilket enligt många kriminologer
            är en starkt bidragande faktor till faktisk brottsbenägenhet.
          </p>
          <p xml:id="i-SFvNgZKpiiD35ZkDvBCMVa">
            Det är oerhört viktigt att alla människor i vårt samhälle har
            förtroende för våra domstolar. Det finns sedan länge en pågående
            debatt om huruvida domar mot personer med annan etnisk bakgrund
            än svensk är hårdare än vid jämförbara brott som begåtts av etniska
            svenskar. Det finns studier som stödjer sådana antaganden. Bara
            misstanken om att det skulle vara så leder till ett minskat förtroende
            för rättsväsendet. Om det skulle vara så skulle detta också leda
            till en ökad misstro mot invandrade, nationella minoriteter och
            personer som på annat sätt har annat etniskt ursprung än svenskt.
          </p>
          <p xml:id="i-J2UfwaLjiu4rF3ZTtYqugx">
            Vänsterpartiet har under några år krävt att en jämförande studie
            görs av om rättstillämpningen skiljer sig åt när det gäller personer
            med invandrar- eller minoritetsbakgrund och etniska svenskar.
            Många undersökningar på ämnet har redan gjorts, både av journalister
            och av forskare. Brottsförebyggande rådet fick under föregående
            riksmöte i uppdrag att genomföra ett forskningsprojekt där diskriminering
            inom rättsväsendet ska belysas.
          </p>
          <p xml:id="i-N8Avbo1XNzfW3nzeKi3BMx">
            Under våren presenterades Utredningen om makt, integration och
            strukturell diskriminering, ledd av Masoud Kamali. Inom ramen
            för denna utredning presenterade Jerzy Sarnecki en forskarrapport
            om olika perspektiv på strukturell diskriminering inom rättsväsendets
            ramar, med avsnitt skrivna av olika forskare. Även om han konstaterar
            att mycket tyder på en faktisk diskriminering inom rättsväsendet,
            i synnerhet i vissa särskilda skeden, så konstaterar han samtidigt
            att forskningen på området är i ett tidigt skede och att den ofta
            väcker fler frågor och att den ibland pekar åt olika håll. Till
            exempel kan resultatet från en av studierna i rapporten, att förundersökningar
            mot personer med utomeuropeisk bakgrund oftare lades ner jämfört
            med andra förundersökningar, vara förvånande. Sarnecki tror att
            detta kan röra sig om en kompensering för eventuell diskriminering
            i samband med det första ingripandet.
          </p>
          <p xml:id="i-7L587Nk7oS4Y9gK7DkLSrm">
            Sarnecki menar att följande frågeställningar behöver belysas
            ytterligare. Punkterna är direkt citerade ur rapporten.
          </p>
          <list xml:id="i-AYSjMToDSDmX5Sdz2LaNNZ" style="ul">
            <item xml:id="i-2GriwFStHMiwcyLbCqYzps">
              Allmänhetens benägenhet att anmäla brott begångna av personer
              ur olika etniska minoriteter.
            </item>
            <item xml:id="i-XRcoRfo6V8U2bFCDnmA8ii">
              Polisens benägenhet att ingripa mot personer ur olika etniska
              minoriteter samt sättet på vilket personer (i synnerhet unga män)
              ur utomeuropeiska minoriteter behandlas av polisen. Här krävs
              bl.a. en deltagande observationsstudie.
            </item>
            <item xml:id="i-PGhoNJhRM8Xah2voEdWXfZ">
              Orsaker till att personer med bakgrund i fattiga, utomeuropeiska
              länder, j ämfört med majoritetsbefolkningen, oftare misstänks
              för brott samtidigt som de i mindre utsträckning åtalas för brott
              som de är skäligen misstänka för.
            </item>
            <item xml:id="i-XWa5e4j4LfGnTZYYsyeNFQ">
              Orsaker till att domstolar dömer personer som tillhör vissa minoritetsgrupper
              hårdare.
            </item>
            <item xml:id="i-BNrBeGNMQRkwZBDymVaq5S">
              Rättssystemets behandling av brottsoffer som tillhör etniska
              minoriteter samt om det förekommer särbehandling om både offer
              och gärningsperson tillhör vissa etniska minoriteter. Samt vidare,
              hur behandlas sådana fall (i synnerhet när det gäller vålds- och
              sexualbrott) där offret är svenskt och förövaren invandrare. Även
              fall där förövaren är svensk och offret invandrare bör granskas.
            </item>
            <item xml:id="i-9Ea1775SWLJaBpMzNnJuN1">
              Det föreligger vidare ett behov av rättsvetenskapliga studier
              av olika straffrättsprocessuella aspekter (t.ex. av bevisvärdering)
              i mål där förövare och offer tillhör olika etniska grupper.
            </item>
            <item xml:id="i-JJg9szd8NLNvGYjrKTu4co">
              En annan intressant kunskapslucka förefaller vara förekomsten
              av eventuell etnisk diskriminering i civilrättsliga processer
              t.ex. vårdnadstvister. Kunskaper saknas även när det gäller hur
              försäkringsbolag hanterar skadeståndsanspråk hos skadelidande
              med olika etniska bakgrunder.
            </item>
            <item xml:id="i-AeXBjZw2TRqE6FsrnHb25W">
              Vi saknar även i stor utsträckning kunskap om några etniska hänsyn
              (och i så fall vilka) tas vid selektion av ärenden som utsätts
              för särskild granskning hos skattemyndigheterna, tullen, försäkringskassorna,
              kommunala skatteförvaltningar m.fl.
            </item>
          </list>
          <p xml:id="i-SXzE9zeTAj62Ph6pFybaJd">
            Sarnecki menar att det behövs mer forskning på området och att
            statliga medel bör anslås. Utredaren Masoud Kamali stöder Sarnecki
            i detta och föreslår att ett nytt forskningscenter som inte är
            bundet av de existerande institutionella hindren och forskningstraditionerna
            inrättas. Inrättandet av ett forskningscenter inriktat mot etnisk
            diskriminering i rättsväsendet bör utredas. Detta bör riksdagen
            som sin mening ge regeringen till känna.
          </p>
          <p xml:id="i-342Eqfp33q73MHvJMNV961">
            Vidare så bör rättsväsendets samtliga myndigheter utbilda anställda
            om strukturell diskriminering på grund av etnisk, kulturell och
            religiös tillhörighet. Detta bör riksdagen som sin mening ge regeringen
            till känna.
          </p>
          <head xml:id="i-D79KobxMHSK3uNHfGBQWwh" type="h1">
            6 Kunskaper om genusanalys och sexualiserat våld
          </head>
          <p xml:id="i-XuEedYWrL46vharsMMcBiC">
            Mäns våld mot kvinnor betraktades länge som en privatsak. Det
            våld som utövades inom hemmets väggar ansågs vara ett individuellt
            problem och de berörda parternas ensak, som utomstående inte skulle
            lägga sig i. Det synsättet håller på att vända i och med att vi
            i dag har erkänt att mäns våld mot kvinnor är en del i en p atriarkal
            samhällsstruktur, och att arbetet med att stop pa våldet måste
            ske utifrån insikten att det handlar om samhällsstrukturer och
            maktförhållanden mellan könen. Lagstiftningen har ändrats under
            åren och stödinsatser har tillkommit. Trots det återstår fortfarande
            mycket att göra och mörkertalet i statistiken över mäns våld mot
            kvinnor är stort.
          </p>
          <p xml:id="i-P9WzN4PgSwgaQhfRMXBknM">
            Kvinnor som utsatts för våld eller övergrepp av en man (sexualiserat
            våld) berättar ofta att bemötandet från de institutioner i samhället
            som ska hjälpa dem upplevs som ett andra övergrepp. Erfarenheter
            som vittnar om att inte bli trodd gör att många kvinnor inte vågar
            berätta om vad de har blivit utsatta för eller inte vågar anmäla
            övergrepp.
          </p>
          <p xml:id="i-QUwHmC79mWJuPZb54A9JSE">
            Kvinnor upplever också att det är de och deras agerande som blir
            ifrågasatt i stället för den misstänkte mannens. Myndigheter fokuserar
            på hur kvinnan klär sig, hur hon har agerat och om hon har varit
            berusad eller inte. Detta är ett förhållningssätt som utgår från
            mannens perspektiv och som bär vidare de strukturer som också
            är själva orsaken till våldet. Eftersom de patriarkala strukturerna
            finns överallt så finns de även i rättsväsendet. Detta måste synliggöras
            och det måste vidtas åtgärder.
          </p>
          <head xml:id="i-8AzQnq6TgWuG5nkNHBy4N5" type="h2">
            6.1 Våld i enkönade parrelationer
          </head>
          <p xml:id="i-GMvPm7oPoLUNsNXaE6HkYb">
            Våld i enkönade parrelationer är än mer dolt än våld i relationer
            mellan män och kvinnor. Det finns fördomar som försvårar upptäckten
            av våld i enkönade parrelationer. När en man slår en man möter
            omgivningen det med kommentarer som det är väl bara att slå tillbaka.
            En kvinna som blir slagen av en annan kvinna möts av attityden
            att det är inte möjligt, kvinnor slåss inte och blir därmed osynliggjord.
          </p>
          <p xml:id="i-657MjmvMC7mbJYoF72p4xb">
            Vi lever också i ett samhälle där många, inte ens för sina närmaste,
            har talat om att de lever med en partner av samma kön. De som
            utsätts för våld i en enkönad parrelation har att övervinna dels
            svårigheten att tala om att man blir slagen av sin partner, dels
            att tala om sin homosexualitet. Många bi- och homosexuella kvinnor
            och män lever i dag otrygga i sina egna hem. De är utsatta för
            misshandel, sexuella övergrepp och psykisk misshandel. Enligt
            tillgänglig europeisk och amerikansk statistik har 2545 % av alla
            lesbiska kvinnor varit utsatta för någon form av våld i en lesbisk
            relation. Det saknas säker statistik över homosexuella mäns situation,
            men även här finns det studier som antyder att utsattheten är
            minst lika hög som för lesbiska kvinnor.
          </p>
          <head xml:id="i-PyteVUn5VXTGzfgARR8CJE" type="h2">
            6.2 Mer kunskap behövs
          </head>
          <p xml:id="i-XbhAThuWBj6ERFmZGeyKak">
            En stor brist i rättsväsendet är att endast en liten del av det
            anmälda könsrelaterade våldet leder till fällande dom. Alla led
            i rättskedjan måste höja sina kunskaper om sexualiserat våld i
            syfte att effektivisera brottsbekämpningen och ge alla brottsoffer
            en rättvis prövning.
          </p>
          <p xml:id="i-2USiMjjSCqYhRXktC9AVMz">
            En undersökning från Polisförbundet visar att 57 % av poliskåren
            anser att förutsättningarna för att bekämpa våld mot kvinnor är
            otillräckliga. Skillnaderna mellan polismyndigheterna är stora.
            Poliserna i undersökningen tror t.ex. att förutsättningarna för
            att bekämpa våld mot kvinnor kan förbättras genom utbildning och
            ökad kunskap inom området.
          </p>
          <p xml:id="i-UihgnmSRPYuRqtt1Fvek5X">
            Under förra mandatperioden drev Vänsterpartiet på arbetet för
            en förstärkning av jämställdhetstänkandet i hela rättsväsendet,
            både när det gäller prioriteringar, personal och krav på utbildning
            i genusfrågor. Vi har sett till att olika kunskapshöjande insatser
            inom polis och rättsväsende är igångsatta.
          </p>
          <p xml:id="i-4jyQRGX824YugBwv899JFq">
            Men det är långt kvar tills alla led i rättskedjan har tillräckliga
            kunskaper om sexualiserat våld och därför måste arbetet med att
            kompetenshöja rättsväsendet fortsätta. Alla aktörer måste ha kunskap
            om de maktstrukturer som möjliggör sexualiserat våld, och kunskap
            om hur mottagandet av våldsutsatta kvinnor och barn ska ske. Att
            höja kompetensen hos samtliga myndigheter som kommer i kontakt
            med våldsutsatta kvinnor och barn det handlar t.ex. om polisen,
            sjukvårdspersonal, domstolsväsendet, socialtjänsten och utbildningsväsendet
            är oerhört viktigt för såväl brottsoffrens trygghet som väl genomförda
            förundersökningar och därmed möjligheterna till upprättelse.
          </p>
          <p xml:id="i-EoR6ZBq4ymJvxT7CoaZ8UK">
            De första utredningsåtgärderna är många gånger helt avgörande
            för om en brottsutredning ska bli framgångsrik eller inte. Bevisdokumentationen
            måste ske noggrannare och med större kunskaper än i dag.
          </p>
          <p xml:id="i-7FoFFHbLM16GPXrHETf6FJ">
            Även det initiala bemötandet av brottsoffer är viktigt och måste
            förändras. Som vi nämner ovan är det värdefullt att alla kvinnor
            får en kontaktperson hos polisen som de kan vända sig till i stället
            för att tvingas vända sig till olika personer varje gång de söker
            kontakt. Men det handlar också om såväl attityder som kunskaper
            och arbetsmetoder.
          </p>
          <p xml:id="i-AgYGC3JFqMLeiQ6owjoWGt">
            Polisen måste utveckla sin förhörsmetodik med utgångspunkt i
            kunskaper om de speciella omständigheterna kring sexualiserat
            våld i nära relationer. Vi vet att det i dag förekommer kränkande
            förhör där ovidkommande frågor ställs till brottsoffret.
          </p>
          <p xml:id="i-KJTZsKSZxenGNwfndLWTKX">
            Vänsterpartiet menar att utbildning om sexualiserat våld ska
            vara ett obligatoriskt inslag i yrkesutbildningarna för ovan nämnda
            yrkesgrupper. Vi vill också se obligatorisk vidareutbildning för
            berörda yrkesgrupper. Vad som ovan anförs om utbildning, kunskaper
            och metodutveckling i rättskedjan vad gäller sexualiserat våld
            bör riksdagen som sin mening ge regeringen till känna.
          </p>
          <head xml:id="i-R2aRnDhq8SyLuwJayAWnXc" type="h1">
            7 Kunskap för ökad rättstrygghet för HBT-personer
          </head>
          <p xml:id="i-Kt29PfyRKfkLwL9png84wi">
            Homosexuella, bisexuella och transpersoner (HBT-personer) utsätts
            ofta för olika typer av diskriminering, förtryck och våld, s.k.
            hatbrott. Lagstiftningen ger inte dessa grupper tillräckligt skydd.
            Särskilt gäller detta transpersoner som i dag inte har något särskilt
            skydd i lagstiftningen.
          </p>
          <p xml:id="i-UrwjWEjvBjq6SghHFbrtUx">
            Enligt Säpo har anmälningarna av homofobiskt relaterade brott
            ökat markant på senare år. I en studie publicerad år 2004 av kriminologiska
            institutionen vid Stockholms universitet bekräftas också ökningen
            av hatbrott mot HBT-personer. 52 % av de tillfrågade uppgav i
            år att de utsatts för olika hatbrott, år 1996 gav 25 % samma svar.
            I 80 % av fallen handlade det om förtal och förolämpningar, 24
            % om diskriminering på arbetsplatsen och 12 % hade drabbats av
            våldsbrott. Enligt utredningen är unga HBT-personer mest utsatta
            då det framkommer att av dem under 20 år har 77 % drabbats av
            hatbrott.
          </p>
          <head xml:id="i-PCpCG8oerFP24Hdzx9vPhK" type="h2">
            7.1 Bristande kompetens i rättskedjan
          </head>
          <p xml:id="i-2AgBWtsL9Jy2WSXyeyLu6h">
            Att öka rättsväsendets kunskaper om homofoba brott är en mycket
            viktig uppgift. Det har sedan länge sagts vara en av de prioriterade
            brottstyperna, men detta till trots ökar antalet brott ständigt
            medan antalet gärningsmän som döms inte ökar i samma omfattning.
          </p>
          <p xml:id="i-MSTqpXJieTHNJCVjhpa9dg">
            En enkätundersökning gjord av Polishögskolan resulterar i slutsatsen
            att endast tre polisdistrikt säger sig ha tillräckliga kunskaper
            om de förundersökningsregler som gäller vid hatbrott. En majoritet
            av distrikten svarade vidare att de inte hade tillräcklig kunskap
            om brottsoffrets situation och att frågans vikt inte poängterades
            av myndighetens chefer.
          </p>
          <p xml:id="i-LEawQR8xou5dDtPv6Amq7j">
            I en lägesbeskrivning från Socialstyrelsen, Sexuell läggning
            och bemötandet i socialtjänsten, redovisas att HBT-personer får
            ett dåligt bemötande på det sociala området. Bemötandefrågan aktualiseras
            också i de fall HBT-personer är brottsoffer. Inte minst polisen
            måste därför bli mycket bättre på att bemöta HBT-personer som
            är brottsoffer. Detta skulle bl.a. öka förtroendet för polisen
            bland HBT-personer och dessutom underlätta utredningsarbetet.
          </p>
          <p xml:id="i-7Xpa95wtNgYoG9RnkiriPp">
            Många HBT-personer drar sig för att anmäla brott på grund av
            en osäkerhet över hur de ska bli bemötta eller av erfarenhet av
            att ha blivit dåligt bemötta. Detta kräver riktade insatser med
            ökade kunskaper, vilka exempelvis bör fås genom ökat samarbete
            med HBT-organisationer. Ökade kunskaper behövs även inom exempelvis
            åklagarväsendet och domstolsväsendet. Åtgärder måste således vidtas
            för att öka hela rättskedjans kompetens på HBT-området. Detta
            bör riksdagen som sin mening ge regeringen till känna.
          </p>
          <head xml:id="i-PHTsdyeaj6byRCPvBZiC79" type="h2">
            7.2 Förolämpningar på grund av sexuell läggning och könsidentitet
          </head>
          <p xml:id="i-AqAfLtJqcHXRXyAGt6foSg">
            En åklagare har enligt 5 kap. 5 § 4 brottsbalken möjlighet att
            väcka åtal om någon förolämpats med anspelning på dennes homosexuella
            läggning. Bestämmelsen omfattar däremot inte annan sexuell läggning
            än homosexualitet och inte heller könsidentitet.
          </p>
          <p xml:id="i-KfuuJU6gkBtiuCjjpBUkty">
            5 kap. 5 § 4 brottsbalken bör således vidgas till att avse både
            sexuell läggning och könsidentitet. Detta bör riksdagen som sin
            mening ge regeringen till känna.
          </p>
          <head xml:id="i-7YDmU3xvWhB9ZPvjVXKwvv" type="h1">
            8 Diskriminering mot funktionshindrade
          </head>
          <p xml:id="i-Rq27TpAtnTVFqbzcSTZLtb">
            Det förefaller som att ett funktionshinder hos offret i vissa
            fall försvårar möjligheten att få en förövare dömd för sitt brott.
            Vad gäller kvinnor med psykiska funktionshinder så bedöms de ofta
            som mindre trovärdiga än andra kvinnor. Den nya sexbrottslagen
            innebär visserligen en skärpning av lagen då förövare som tidigare
            dömdes för sexuellt utnyttjande nu i stället ska dömas för våldtäkt.
            Men det löser inte situationen för dem som inte blir trodda. Kommunikationssvårigheter
            och samarbetssvårigheter kan även det vara något som ytterligare
            försämrar de utsatta kvinnornas kontakt med rättsväsendet.
          </p>
          <p xml:id="i-PjKxjhBXc4uWeyqdBCSy3P">
            Mer om detta i vår motion Handikappolitik 2006/07:So382, där
            vi bl.a. kräver en utredning om situationen för funktionshindrade
            kvinnor som utsatts för brott.
          </p>
        </div>
        <div xml:id="i-Vi8KePa6cKwuiu1Nk1PAr1" type="signatureBlock">
          <list xml:id="i-GraPxDVsbCspNfJvURqgVH">
            <item xml:id="i-2eiq5y55dicJ2nj4qZoPcW" who="i-6MWLY5JdykMGLLUo96skfp" type="signature">
              Lena Olsson (v)
            </item>
            <item xml:id="i-MR4qp982HYEpo7apfTudMF" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-E8sqj4QztrzeaauenQXh9w" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
            <item xml:id="i-CWvnVsmEsivwrN3CtLcFyP" who="i-mN8mVTBvBYjtHLNThWLo4" type="signature">
              Kalle Larsson (v)
            </item>
            <item xml:id="i-RtVDThekojT1RwQJxMwv9B" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-3EEQSDEVduBhyRuSc4RWE1" who="i-5pddtLwy622h33X3RtqGeL" type="signature">
              Pernilla Zethraeus (v)
            </item>
            <item xml:id="i-YN44Zgg11bNoFQNBNz1Z2a" who="i-2aZQBvMx8o6ihusfvExbt8" type="signature">
              Alice Åström (v)
            </item>
          </list>
        </div>
      </div>
    </body>
  </text>
</TEI>
