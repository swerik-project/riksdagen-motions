<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-01590">
  <teiHeader>
    <fileDesc>
      <titleStmt>
        <title>En sverigedemokratisk väg mot en tryggare trafik</title>
        <author corresp="i-9KMMSs9ogHkUo61MW9rk3G">av Per Klarberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1590 av Per Klarberg m.fl. (SD)</title>
          <idno type="rdwebb">H5021590</idno>
          <rs type="number">1590</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5021590/text</ref>
          <ref type="dokument_url_html">http://data.riksdagen.se/dokument/H5021590</ref>
          <ref type="dokumentstatus_url_xml">http://data.riksdagen.se/dokumentstatus/H5021590</ref>
          <ref type="docx">http://data.riksdagen.se/fil/DEA22E42-1D3B-4340-A8F8-CDF138B67959</ref>
          <ref type="pdf">http://data.riksdagen.se/fil/3D8964D5-BE1C-499D-A390-E4DE06AA42C7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KMMSs9ogHkUo61MW9rk3G</idno>
            <name>Per Klarberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-3VxwEBzyEfCdex2ZrmdQru</idno>
            <name>Jimmy Ståhl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-3696oVKriehw68Akbp9JnA</idno>
            <name>Tony Wiklander</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2Dw6hRu5t8o4T4hXV6M4WB" type="signed"/>
        <correspContext corresp="i-2Dw6hRu5t8o4T4hXV6M4WB">
          <note type="signatory" corresp="i-9KMMSs9ogHkUo61MW9rk3G"/>
          <note type="signatory" corresp="i-3VxwEBzyEfCdex2ZrmdQru"/>
          <note type="signatory" corresp="i-3696oVKriehw68Akbp9JnA"/>
        </correspContext>
        <correspAction xml:id="i-XcN2t4tp3MZDQMPAUumd7d" type="submitted">
          <date when="2017-10-03"/>
          <time when="12:10:58"/>
        </correspAction>
        <correspAction xml:id="i-R6hh4fZsPihBDaJTt3tj5q" type="reviewed">
          <date when="2017-10-03"/>
          <time when="13:48:48"/>
        </correspAction>
        <correspAction xml:id="i-WHMjb1PagbtyzJ5YaWnXk7" type="referred">
          <date when="2017-10-13"/>
        </correspAction>
        <correspAction xml:id="i-W1vEY6pVBcMr5ixpF6ePiB" type="assigned">
          <date when="2018-10-01"/>
          <time when="08:31:10"/>
        </correspAction>
        <correspContext corresp="i-W1vEY6pVBcMr5ixpF6ePiB">
          <ref type="assignedTo">Trafikutskottet</ref>
        </correspContext>
        <correspAction xml:id="i-DYT7pzJmpXLfvKfkjrP9K2" type="behandlas_i"/>
        <correspContext corresp="i-DYT7pzJmpXLfvKfkjrP9K2">
          <ref type="uppgift">2017/18:TU11</ref>
          <ref type="ref_dok_id">H501TU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU11</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6N9WifPPbgj1NEnNBgtaXg" type="behandlas_i"/>
        <correspContext corresp="i-6N9WifPPbgj1NEnNBgtaXg">
          <ref type="uppgift">2017/18:JuU14</ref>
          <ref type="ref_dok_id">H501JuU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:1590 av Per Klarberg m.fl. (SD)
          En sverigedemokratisk väg mot en tryggare trafik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-QUUX8pT6uiESi1zGL87z92">
            Förslag till riksdagsbeslut
          </head>
          <list style="ol">
            <item xml:id="i-8a2aBdzLXczWwn2M4x5Rqp">
              Riksdagen ställer sig bakom det som anförs i motionen om att
              alla tunga fordon med över 3 500 kg totalvikt som framförs på
              svenska vägar vintertid ska ha vinterdäck på samtliga axlar och
              tillkännager detta för regeringen.
            </item>
            <item xml:id="i-5Lji1Xby4Hr4hfKMghQEnt">
              Riksdagen ställer sig bakom det som anförs i motionen om att
              utreda möjligheten till obligatorisk syntest vid körkortsförnyelse
              och tillkännager detta för regeringen.
            </item>
            <item xml:id="i-2Ct2Xywm7WYmAvys6PrW5B">
              Riksdagen ställer sig bakom det som anförs i motionen om att
              påskynda införandet av ett tydligt förbud mot användandet av handhållna
              mobiltelefoner vid körning och tillkännager detta för regeringen.
            </item>
            <item xml:id="i-SWGCdwbzicRmW4Stsbci2s">
              Riksdagen ställer sig bakom det som anförs i motionen om att
              Trafikverket bör åläggas att se över hastigheterna på vägnätet
              med syftet att införa fler 120-sträckor på motorvägar och att
              på delar av övriga vägnätet införa högre hastighet än nuvarande
              80 respektive 100 km/tim och tillkännager detta för regeringen.
            </item>
            <item xml:id="i-KyBbb4f7vBWCZcXViJNFc8">
              Riksdagen ställer sig bakom det som anförs i motionen om att
              utreda ett införande av progressiva fortkörningsböter likt det
              finländska systemet och tillkännager detta för regeringen.
            </item>
            <item xml:id="i-FqHvxDWo9nHw1r6Fk8Ly6e">
              Riksdagen ställer sig bakom det som anförs i motionen om att
              verka för att kommuner och regioner ska tillåta motorcyklister
              att köra i kollektivkörfält och tillkännager detta för regeringen.
            </item>
            <item xml:id="i-5NE9VrR1NNLp5ESASUoYjp">
              Riksdagen ställer sig bakom det som anförs i motionen om att
              nollvisionen ska omfatta alla trafikanter, även motorcyklister,
              och att väghållarna därför måste skapa en förlåtande vägmiljö
              utan hinder i vägens säkerhetszon och tillkännager detta för regeringen.
            </item>
            <item xml:id="i-EDzvTonFWi3L74xnGoSahn">
              Riksdagen ställer sig bakom det som anförs i motionen om att
              om någon form av vägutrustning installeras i vägens säkerhetszon
              ska den vara utformad och placerad så att den utgör minimal skaderisk
              för alla trafikanter, även de oskyddade, och detta tillkännager
              riksdagen för regeringen.
            </item>
            <item xml:id="i-5fEtotNJmuWovHX7csgwwh">
              Riksdagen ställer sig bakom det som anförs i motionen om att
              särskilda insatser bör göras, dels för att byta ut eller förbättra
              befintliga räcken, dels för att öka säkerheten på de vägar som
              byggs om och där installation av räcken planeras, och detta tillkännager
              riksdagen för regeringen.
            </item>
            <item xml:id="i-GDYcoLDzXcWoUW2BfKv6Xq">
              Riksdagen ställer sig bakom det som anförs i motionen om att
              förbjuda omkörning av stillastående skolskjuts och tillkännager
              detta för regeringen.
            </item>
            <item xml:id="i-5APRgiwBkXjUVh4W5SBrqV">
              Riksdagen ställer sig bakom det som anförs i motionen om att
              förbjuda utländska medborgare att framföra fordon utan giltigt
              körkort och tillkännager detta för regeringen.
            </item>
            <item xml:id="i-R4oCK3N8rPByHJY1MfqJN6">
              Riksdagen ställer sig bakom det som anförs i motionen om att
              utreda avgiftsbeläggning av fordonets ägare och inte föraren vid
              fortkörning när denne inte kan identifieras via fartkamera, och
              detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-9Vm3xg4gEvNoM5g8Q85yj7" type="h1">
            Motivering
          </head>
          <p xml:id="i-9nRYBhjiJp14ktbkL37M2J">
            Sverige har länge varit en pionjär gällande trafiksäkerhet och
            årligen återfinns vi bland de absolut bästa länderna på området.
            Nyckeln till framgång har enligt vår uppfattning varit den tuffa
            nollvisionen, med dess ideal att ingen ska dödas eller skadas
            allvarligt i trafiken.
          </p>
          <p xml:id="i-T87oYJeZZakiyVHsnaUek2">
            Även om det ideala tillståndet per definition är ouppnåeligt
            anser vi att Sverige fortsatt bör sträva mot det. Men trafiksituationen
            är i ständig förändring, och därför krävs ständigt nya lösningar.
          </p>
          <head xml:id="i-9TGufr667JhWsh94mfePnD" type="h2">
            Vägtrafikregler i tiden
          </head>
          <head xml:id="i-A7DrYvQcxUQjL5aGp9y1tz" type="h3">
            Vinterdäckskrav för lastbilar
          </head>
          <p xml:id="i-T8kZa3azVhqgZJrkB6v2Dr">
            Modern teknik möjliggör enklare beställning av varor, mindre
            lager med större andel varor under transport, bättre möjlighet
            att koordinera transporter och därigenom större varuflöden. Tillsammans
            med vår gynnsamma ekonomiska utveckling har detta lett till att
            antalet vägtransporter ökat kraftigt på landets vägnät. Lastbilstransporterna
            har på 25 år ökat med 25 %, och troligen kommer de – trots miljöåtgärder
            – att öka ytterligare. Detta gör säkerhetsarbetet gällande lastbilar
            än mer aktuellt.
          </p>
          <p xml:id="i-XhRTESAG3BLNUP2h24BFn2">
            Under 2016 drabbades Stockholm av det värsta snöovädret på över
            100 år. På många sätt går det aldrig helt att förebygga trafikkaos
            i ett sådant oväders efterdyningar, men på ett område är det enkelt;
            en stor anledning till såväl olyckor som trafikstockning var lastbilar
            som helt tappade greppet på de hala vägarna.
          </p>
          <p xml:id="i-6fzUrTzbyu1SgiUquvjidx">
            Sverigedemokraterna vill därför införa krav om användande av
            vinterdäck på samtliga axlar för alla tunga fordon över 3 500
            kg totalvikt som framförs i Sverige under vintertid. Förutom den
            förhöjda trafiksäkerheten menar vi att förslaget skulle innebära
            en förbättrad lönsamhet för svenska åkerier som i dag är hårt
            ansatta av en orättvis utländsk konkurrens.
          </p>
          <head xml:id="i-B5yaGqLyeHyNJ8RzNBUjVi" type="h3">
            Syntest vid körkortsförnyelse
          </head>
          <p xml:id="i-62myXGvPtxtma4VnfKrn7b">
            I takt med att svenskarna blir allt äldre och att service och
            butiker försvinner från glesbygden blir ständigt fler äldre beroende
            av bilen för att klara vardagen. Sverigedemokraterna inser vikten
            av bilens roll som en del i den personliga friheten, men anser
            att lagstiftningen halkat efter gällande de risker detta utgör.
          </p>
          <p xml:id="i-PHm9Nhd7gpPXtJtRhSoRmX">
            Synen är det i särklass viktigaste sinnet vid bilkörning och
            därför krävs ett syntest för att över huvud taget få ta körkort.
            Men synen förändras med åldern, och det är osannolikt att en person
            ser lika bra vid 65 som när denne tog körkort vid 18 års ålder.
            För de flesta människor är detta inte ett problem när det gäller
            bilkörning; synfelen är ofta små och kompenseras mer än väl av
            ökad mognad och trafikerfarenhet. Men för dem med allvarligare
            synfel kan konsekvenserna bli förödande.
          </p>
          <p xml:id="i-9kf5qZyAXXEGz7oQuAAAnM">
            Sverigedemokraterna anser att det skulle vara en liten ansträngning
            för individen om denne i samband med körkortsförnyelse var tionde
            år även genomgick en synundersökning, och att detta därför är
            ett rimligt krav.
          </p>
          <head xml:id="i-JFFWMqMq545KmtQ8HStSmN" type="h3">
            Mobiltelefonförbud för säkrare vägar
          </head>
          <p xml:id="i-X88Rz8RnrSpCCu7jaqjXEy">
            Mobiltelefonin har inneburit stora fördelar för vårt samhälle,
            men ur trafiksäkerhetssynpunkt skapar den problem genom att stjäla
            uppmärksamhet från vägen, vilket visat sig vara jämförbart riskmässigt
            med att köra alkoholpåverkad. Trots detta använder en skrämmande
            hög andel av svenska förare mobilen samtidigt som de framför fordon.
          </p>
          <p xml:id="i-4Coq2PzcgkL17aacFfpwUd">
            Under förra mandatperioden beslutade därför den dåvarande regeringen
            om en lag som reglerar mobiltelefonanvändningen i bil. Tyvärr
            har nuvarande lydelse visat sig vara otillräcklig; skrivningen
            är otydlig och det krävs att man kan bevisa att användandet av
            mobiltelefon påverkat körningen negativt. Polisen får således
            en omöjlig uppgift att bevisa vad det är som gör att föraren framfört
            sitt fordon trafikfarligt.
          </p>
          <p xml:id="i-PXsnNeZV4QybcxZ4Bm4kzZ">
            Lagar som stiftas måste vara tydliga – både för den som ska beivra
            och den som ska efterfölja dem. Regeringen ser idag över att få
            till en hårdare lagstiftning, men vi anser att mer borde göras,
            samtidigt som liv riskeras i väntan på utredningar. Sverigedemokraterna
            vill därför påskynda införandet av en tydligare lagstiftning förbjudande
            mobiltelefonanvändning vid bilkörning.
          </p>
          <head xml:id="i-3NLwMroPzR13RJNAkJVPrL" type="h3">
            Höjda hastigheter – för säkerhetens skull
          </head>
          <p xml:id="i-MSoWL5TDNmqV2qdrYqy5nB">
            Sedan den förra regeringen 2009 beslutade om ändring av hastighetsgränserna
            så att även 40, 60, 80 och, på motorväg, 120 km/h skulle tillåtas
            har Trafikverket genomfört många hastighetssänkningar (oftast
            med 10, men inte sällan även 20 km/h), medan höjningarna varit
            mycket få. Det senare gäller inte minst den utlovade 120-begräns­ningen
            på motorvägar. Enligt uppgift från Trafikverket beror detta på
            utsläppsskäl.
          </p>
          <p xml:id="i-Ubswb5dtheHTyz4zRPcoR">
            Sverigedemokraterna anser att hastighetsgränser i största möjliga
            mån bör sättas i syfte att säkerställa en god trafiksäkerhet.
            Det är av yttersta vikt att förarna känner att hastighetsbegränsningen
            är rimligt satt för att regelefterlevnaden fortsatt ska vara god.
            Men när begränsningarna istället sätts utifrån parametrar föraren
            själv inte kan uppleva eller bedöma sjunker också dennes vilja
            att rätta sig efter dem.
          </p>
          <p xml:id="i-VaWaeADAcKUB1oJnHsVTr4">
            Vi menar att lägre satta hastighetsbegränsningar än vad som är
            motiverat trafiksäkerhetsmässigt urholkar förtroendet för trafikregler
            i synnerhet, men även för statsmakten i allmänhet. Därför vill
            vi att högsta tillåtna hastighet som regel ska vara den som är
            rimlig ur ett trafiksäkerhetsperspektiv.
          </p>
          <head xml:id="i-BBpV7obFw5HSSX884ERmRz" type="h3">
            Progressiva fortkörningsböter
          </head>
          <p xml:id="i-5pwe64negiG5xLoiTcRwcg">
            I dagsläget är bötesbeloppen för fortkörning fasta belopp satta
            utifrån hur mycket man överskridit gällande hastighetsbegränsning.
          </p>
          <p xml:id="i-M9PFzxSNpPF8GbngvFgvka">
            Syftet med bötesbeloppen är att de ska verka avskräckande, och
            för merparten av medborgarna fungerar de så. Däremot blir det
            en avsevärd diskrepans mellan en fortkörare som lever på existensminimum
            och en som ligger i den översta förmögenhets- eller inkomstpercentilen.
            För den som lever på existensminimum innebär en överträdelse på
            10 km/h på en 50-väg en ibland ohanterbar kostnad, medan det för
            den välbeställde kan anses försumbart med tanke på upptäcktsrisken.
          </p>
          <p xml:id="i-UnQdMPu3r47nQH7nggBFwL">
            Syftet med bötessystemet är inte att få in pengar till staten,
            utan att skapa säkra vägar i vårt land. Det är därför viktigt
            att alla förare känner en lika stor benägenhet att följa hastighetsbegränsningarna.
            Så är inte fallet med dagens system.
          </p>
          <p xml:id="i-FsVHcmqhfu3PVoMHVS9eLH">
            I Finland tillämpas ett inkomstbaserat bötessystem där den som
            tjänar mycket får större böter, men som står i samma proportion
            till inkomst som de böter en mindre bemedlad förare får, och Sverigedemokraterna
            vill utreda införandet av ett liknande system.
          </p>
          <head xml:id="i-UHYD5amKpRMuGsMEXwt8nY" type="h2">
            Utökat fokus på motorcyklisternas säkerhet
          </head>
          <head xml:id="i-4g1NuHa2dCWJp43B7UHuQ3" type="h3">
            Motorcykelkörning i kollektivkörfält
          </head>
          <p xml:id="i-Ar3abVyC7imyyRt1bcrwyf">
            Under 80-talet tillät Stockholm på prov motorcyklister att färdas
            i kollektivkörfält på vissa teststräckor. Testet var så framgångsrikt
            ur trafiksäkerhetssynpunkt att det gjordes permanent. Motorcyklister
            är särskilt utsatta i trafiken, och i takt med att allt större
            del av vägbanan upplåts till busskörfält och cykelbanor tvingas
            motorcyklarna trängas med bilar och lastbilar, något som är olyckligt
            då detta ökar olycksrisken.
          </p>
          <p xml:id="i-3kps6JpmXiHVDh1G4okVfw">
            I både London och Norge som helhet har motorcykelkörning i kollektivkörfälten
            tillåtits – och med mycket goda resultat: i uppföljningsstudier
            lyfts beslutet fram som en viktig anledning till minskade döds-
            och olycksfall med motorcyklister inblandade.
          </p>
          <p xml:id="i-68oGPb3T7NPydu1KYXr9Lp">
            Sverigedemokraterna anser att det är en enkel, men högst motiverad
            åtgärd att tillåta motorcykelkörning i kollektivkörfälten för
            att öka trafiksäkerheten. Därför menar vi att regeringen bör arbeta
            för att kommuner och regioner ska öppna upp kollektivkörfälten
            för motorcyklister.
          </p>
          <head xml:id="i-XoxegkXg2BGebxL4V5RhTj" type="h3">
            Avkörningshinder anpassade för alla
          </head>
          <p xml:id="i-RrxVSRbEghkRgL9BhgeJkT">
            Nollvisionen fyller i år 20. Ett led i arbetet med visionen har
            varit att minska antalet döda i kollisioner genom införandet av
            räcken, både för att åtskilja vägbanor och för att hindra avåkning.
            Av kostnadsskäl har man i Sverige valt att godkänna vägräcken
            med oskyddade stolpar, vilka på det stora hela minskat antalet
            olyckor, men som för motorcyklister visat sig vara förödande.
          </p>
          <p xml:id="i-9vcqRPrK2xmsGtzCasS8NA">
            Ett av de transportpolitiska målen är det s.k. hänsynsmålet:
            transportsystemets utformning, funktion och användning ska anpassas
            till att ingen ska dödas eller skadas allvarligt. Trots det finns
            inga reella åtgärder eller öronmärkta medel avsatta för olycksförebyggande
            åtgärder gällande motorcykelolyckor i samband med räckeskollisioner
            i regeringens nysatsning på nollvisionen.
          </p>
          <p xml:id="i-T1Xx4zLuyJPJSNfUD6Se5F">
            I Sverige dör en större andel motorcyklister på Europavägarna
            än i andra jämförbara länder, och Sverige har under flera år haft
            världens högsta andel omkomna motorcyklister p.g.a. räckesolyckor;
            bara under perioden 2014–2016 omkom 15 personer och sedan millennieskiftet
            har hela 66 personer förlorat livet. Ett skräckexempel är sträckan
            Tanum–Halmstad på E6 där fyra personer dog på mindre än ett år.
            Orsaken till att Sverige så tydligt sticker ut i statistiken är
            att vi, till skillnad från många andra länder, tillåter vägräcken
            med oskyddade stolpar samt att räckena tillåts placeras väldigt
            nära vägbanan.
          </p>
          <p xml:id="i-EuWD6RxxH9Ug9ZatvaF1Cu">
            Olyckor p.g.a. räckeskollisioner orsakar inte bara ett enormt
            mänskligt lidande, utan utgör även en samhällskostnad i miljardklassen.
            Samtidigt är de i stora delar förebyggningsbara: Det finns – för
            de vägsträckor som kräver räcken – räckeskonstruktioner som avsevärt
            minskar skadeverkningarna vid kollision (Definition av ett säkert
            räcke för motorcyklister, Fredriksson, Nordqvist, Wenäll 2015).
            Men en säkerhetszon vid sidan av vägen kan aldrig med oförändrad
            skaderisk för motorcyklister ersättas av ett räcke.
          </p>
          <p xml:id="i-MDDMEFBegqonNgUmBmAVC3">
            Därför vill Sverigedemokraterna att sidoräcken inte installeras
            om andra sidoområdesåtgärder är möjliga, och under inga omständigheter
            bör räcken – såväl mitträcken som sidoräcken – med oskyddade stolpar
            användas.
          </p>
          <head xml:id="i-Pc6jPNEVYqyn3Vwa63Z1bP" type="h2">
            Säker skolskjuts
          </head>
          <p xml:id="i-68YU38ULoWigapp241W4ZF">
            Dödsolyckor och allvarliga skador med barn inblandade är tyvärr
            alltför förekommande, särskilt i samband med på- och avstigningar
            från skolskjuts. Det nuvarande varselsystemet med gult blinkande
            ljus på skolskjutsskylten ger uppenbarligen inte önskvärd effekt,
            och många vittnar om bilister som passerat stillastående skolskjutsar
            i hög hastighet. Ersätter man det istället med ett rött fast sken
            och får ett lagstadgat stoppförbud minimerar man risken för dödsolyckor
            och skador i samband med på- och avstigningar från skolskjutsar.
          </p>
          <p xml:id="i-Nmo33dYgmUj6RfTs7rjiG1">
            Som exempel kan nämnas USA, där man infört förbud mot att passera
            skolbuss som stannat för på- och avstigning med mycket goda resultat.
          </p>
          <p xml:id="i-Ag7gm4yaYWPnk2vcUyFEBR">
            Sverigedemokraterna vill därför införa ett förbud av omkörning
            av stillastående skolskjuts.
          </p>
          <head xml:id="i-ST9da15jKamDVEiakd6Ap" type="h2">
            Krav på godkända utländska körkort
          </head>
          <p xml:id="i-WF4RJBWEpp3Uomk6DEdGe6">
            I dagsläget är det i princip riskfritt för utländska medborgare
            från länder utan fungerande registerföring att köra bil i Sverige
            utan körkort. Enligt rättsväsendet så kan man i dessa fall inte
            bevisa att individen saknar körkort, och det finns inget krav
            på människor som inte är folkbokförda i landet att inneha svenskt
            körkort, varför man ej heller kan dömas för olovlig körning.
          </p>
          <p xml:id="i-Dtp3SqWQZDXheFBwKN4X7B">
            Förutom det faktum att detta kan innebära livsfara för både bilföraren
            och omgivningen, sänder kryphålen en farlig signal till eventuella
            framtida medborgare, att den svenska lagen inte gäller dem och
            att rättssystemet som sådant är bristfälligt. Att folk som inte
            är svenska medborgare lyder under andra och lättare regler än
            svenska medborgare är potentiellt förödande för rättsväsendets
            trovärdighet och legitimitet.
          </p>
          <p xml:id="i-QNdZ7v3zptT6zpqMyeRvAf">
            Därför bör det inte vara tillåtet för utländska medborgare att
            framföra fordon om de inte kan uppvisa ett giltigt körkort, och
            således behöver lagen justeras för att täppa till nuvarande kryphål.
          </p>
          <head xml:id="i-MpptuKkK9eWwmwFU8FhcR2" type="h2">
            Enklare lagföring med fartkameror
          </head>
          <p xml:id="i-NEeyNqBMqQ3QYeYFAXkhJZ">
            När fartkameror infördes i Sverige var syftet att få ned antalet
            fortkörningar och i förlängningen öka trafiksäkerheten. Resultaten
            har varit goda och trafikverket uppskattar att man årligen räddar
            minst 20 liv som en direkt följd av kamerorna.
          </p>
          <p xml:id="i-Sng2pUVrpYD38V97C4SJvv">
            Sverigedemokraterna menar dock att resultaten skulle kunna vara
            än bättre. I dagsläget måste föraren vara identifierbar; något
            som försvåras av såväl väderförhållande, smuts på linsen, och
            inte sällan att föraren medvetet döljer sitt ansikte. I kombination
            med en allmän kunskap om att långt ifrån alla kameror är aktiva
            har respekten för fartkamerorna sjunkit.
          </p>
          <p xml:id="i-RvAPhk1SSDgTJZHVvHVHEk">
            I dagsläget är det bara en tredjedel av de tusentals bilister
            som fångas på bild som faktiskt lagförs. Vi menar att detta är
            oacceptabelt.
          </p>
          <p xml:id="i-U31bFu4hib5D8YNnDSgWh1">
            När man felparkerar får fordonets ägare en felparkeringsavgift
            och när man åker genom en trängselskattskamera får fordonets ägare
            en trängselskattsavgift. För att komma ifrån problemet med att
            identifiera föraren av fordon som fotograferas vid fartkameror
            bör man avgiftsbelägga ägaren till fordonet istället för föraren
            i de fall man inte kan identifiera föraren.
          </p>
          <p xml:id="i-To4gVWCiRVDCX81NHgZHAk">
            Sverigedemokraterna vill därför utreda möjligheterna att avgiftsbelägga
            fordonsägaren i de fall föraren inte rättssäkert kan identifieras.
          </p>
        </div>
        <div type="motSignatures">
          <list>
            <item xml:id="i-NaWq4EavvkxsTNRU7RoWuD">
              Per Klarberg (SD)
            </item>
            <item xml:id="i-R4uZuqbL86PUEyidSPXWRC">
              Jimmy Ståhl (SD)
            </item>
            <item xml:id="i-Xzyt51SUB3HGKGJdyEThg5">
              Tony Wiklander (SD)
            </item>
          </list>
        </div>
      </div>
    </body>
  </text>
</TEI>
