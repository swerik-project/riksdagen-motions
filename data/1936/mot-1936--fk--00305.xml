<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__305/mot_1936__fk__305-001.pdf"/>
      <div type="motHeader" xml:id="i-F9LveXufNy8kwMubyu9par">
        <div type="motTitle" xml:id="i-8Q7UctpY4ueoK7eicN6u3m"/>
        <div type="motSubmissionInfo" xml:id="i-33Q8tSzkqekzYfkSKPzHcC"/>
      </div>
      <div type="motBody" xml:id="i-KH4Guh8bAisAKz4fsx8KDV">
        <div xml:id="i-CuXKDEDp8eU1h1joTzBD3C">
          <p xml:id="i-Tq8WmUSacsScTCQBy5EiGL">
            Motioner i Första kammaren, Nr 305. 1
          </p>
          <p xml:id="i-6tBpxUUKwUkoNZorXMAn5b">
            Nr 303.
          </p>
          <p xml:id="i-XRaKQqptW2kJM8hUSdiY42">
            Av herr Lindhagen, i anledning av Kungl. Maj:ts proposition med
            förslag till lag angående rätt för Konungen att i vissa fall förordna
            om kreditspärr.
          </p>
          <p xml:id="i-LhQUfVHg4t8dcYvXXKjQMy">
            Genom proposition nr 67 har för riksdagen framlagts förslag om
            rätt för Konungen att i vissa fall förordna om kreditspärr. Detta
            lagförslag ger an- ledning till åtskillig eftertanke, som enligt
            min mening och erfarenhet icke bör underlåtas. Förslaget vill,
            att riksdagens rätt att stifta civillag skall upphävas för visst
            fall och läggas helt i regeringens hand. Detta är påkallat såsom
            en kris- åtgärd. Krisen ligger däruti, att Sverige i förening
            med förbundna stater nödgats inlåta sig i ekonomiskt sanktionskrig
            mot Italien. Därigenom även- tyras, att personer och korporationer
            här och var förlora egendom, inkomst eller utkomst. Norska utrikesministern
            klagade nyligen i stortinget över de förluster, som de fattiga
            norska fiskarna tillfogats genom ait de i följd av Norges deltagande
            i de ekonomiska sanktionerna berövats sin export av fisk till
            Italien. : I krig tiga visserligen lagarna. Men att offra ett
            riksdagsprerogativ till förmån för ett regeringens envälde är
            icke heller tilltalande ur konstitutio- nell synpunkt. Det bör
            ske endast i nödfall och omgärdas med de parla- mentariska garantier,
            som stå till buds utan att omintetgöra det ändamål, som anses
            genom förslaget böra främjas. Vidare må besinnas att det nuvarande
            folkförbundet är en ofullkomlig skapelse av en segerfred. Det
            är bildat av segrande stormakter icke minst i eget intresse. Dessa
            ha inbjudit exneutrala småstater för att hjälpa till med skapandet
            av ett folkförbund med försök även och framför allt till en internationell
            rättsordning. Segermakterna ha sedan i stort sett behärskat folkförbundet.
            Deras in- ställningar ha blivit normgivande. De ha vägrat den
            även i fredstraktaten dock medgivna eventuella revisionen av fredstraktaten,
            såvitt den kränkt nationalitetsrätten. De ha av eget förklarligt
            intresse ej kunnat ännu förmås till nitälskan för nationalitetsbefrielsen
            i allmänhet annat än i mindre jämk- ningar. Därigenom och annorledes
            har hitintills omöjliggjorts folkförbun- dets fulländning och
            tillkomsten av en internationell rättsordning, ägnad att skapa
            varaktig fred. Om de besegrade stormakterna vunnit kriget, skulle
            de förmodligen förfarit på samma sätt. En särskilt svag punkt
            i förbundet är således, att det hitintills ej blivit grundat osminkat
            på sanningens makt. Det har därför måst värnas med våld eller
            s. k. folkförbundskrig. Sanktionerna äro vordna tillika en akilles-
            häl i förbundets organisation. Detta har ganska allmänt befarats
            redan från
          </p>
          <p xml:id="i-P8Z3TcVnwbACjybkGMMwiJ">
            Bihang till riksdagens protokoll 1936. 3 saml. Nr 305—306. 1
          </p>
          <pb facs="riksdagen-motions-pdf/data/1936/mot_1936__fk__305/mot_1936__fk__305-002.pdf"/>
          <p xml:id="i-UPuUbswJW9PcKfakyjzLFp">
            2 Motioner i Första kammaren, Nr 305.
          </p>
          <p xml:id="i-VLqe37kUHLQ2PqtrNtmd78">
            början av förbundets tillkomst. De militära sanktionerna, som
            ställdes i spetsen helt naturligt såsom de verksammaste, ha nu
            redan vid första provet förvandlats till en lagruin. Självskrivet
            borde de kommit till tillämpning i fallet Abessinien, där ett
            praktiskt taget obeväpnat folk, som tillhör för- bundet, småningom
            erövras med hjälp icke minst av bombardemang från luften. Men
            det var uppenbarligen för riskabelt och synnerligen otjänligt
            icke minst för sanktionstaternas stormakter. Redan vid förbundets
            bildande spåddes, att även de ekonomiska sanktio- nerna lätt kunde
            leda till uppkomsten av nya mot varandra fientliga militär- allianser.
            Denna spådom svävar också nu som en mara över vattnen redan vid
            det första provet. Slutligen har inträffat att folkförbundet icke
            blivit det maktförbund, som man hoppats. Icke mindre än tre stormakter
            stå utanför och en fjärde hotar med utträde.
          </p>
          <p xml:id="i-P549VU8dJMnbg7ABwpEi4x">
            Den tämligen fullständiga frånvaron fortfarande av en internationell
            rättsordning, byggd på sanningens makt' i stället för stormakternas
            villo- vägar i utsikter, synes kunna predestinera följande sammanbrott.
            Den gula rasen genomlider sin organisation för att med vapenmakt
            hävda sitt ödesbestämda program: Asien åt asiaterna. Den latenta
            stormakten In- dien kommer förmodligen en gång att även i gärning
            ansluta sig därtill. Sovjet har genom sitt plötsliga inträde i
            folkförbundet sökt stöd hos de eu- ropeiska segermakterna mot
            denna uppmarsch av den gula rasen och mot det tredje tyska rikets
            hotelser om annexioner i öster. Inträdet har för- modligen skett
            även för att det stora riket behöver fred för att konsolidera
            sig och tillrättalägga sina svårigheter med rikets sociala revolution.
            Seger- makterna och deras folkförbund är delvis redan sprängt
            genom Italiens annexionskrig mot Abessinien, en följd tilläventyrs
            även av ouppfyllda löften vid Italiens utträde under världskriget
            ur centralmakternas allians in i ententemakternas led. Nu resa
            sig åskmoln vid horisonterna med varsel om nytt europeiskt centralmaktsförbund,
            som riktar sin udd både mot Sovjet, Engelska imperiet och Frankrike,
            nämligen mellan Tyskland, Italien, Polen och i världskriget besegrade
            småstater. Denna konstellation kommer icke heller att förakta
            ett tillfälligt samgeånde med den gula rasen. Under tiden hålla
            sig Nordamerikas förenta stater borta från Europas uppmarsch på
            skilda fronter, vilka ej hota dem. Så mycket mer intresserade
            äro de För- enta staterna att blanda sig även med vapenmakt i
            den gula rasens eman- cipation. Den »gula faran» och den »vita
            olyckan» hota att stå öga mot öga med varandra. Inför en sådan
            uppmarsch är folkförbundet ur spelet. Det gäller då för
          </p>
          <p xml:id="i-y466mVkF8Fa8kxxZcXn5M">
            1 Jämför herr Flygs m. fl. motion i andra kammaren om Sveriges
            utträde ur folkförbundet, mina motioner 1—6, 230 och 231 i första
            kammaren 1936, konstitutionsutskottets utlåtanden nr 1—3 samt
            kamrarnas debatter den 19 februari 1936.
          </p>
          <pb facs="riksdagen-motions-pdf/data/1936/mot_1936__fk__305/mot_1936__fk__305-003.pdf"/>
          <p xml:id="i-ShHS6tyTam1VKhuCW6oF27">
            Motioner i Första kammaren, Nr 305. 3
          </p>
          <p xml:id="i-GH9q34o88pHubH7Ax2nLRQ">
            mindre stater, särskilt skandinaverna, att icke låta binda sig
            oöverlagt, ja kanske låta sig tvingas att gå med någon av dessa
            stormaktsgrupper även i vapenkrig. Allra minst böra de få sken
            av, att vi en gång förbundit oss att värna om segerfredens folkförbund
            och därmed i stormakternas kapp- löpningar råkat denna gång hålla
            på Englands och Frankrikes häst med plikt att följa dem in i den
            stora olyckan med dess ovissa skickelser.
          </p>
          <p xml:id="i-HkbNVP23HmyysApQSi1NdS">
            +
          </p>
          <p xml:id="i-M3r7XzMJWmnMWaP1Vq4A9R">
            Riksdagen bör därför, såvitt jag förstår, innan den fattar beslut
            i anled- ning av den förevarande propositionen kräva besked om
            regeringens upp- fattning av situationen och särskilt, huruvida
            England och Frankrike nu under trycket av många besvärligheter
            nödgats uppgiva effektivt försvar för Abessinien och således överlämna
            det obeväpnade folket åt sitt olycksöde efter en tretusenårig
            självständighet.
          </p>
          <p xml:id="i-SSjBJom6xgksfsr2oZWpm9">
            En annan sak är, att det väl ej kan vara riktigt, att vissa enskilda
            svenska undersåtar, personer och organisationer, slumpvis brandskattas
            för stormak- ternas kapplöpningar till skillnad från andra svenskar.
            Propositionen synes mig därför böra kompletteras med en lag om,
            att bevisliga förluster genom sanktionstributer skola gottgöras
            av allmänna medel.
          </p>
          <p xml:id="i-MasKyjc2Msh3sjC49C4BGz">
            Under sådana förhållanden bör väl slutligen den begärda lagen
            endast an- tagas för ett år i sänder. Det är svensk praxis att
            i vida mindre trängande fall inlåta sig endast på en provisorisk
            lagstiftning. Därigenom vinnes den tryggheten, att regeringen
            varje år måste återkomma med propositioner, som taga hänsyn till
            det nya läget, vilket annars blir svårare för riksdagen att åstadkomma
            inför vilken regering som helst. Den åberopade finska lag- stiftningen
            i ämnet synes gå en medelväg. Den stadgar att om riksdagen upphäver
            lagen kan däremot ej resas något veto. En från svensk lagstift-
            nings praxis knappast eftersträvansvärd medelväg.
          </p>
          <p xml:id="i-KtawGAe4GMAaeCJ3xrA3xs">
            Skulle det ofullständiga folkförbundet nu i stället för att utvecklas
            till en varaktig rättsorganisation gå under för tillfället i tidens
            bränningar, skulle jag för min del vilja uttala den förhoppningen,
            att i avvaktan på bättre tider förbundet dock stod kvar såsom
            en sammanslutning under väntetiden för dess nuvarande humanitära
            inrättningar genom internationell hälsovård med mera dylikt.
          </p>
          <pb facs="riksdagen-motions-pdf/data/1936/mot_1936__fk__305/mot_1936__fk__305-004.pdf"/>
          <p xml:id="i-3WZWzRqkpRcNBWeyX8rPrX">
            Motioner i Första kammaren, Nr 305.
          </p>
          <p xml:id="i-TQLL5j69SwDHj7XtpGmCCE">
            På grund härav yrkas,
          </p>
          <p xml:id="i-Ug9MAYhcwwNoNWFqXVqJKC">
            att riksdagen ville, 1) efter infordrande av upplysningar om
            situationen even- tuellt redan nu antaga det av Kungl. Maj:t framlagda
            lagför- slaget om kreditspärr mot Italien, att dock gälla endast
            tills vidare till den 1 juli 1937; 2) hos Kungl. Maj:t anhålla
            — såsom komplement till nämnda lag — om framläggande av lagförslag,
            helst redan till denna riksdag, varigenom bevisliga förluster,
            som tillskyn- das enskilda — personer och organisationer — i följd
            av Sveriges deltagande i de ekonomiska sanktionerna mot Ita- lien,
            skola ersättas dem av allmänna medel.
          </p>
          <p xml:id="i-FviC7FNCkPQyFpiBmuwYPr">
            Stockholm den 25 februari 1936.
          </p>
          <p xml:id="i-2kXh1eeNF7TpRykaMakcUU">
            Carl Lindhagen.
          </p>
        </div>
      </div>
    </body>
  </text>
</TEI>
