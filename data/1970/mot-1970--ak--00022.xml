<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__22/mot_1970__ak__22-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motion i Andra kammaren, nr 22 år 1970
          </p>
          <p>
            Nr 22
          </p>
          <p>
            Av herrar Sjöholm och Andersson i Örebro, om taxering genom tjänstemän
            i stället för taxeringsnämnd.
          </p>
          <p>
            (Lika lydande med motion nr 18 i Första kammaren)
          </p>
          <p>
            Svårigheterna att besätta ordförandeposterna i taxeringsnämnderna
            med personer med tillräckliga kvalifikationer framträder allt
            starkare år för år. Detta är ett för den allmänna rättssäkerheten
            i beskattningsärenden allvar- ligt förhållande. Den djupa skillnaden
            i kompetens från nämnd till nämnd medför givetvis en icke acceptabel
            olikformighet i bedömningen av sakligt identiska rättsfall och
            innebär ett åsidosättande av grundregeln vid taxe- ringsarbetet:
            kravet på likformighet och likhet inför lagen. Det torde icke
            kunna bestridas att taxeringsnämndernas arbete och resultatet
            därav visat en stigande grad av otillförlitlighet. Det kan likaså
            anses styrkt att de allt- för talrika feldebiteringar som numera
            förekommer och som ofta utmynnar i att helt orimliga skattekrav
            framställs har sin upprinnelse i formella fel- aktigheter vid
            taxeringsnämndens handläggning av materialet. Det finns därför
            all anledning att överväga införandet av en annan, mera tillförlitlig
            och mera av sakkunskap präglad metodik vid de årliga taxeringarna.
            Tiden torde också vara inne att slopa det särskilda lekmannainflytandet
            i taxeringsnämnderna, denna en smula romantiska kvarleva från
            tider då författningsbestämmelser och regleringar i lag ännu icke
            trängt undan nöd- vändigheten av skönsmässiga uppskattningar och
            värderingar av skilda slag, där personkännedom och lokal hemmastaddhet
            kunde öva inflytande på besluten. Taxering är numera långt mer
            än förr en fråga om tolkning av lag och författning och tillämpning
            av stadgad praxis och fordrar framför allt tillgång på personer
            som besitter förmåga att bemästra de svårigheter som i dessa hänseenden
            anmäler sig. Lekmännen i taxeringsnämnderna saknar som regel all
            sådan kompetens, och de utses ej heller efter några dylika kvalifikationsgrunder.
            Taxeringsnämndernas sammanträden är icke sällan närmast en parodi,
            en formell uppfyllelse av en föreskrift i lag, och nämn- dernas
            beslut skulle nära nog undantagslöst ha blivit de samma med eller
            utan lekmännens närvaro. Taxeringen är till det yttre folkligt
            förankrad genom detta lekmannainslag som inte må förväxlas med
            lekmannainfly- tande; i sak vilar taxeringen i nämndsordförandens
            och kronoombudets händer, En övergång till tjänstemannataxering
            genom de lokala skattemyndighe- ternas försorg ter sig allt ändamålsenligare
            och allt nödvändigare. Effek-
          </p>
          <pb facs="riksdagen-motions-pdf/data/1970/mot_1970__ak__22/mot_1970__ak__22-002.pdf"/>
          <p>
            Motion i Andra kammaren, nr 22 år 1970 9
          </p>
          <p>
            tiviteten, likformigheten och därmed rättssäkerheten skulle påtagligt
            främ- jas genom en sådan omläggning av systematiken. Det erfordras
            ett större mått av sakkunskap, både för att tillgodose deklarantens
            rätt att bli rätt och riktigt taxerad och tillgodoförd de avdrag
            som är lagligen medgivna men måhända förbisedda, och för att rida
            spärr mot tilltagande skatteflykt och skattefusk. Den tilltagsenhet
            och den förnyelse som präglar denna sam- hällsfientliga verksamhet
            kan inte mötas av samhället med antikverade me- toder och förlegad
            organisation, Det tjänar till föga att strama upp beskatt- ningsreglerna
            och skärpa ansvaret för förseelser mot dem, om granskningen i
            första och grundläggande instans anförtros åt personer med ofullständig
            förmåga att rätt tolka och rätt tillämpa dessa regler, Detta är
            dess värre dagens situation. Därför är en förändring nödvändig.
            Med åberopande av vad vi ovan anfört hemställer vi, att riksdagen
            måtte besluta att hos Kungl. Maj:t begära förslag om införande
            av tjänstemannataxering enligt i mo- tionen angivna riktlinjer.
          </p>
          <p>
            Stockholm den 10 januari 1970
          </p>
          <p>
            Sten Sjöholm (fp) Sven G. Andersson (fp) i Örebro
          </p>
        </div>
      </div>
    </body>
  </text>
</TEI>
