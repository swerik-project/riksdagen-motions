<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00006">
  <teiHeader>
    <fileDesc>
      <titleStmt>
        <title>med anledning av skr. 2009/10:34 Sveriges handlingsprogram för tillväxt och sysselsättning – uppföljningsrapport 2009</title>
        <author corresp="i-9x2nw6aosA3pyEJfJTc1eD i-C2s3YhmmVmNkgvznmmnD4x">av Ulf Holm och Per Bolund (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2009/10:34 Sveriges handlingsprogram för tillväxt och sysselsättning – uppföljningsrapport 2009</title>
          <idno type="rdwebb">GX02N6</idno>
          <rs type="number">N6</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N6/text</ref>
          <ref type="dokument_url_html">http://data.riksdagen.se/dokument/GX02N6</ref>
          <ref type="dokumentstatus_url_xml">http://data.riksdagen.se/dokumentstatus/GX02N6</ref>
          <ref type="doc">http://data.riksdagen.se/fil/FE505A8F-F033-4BF2-9C5A-B19CCAC1B490</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6D5pEdNX33jyDS9bho6Dsa" type="basedOn"/>
        <correspContext corresp="i-6D5pEdNX33jyDS9bho6Dsa">
          <ref>Regeringsskrivelse 2009/10:34</ref>
        </correspContext>
        <correspAction xml:id="i-JmA4E8KdLSEPMZ1jSr7oUf" type="signed"/>
        <correspContext corresp="i-JmA4E8KdLSEPMZ1jSr7oUf">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction xml:id="i-KhxvQLfUktfneVd2byfmjD" type="referral">
          <date when="2009-11-10"/>
        </correspAction>
        <correspAction xml:id="i-32UvfmDp1Xo4nj1j7ruMM8" type="referral">
          <date when="2009-11-10"/>
        </correspAction>
        <correspAction xml:id="i-Vi4x4brXwgkXDKmHuUaDuM" type="dismissal">
          <date when="2009-11-06"/>
        </correspAction>
        <correspAction xml:id="i-2SXJW76CiP23o6Q6mrQsrP" type="dismissal">
          <date when="2009-11-06"/>
        </correspAction>
        <correspAction xml:id="i-SEAgZEN3ga4VdN3qCrHYcn" type="transfer">
          <date when="2009-11-05"/>
        </correspAction>
        <correspAction xml:id="i-AZUW2AMhn9NpidP82vAwFt" type="submission">
          <date when="2009-11-05"/>
        </correspAction>
        <correspAction xml:id="i-3bpteSysnfRnxT8D3UJZHp" type="assigned"/>
        <correspContext corresp="i-3bpteSysnfRnxT8D3UJZHp">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-CNQpZSMXhfEN3knNPp2erA">
            Förslag till riksdagsbeslut
          </head>
          <list style="ol">
            <item xml:id="i-X1PCaJpQBYsvt2HWSXZwN2">
              Riksdagen tillkännager för regeringen som sin mening vad som
              anförs i motionen om att det inom ramen för Lissabonstrategin
              och dess genomförande inte ska överföras ytterligare beslutskompetens
              till EU.
            </item>
            <item xml:id="i-RScTPZFXKWDStNj7h5bnoy">
              Riksdagen tillkännager för regeringen som sin mening vad som
              anförs i motionen om att ta fram en svensk strategi som innehåller
              konkreta förslag inom klimat- och havsmiljöfrågan att driva inom
              EU inför kommande uppdateringar av EU:s Lissabonstrategi.
            </item>
            <item xml:id="i-7o3q89MsoXcpkUJLSjujCk">
              Riksdagen tillkännager för regeringen som sin mening vad som
              anförs i motionen om att regeringen, som en del i arbetet med
              att genomföra Sveriges del i Lissabonstrategin, bör genomföra
              det fempunktsprogram för minskad ungdomsarbetslöshet som beskrivs
              i motionen.
            </item>
            <item xml:id="i-noa8ezMRhkD3cLHjGwMuE">
              Riksdagen tillkännager för regeringen som sin mening vad som
              anförs i motionen om att jämställdhetsarbetet ska vara integrerat
              i alla politikområden i Lissabonstrategin.
            </item>
            <item xml:id="i-WtTeZ5kqi9kvqrjRAtV4U2">
              Riksdagen tillkännager för regeringen som sin mening vad som
              anförs i motionen om att regeringen utifrån riktlinjerna i Lissabonstrategin
              ska lägga fram förslag på konkreta åtgärder för att motverka klimatförändringar
              och främja en hållbar utveckling i Sverige.
            </item>
            <item xml:id="i-2c3hRs2c41tXBy1UZTzXMJ">
              Riksdagen tillkännager för regeringen som sin mening vad som
              anförs i motionen om att regeringen, som en del i arbetet med
              att genomföra Sveriges del i Lissabonstrategin, bör utarbeta en
              svensk strategi för socialt företagande delvis utifrån andra länders
              arbete med social ekonomi.
            </item>
          </list>
        </div>
        <div type="motContent">
          <head xml:id="i-MdJgrjoz9ErDfdFGuwjKtT" type="h1">
            Inledning
          </head>
          <p xml:id="i-P7CT1wdfGFnyqBy4XTbE3f">
            Som en del av EU:s strategi för tillväxt och sysselsättning,
            den s.k. Lissabonstrategin, ska varje medlemsland ta fram ett
            eget handlingsprogram för att främja en långsiktigt hållbar ekonomisk
            utveckling och välfärd. I regeringens skrivelse 2009/10:34 Sveriges
            handlingsprogram för tillväxt och sysselsättning uppföljningsrapport
            2009 redovisar regeringen sina ståndpunkter för åtgärder de kommande
            åren. Skrivelsen innehåller inga nyheter utan är en sammanfattning
            av regeringens senaste budgetproposition och tidigare framlagda
            propositioner. Budgetpropositionen har vi besvarat i partimotionen,
            Ett modernt grönt Sverige efter krisen Miljöpartiet de grönas
            budgetmotion för 2010, samt i de kommittémotioner gällande budgeten
            som lämnas inom respektive utskott. Vi väljer att inte upprepa
            dessa ståndpunkter här.
          </p>
          <p xml:id="i-DjsQMgTewB8qqe1L9HSEz5">
            I den här motionen tar vi bara upp vissa särskilda ärenden som
            har bäring på regeringens politik utifrån EU:s Lissabonstrategi
            och där vi finner det anmärkningsvärt att regeringen inte redovisat
            tillräckliga åtgärder i Sverige eller hur man avser att agera
            inom EU för att lyfta fram särskilda frågor, framför allt med
            inriktning på miljöområdet.
          </p>
          <p xml:id="i-QVzd5Riw3FY7NUhC6cedHN">
            Som utgångspunkt för de nationella handlingsplanerna finns de
            integrerade riktlinjer som beslutats av EU. Vi har valt att också
            ge framåtsyftande synpunkter på dessa riktlinjer. Vi menar att
            regeringen redan nu måste börja agera för att förbättra riktlinjerna.
            Detta är viktigt inte minst för att riktlinjerna ska ligga i fas
            med den nationella politik vi driver för framtiden.
          </p>
          <head xml:id="i-LutuxA9zXGNeUdJmeG4wpE" type="h1">
            Lissabonstrategin
          </head>
          <p xml:id="i-EtxT21wLJ1Ppy7YmWB7Hrx">
            Lissabonstrategin antogs vid EU:s toppmöte i Lissabon 2000. Vid
            Europeiska rådets toppmöte i mars 2005 fastställdes vid en halvtidsöversyn
            den linje som nu gäller. Strategin bygger på att tre delar, socialpolitiken,
            den ekonomiska politiken och miljöpolitiken, ska stödja varandra.
          </p>
          <p xml:id="i-FhBh7JUZrFWwXxzDz7HbwM">
            Från Miljöpartiets sida vill vi starkt betona att utgångspunkten
            för Lissabonstrategin är att den ska bygga på varje enskilt lands
            särskilda förutsättningar och behov och att ytterligare beslut
            på EU-nivå inte ska eftersträvas. Beslut ska inte påtvingas utan
            i möjligaste mån vara nationella. Det är viktigt med erfarenhetsutbyte
            som också kan vara lärande. Men utgångspunkten ska alltid vara
            eget beslutande utifrån vårt lands specifika förutsättningar.
            Det är också viktigt att EU:s regelverk inte hindrar medlemsstater
            från att ta sitt nationella ansvar, vilket t.ex. innebär att Sverige
            ska kunna gå före i en aktiv klimat- och miljöpolitik. Det har
            varit särskilda problem då överbetoningen av den fria rörligheten
            för varor skett på bekostnad av miljö- och naturskydd och hälsa.
            Det är t.ex. orimligt att delstater i USA har större frihet att
            främja användningen av biodrivmedel och stimulera ny teknik genom
            att ställa krav på inblandning än vad medlemsstater i EU har.
            De senaste åren har också den fria rörligheten för varor och tjänster
            inneburit en allt större press på skyddet av fackliga rättigheter
            och den svenska modellen för kollektivavtal på arbetsmarknaden.
          </p>
          <p xml:id="i-QA3m311UzyEVeoRRx4E74a">
            När det gäller de tre områden som Lissabonstrategin ska vila
            på är det särskilt viktigt att det fastslås att det inte får ske
            någon ytterligare överflyttning av beslut, eller kompetens, inom
            socialpolitiken, utbildningspolitiken, arbetsmarknadspolitiken
            och den ekonomiska politiken. Inom miljöpolitiken finns det i
            dag en del överstatliga beslut, som i vissa fall kan vara befogade
            eftersom många miljöproblem går över nationsgränser. Men det är
            endast när den nationella miljöpolitiken inte får önskvärda effekter
            som Miljöpartiet kan acceptera ytterligare överföringar av beslutskompetenser.
            Inom ramen för Lissabonstrategin och dess genomförande är det
            alltså viktigt att framhålla att det inte ska överföras ytterligare
            beslutskompetens till EU. Detta bör ges regeringen till känna.
          </p>
          <head xml:id="i-QpKVGDmmuZCxbN34Ezbt4c" type="h1">
            Övergripande strategi för framtida Lissabonstrategier
          </head>
          <p xml:id="i-4Eyo44hTtFQ2dvvDVsQNii">
            Lissabonstrategin ska vila på tre ben. Det är beklagligt att
            regeringen så ensidigt inriktar sin politik på den klassiska ekonomiska
            politiken, dit vi även räknar in arbetsmarknads­politiken och
            berörda delar av socialpolitiken, utan hänsyn till den tredje
            hörnstenen, miljöpolitiken. Det blir särskilt tydligt med skrivelsen
            Sveriges handlingsprogram för tillväxt och sysselsättning uppföljningsrapport
            2009.
          </p>
          <p xml:id="i-JfHpwtcSwa6Nz3PCXiNUSD">
            Regeringen har ett mycket tydligt fokus på att göra det lönsamt
            att arbeta och driva företag. Och även om vi inte delar regeringens
            åsikt om vilka åtgärder som behövs när det gäller närings- och
            arbetsmarknadspolitiken så håller vi med om att dessa områden
            är centrala och viktiga. Problemet är att regeringen inte gör
            tillräckligt när det gäller miljö- och klimatpolitiken utifrån
            FN:s IPCC-rapport och Sternrapporten. I stället skjuter man klimatproblematiken
            framför sig.
          </p>
          <p xml:id="i-A4AdnXGJjHfHbJaz76hr4u">
            Men det är inte bara klimatkrisen som inger oro. Det senaste
            året har oron på de internationella finansiella marknaderna slagit
            till med full kraft världen över. Effekterna av den finansiella
            krisen är både kortsiktiga och långsiktiga.
          </p>
          <p xml:id="i-HDLWUuqwo8JVBnQyAsgbg7">
            Miljöpartiet har välkomnat det stabilitetspaket som EU:s ledare
            kommit överrens om och som omvandlats till svensk lag. Vi menar
            att det var riktigt med ett kraftfullt agerande för att minska
            de akuta problemen på de finansiella marknaderna. Utöver den krishantering
            som nu skett måste både Sverige och EU arbeta för bättre ordning
            och reda på finansmarknaderna. Detta är en förutsättning för långsiktig
            ekonomisk utveckling. Detta arbete måste också ske på global nivå.
          </p>
          <p xml:id="i-L8V8aFbuWLar13Zh2i4mxa">
            På kort sikt menar vi också att regeringen måste vidta ytterligare
            åtgärder för att mildra effekten av lågkonjunkturen. I det läge
            som Sverige hamnat i måste statsmakten agera. Vi måste investera
            i utbildning och arbetsmarknadsåtgärder så som föreslås i Miljöpartiets
            budgetmotion 2009/10:Fi262 Ett modernt grönt Sverige efter krisen
            Miljöpartiet de grönas budgetmotion för 2010. Med varsel som duggar
            tätt krävs en kraftfull utbyggnad av utbildningsinsatserna, inte
            minst vad gäller riktade ungdomssatsningar och kvalificerad yrkesutbildning
            och för att höja kvaliteten på utbildningsinsatserna. Omskolning
            och höjd kompetens är viktigt för att personer ska kunna gå över
            till andra yrken där det finns brist i dag och framöver. För att
            motverka klimatkrisen måste vi satsa på att bygga om Sverige till
            ett mer klimatanpassat samhälle. Vi ser möjligheter i en stark
            utbyggnad av kollektivtrafiken. Det handlar om spårvägar i ett
            tiotal av landets större städer, om regionala spårsatsningar,
            om att snabba på redan beslutade och påbörjade nationella järnvägsinvesteringar
            och att påbörja bygget av höghastighetsbanor mellan landets storstadsregioner.
            Det krävs också upprustning av folkhemsbostäderna och miljonprogramsområdena
            för att bl.a. satsa på energieffektiviseringar och förnybara energilösningar.
          </p>
          <p xml:id="i-Xs7pj8Pa1WxMVPmXgtgDvM">
            De som är unga i dag ska bära upp samhället i morgon. Att ingjuta
            hopp och framtidstro i dagens unga generation är en framtidsinvestering.
          </p>
          <p xml:id="i-W7EzafFH7CVeF3zhJ531M8">
            I dag står vi inför en enorm utmaning. Arbetslösheten bland unga
            ökar rekordsnabbt, och den ökar betydligt snabbare i Sverige än
            i många andra EU-länder. Ungdomsarbetslösheten är nu närmare 30
            % bland de högsta i unionen. Därutöver riskerar situationen att
            förvärras ytterligare under de närmaste åren. Ungdomskullarna
            är rekordstora. På tio år har antalet 19-åringar ökat med 30 %
            (30 000 personer). Inte sedan 1960-talet har det varit så många
            19-åringar som i dag. Samtidigt kommer arbetsmarknaden att fortsätta
            att försämras. Enligt regeringens prognoser i budgetpropositionen
            kommer arbetslösheten att öka både 2010 och 2011.
          </p>
          <p xml:id="i-PqvFsiLiN8sEziqzzENRPz">
            Dessutom har förutsättningarna för de unga att studera på komvux
            och högskola minskat sedan den moderatstyrda regeringen kom till
            makten 2006. Högskolan har inte byggts ut. Statsbidragen till
            komvux har minskat dramatiskt. Skolverket rapporterar att var
            tredje studieplats på komvux (totalt 40 000 platser) har försvunnit
            mellan 2006 och 2008. Dessutom har regeringen försenat utbyggnaden
            av den kvalificerade yrkesutbildningen och yrkeshögskolan.
          </p>
          <p xml:id="i-UpUizw1qv3gC5QY7Bh9HTc">
            I stället har regeringen låst in arbetssökande ungdomar i den
            s.k. jobbgarantin för unga. Där har de arbetssökande ungdomarna
            samlats och på två år har den vuxit till över 30 000 ungdomar.
            Den s.k. jobbgaranti är dock inte någon garanti att få jobb. Under
            den inledande fasen i praktiken ungefär sex månader erbjuds deltagaren
            inga aktiva insatser. I stället hänvisas man till det som kallas
            jobbcoachning, dvs. enkla kurser i att skriva jobbansökningar
            och cv.
          </p>
          <p xml:id="i-2dijfRtdJGMZ8fdWyzxbuF">
            Efter den inledande fasen ska den som söker arbete kunna få tillgång
            till arbetspraktik eller utbildningsinsatser. Det har dock hittills
            endast skett i undantagsfall. Av de drygt 35 000 ungdomar som
            var inskrivna i jobbgarantin i maj 2009 deltog endast 2 % i utbildning
            och endast 5 % i praktik.
          </p>
          <p xml:id="i-4BxEkcCKEUfxCEs5c6JYkM">
            Alla goda krafter i samhället måste nu mobiliseras. Att skapa
            möjligheter och en ljusare framtidsbild för dagens unga generation
            är en nyckel för att klara framtidens utmaningar. Unga måste få
            chansen så att de kan växa och bidra med sin fulla potential.
            Därför har vi i vår budgetmotion, 2009/10:Fi262 Ett modernt grönt
            Sverige efter krisen Miljöpartiet de grönas budgetmotion för 2010,
            tillsammans med Socialdemokraterna och Vänstern lagt fram ett
            program i fem punkter för att minska ungdomsarbetslösheten. Programmet
            handlar om snabbare kartläggning av ungdomarnas behov vad gäller
            åtgärder och utbildning. Det handlar om att arbetslösa ungdomar
            ska komma ut i studier och åtgärder, t.ex. praktikplats eller
            subventionerad anställning. Det handlar om att arbetslösa ungdomar
            som saknar fullständig gymnasieutbildning ska kunna komplettera
            sin utbildning och då vara berättigade till en särskild ungdomslyfts­ersättning
            eller till aktivitetsstöd för dem som kvalificerat sig för det.
            Det handlar om förstajobbetavdrag, fler lärlingsplatser och bättre
            stöd till unga med funktions­nedsättning. Det handlar om fler
            platser i KY och högskolan, bättre studie- och karriärrådgivning
            och att öka möjligheten till praktik och traineejobb.
          </p>
          <p xml:id="i-AKTJ9rX6uxm6BfMubCqnZk">
            Mot denna bakgrund anser vi att regeringen, som en del i arbetet
            med genomförandet av Sveriges del i Lissabonstrategin, bör ta
            till sig och genomföra det ovan beskrivna fempunktsprogrammet
            för minskad ungdomsarbetslöshet. Detta bör ges regeringen till
            känna.
          </p>
          <p xml:id="i-KmBGtJsmLjb6XzWbgQ5vrb">
            Vi anser inte att de 24 riktlinjer som finns i Lissabonstrategin
            lever upp till de mål som finns om att klimat- och miljöfrågorna
            ska integreras naturligt för att strategin ska vara just tredelad
            dvs. att socialpolitiken, den ekonomiska politiken och miljöpolitiken
            ska stödja varandra. Här följer några exempel på denna brist:
          </p>
          <p xml:id="i-TXv3DtJoBpAuz6bFiFbGpB">
            I de underliggande bilagorna till skrivelsen saknas till stor
            del gröna nyckeltal. Det enda som finns redovisas i bilaga 2,
            Strukturindikatorer Sverige jämfört med övriga EU år 2008. I denna
            redovisas utsläpp av växthusgaser, energiintensitet i ekonomin
            samt godstransporter i relation till BNP. Inte i något av dessa
            tre exempel finns Sverige med i topp 3 i EU. Detta samtidigt som
            Sverige i många ekonomiska indikationer ligger i topp 3 i EU.
            Sverige har uppenbart mycket kvar att göra inom miljö- och klimatområdet,
            och vi beklagar djupt att regeringen inte jobbar aktivt med att
            försöka bli bättre inom dessa områden i EU. Regeringens skrivelse
            ger inte heller några indikationer på att regeringen avser att
            försöka nå topp 3 i EU de närmaste åren. Vi anser att ambitionerna
            måste höjas ordentligt.
          </p>
          <p xml:id="i-PHMVQUmXmt2grjgWKBKrFV">
            I skrivelsen skriver regeringen: Regeringen är övertygad om att
            klimatutmaningarna kan användas till en fördel för Sverige. Vi
            delar den uppfattningen men tvingas samtidigt konstatera att från
            regeringens sida handlar det mest om tomma ord eftersom många
            åtgärder saknas. Till stora delar är de satsningar som görs en
            fortsättning på de åtgärder som den tidigare majoriteten Socialdemokraterna,
            Vänsterpartiet och Miljöpartiet tog initiativ till under förra
            mandatperioden. Det är otillräckligt. Det krävs fler åtgärder,
            såväl på kort som på lång sikt, för att uppnå att klimatutmaningarna
            kan användas till en fördel för Sverige.
          </p>
          <p xml:id="i-5ibWX7Wb3LTKKkVPEXduaT">
            Vi är också frågande till varför regeringens prioritering från
            tidigare år, havsmiljö, tonats ned till ett stycke på tio rader.
            Vi är av uppfattningen att tidigare prioritering inte är uppnådd
            och därmed bör finnas kvar samtidigt som en ny prioritering kring
            klimatfrågan lyfts upp. Dessvärre verkar regeringen aktivt backa
            från åtagandet att hejda förlusten av den biologiska mångfalden
            till 2010. Eftersom detta åtagande kom till vid EU-toppmötet i
            Göteborg under det förra svenska ordförandeskapet ger det olyckliga
            signaler. Det stärker knappast den svenska trovärdigheten i EU:s
            miljöarbete.
          </p>
          <p xml:id="i-FW7AKRe1GfnUYFAd76qQjq">
            EU:s klimat- och energipolitiska mål som antogs vid EU-toppmötet
            i mars 2007, som bl.a. innehåller en målsättning att minska utsläppen
            av växthusgaser med 20 % till 2020, anser vi givetvis vara ett
            bra första steg, men för att nå tvågradersmålet krävs en minskning
            med minst 40 %. Men regeringen har inte avsatt tillräckliga ekonomiska
            resurser för att uppnå ens det låga mål som EU fastslagit om en
            minskning på 20 procent. Man omfördelar inte heller mer resurser
            för att nå klimatmålet, vilket märks bl.a. i fördelningen mellan
            vägar och järnvägar i regeringens infrastruktur­proposition där
            regeringen prioriterar vägar på bekostnad av järnvägar. Regeringen
            har inte ens försökt motverka att det i reella termer nu sker
            en minskning gällande en av de mest effektiva ekonomiska styrmedel
            som finns, nämligen koldioxidskatten.
          </p>
          <p xml:id="i-8nThQSvwvfSxpoJjL15Q6u">
            Miljöpartiet anser att det är hög tid att börja arbeta för att
            förbättra Lissabonstrategins integrerade riktlinjer, då vi utgår
            från att EU kommer att fortsätta med någon form av Lissabonstrategi.
            Därför bör regeringen sätta i gång arbetet med att arbeta fram
            förslag på för framtiden relevanta förändringar av Lissabonstrategin.
            Framför allt är det viktigt att Sverige arbetar för att miljöfrågorna
            tydligare och mer konkret ska finnas med i strategin, samt att
            de tydligt finns integrerade i alla delar. Mot den bakgrunden
            anser vi att regeringen ska ta fram en svensk strategi innehållande
            konkreta förslag inom klimat- och havsmiljöfrågan att driva inom
            EU inför kommande uppdateringar av EU:s Lissabonstrategi. Några
            delar som bör finnas med inom ramen för ett sådant arbete:
          </p>
          <list style="ul">
            <item xml:id="i-6hxFbhWXtkeVoEgmdz7hLY">
              En klimatskatt liknande den svenska koldioxidskatten bör införas
              för den icke handlande sektorn i EU och i förlängningen även globalt.
            </item>
            <item xml:id="i-58aNTqvm77mVNH96HH3v8G">
              Utsläppshandeln inom EU måste skärpas. Tilldelningen av utsläppsrätter
              måste minska till en nivå motsvarande en 40-procentig reduktion
              av inhemska utsläpp till 2020. Utsläppsrätterna ska också auktioneras
              ut och inte delas ut gratis vilket till stor del sker i dag.
            </item>
            <item xml:id="i-Fz8w7PjCCBpC6oHeSAxcb8">
              EU ska verka för att flyg och sjöfart beskattas internationellt.
            </item>
            <item xml:id="i-HuVqn9wNRgy92kjsxyoieE">
              Tågtrafiken i EU måste utvecklas. Det långsiktiga målet måste
              vara att flygtrafiken i EU kraftigt minskar.
            </item>
            <item xml:id="i-V5zf9vV8dYEEcCF81Xz3pi">
              De utsläppsregleringar på personbilar om maximalt 120 gram koldioxid
              per kilometer som planeras inom EU är otillräckliga och leder
              endast till en mindre begränsning av utsläppsökningen (se ITPS
              2008). Vi menar att regeringen bör driva på för hårdare regleringar.
            </item>
          </list>
          <p xml:id="i-AbrZcH4BgRrK9VDuNHcTE9">
            Vi saknar också jämställdhetsarbetet som borde vara integrerat
            i samtliga riktlinjer, framför allt kring sysselsättning, välfärd
            och företagande, men som nu inte tycks tas på så stort allvar
            av regeringen. Detta bör ges regeringen till känna.
          </p>
          <head xml:id="i-59rFdr6mBs16j7xnSkYrrS" type="h1">
            Riktlinje 11 Att främja ett hållbart användande av resurser och
            stärka synergierna mellan miljöpolitik och tillväxt
          </head>
          <p xml:id="i-DmFMGmatceWwSezm9KUWHp">
            Den ekonomiska tillväxt och sysselsättning som bygger på, eller
            för sitt fortbestånd förutsätter, en ohållbar användning av naturresurser,
            utsläpp m.m. kommer inte att vara beständig. Ju längre vi dröjer
            med anpassningen, desto svårare blir den. Denna insikt bör ligga
            till grund för regeringens arbete med sysselsättning och tillväxt.
            I stället med några få undantag lyser den med sin frånvaro.
          </p>
          <p xml:id="i-LWE4W936JDzX9ofYsL5mrS">
            Riktlinje 11 är den av de 24 riktlinjerna som tydligast tar utgångspunkt
            i miljöpolitiken. Regeringens skrivningar kring denna riktlinje
            hänför sig till stor del från propositionerna, en sammanhållen
            energi- och klimatpolitik. Förslagen i propositionerna beskrivs
            av regeringen själv som långtgående, ja rentav som den kanske
            mest radikala klimat- och energipolitiken i världen. Faktum är
            dock att regeringen har avfärdat större delen av de förslag som
            deras egen Klimatberedning presenterade i sin slutrapport. I stället
            drar regeringen stora växlar på det som redan har skett och beslut
            som andra redan har fattat. När de nya förslagen granskas närmare
            syns inget av denna storslagenhet i verkliga åtgärder. Propositionerna
            kännetecknas av en häpnadsväckande passivitet och räddhågsenhet,
            med stora ord serveras en defensiv politik som hukar för den utmaning
            man ser framför sig.
          </p>
          <p xml:id="i-6XEV9r5QZiJCSTF5jcvrGt">
            I förlängningen leder en sådan attityd till att Sverige missar
            chansen att driva den globala utvecklingen framåt och reduceras
            till en icke-aktör på klimatområdet. Det innebär också att Sveriges
            framtid som ledande nation inom energiteknik går om intet. I den
            borgerliga regeringens Sverige hukar man sig och hoppas bara på
            att överleva den omstrukturering som är ofrånkomlig.
          </p>
          <p xml:id="i-5tC92Envz5r5Tmjmm78RUY">
            Sverige, EU och många andra aktörer anser att målet för klimatpolitiken
            är att begränsa den globala uppvärmningen till högst två grader
            Celsius under detta århundrade jämfört med förindustriella nivåer.
            Den nuvarande utvecklingen pekar på en temperaturökning med cirka
            fem grader, vilket skulle kunna få katastrofala effekter på såväl
            mänsklighetens civilisation som ekosy-stem.
          </p>
          <p xml:id="i-HZFLSJt5KMKvuvma6z43Lv">
            Regeringen har ofta anklagats för att skjuta upp de nödvändiga
            besluten och för att vänta på att någon annan ska göra något,
            någon annanstans, någon annan gång. Genom propositionerna gör
            man tyvärr dessa anklagelser rättvisa. Följdriktigt håller sig
            ambitionerna på en låg nivå. Målen för regeringens klimat- och
            energipolitik fram till 2020 är låga, i stort sett så låga de
            kan bli utan att bryta mot EU:s beslut. Åtgärderna är få, små
            och avlägsna, nästan ingenting görs i närtid, det mesta skjuts
            upp till framtiden. Två av de fyra mål som regeringen sätter upp
            till 2020 når med ett nödrop till EU:s beslut och krav på Sverige.
          </p>
          <p xml:id="i-2HzoKrFPNXT4GbDQKYGZzA">
            Regeringens mål för andelen förnybar energi är 50 % 2020 EU kräver
            49. Dagens nivå är 44 % och ökningen i regeringens förslag blir
            således 6 procentenheter. Det är mindre än genomsnittet i EU,
            som ska öka 8,5 procentenheter. Påståendet att regeringens politik
            skulle vara mest ambitiös är alltså inte sant. Regeringen anger
            att 10 % av energin i transportsektorn ska vara förnybar samma
            år EU kräver 10 %. I ett tredje fall når regeringen inte ens EU:s
            mål, man anger att energin ska användas 20 % mer effektivt vilket
            EU också kräver men fuskar med siffrorna. Regeringen räknar på
            ett annat sätt än EU och resultatet blir ett betydligt lägre mål.
            I själva verket överensstämmer regeringens mål helt med den beräknade
            spontana effektiviseringstakten i den prognos som Energimyndigheten
            presenterat och som bygger på de politiska styrmedel som fanns
            beslutade i mitten av 2008. Regeringen har helt enkelt plankat
            Energimyndighetens business-as-usual-scenario och gjort om det
            till sitt eget mål.
          </p>
          <p xml:id="i-3hAvWmT3sW5RXyZTTi9gNg">
            Regeringen anger att Sveriges utsläpp av växthusgaser ska minska
            med 40 % till 2020 jämfört med 1990 års nivåer. Målet uttrycks
            även som att utsläppen ska minska med 20 miljoner ton inom samma
            tidsramar. Utsläppen i Sverige kommer till följd av tidigare beslut,
            såväl svenska som direktiv från EU, att minska med 11 miljoner
            ton från 1990 till 2020, i runda tal 15 %. Detta är långt ifrån
            tillräckligt för att motsvara den svenska andelen av den globala
            utsläppsminskning som krävs. Det är också otillräckligt som incitament
            för medborgare, näringsliv och industri att investera i framtidens
            teknologi.
          </p>
          <p xml:id="i-JeYHaqrGDKTTxvEM3ajL1U">
            Detta är inte en ansvarsfull politik. Faktum är att den är direkt
            oansvarig. Vi har mot denna bakgrund föreslagit att det nationella
            målet fastställs till 45 % utsläppsminskning i den icke handlande
            sektorn mellan 1990 och 2020.
          </p>
          <p xml:id="i-RvaS5KCEn4YeNGrtaq1xGX">
            Sverige och andra industrialiserade länder måste ta ansvar och
            bidra till finansieringen av utsläppsminskningar i andra länder.
            Till skillnad från regeringen ser vi dock inte detta som ett sätt
            att minska vårt ansvar för att gå före och uppnå kraftiga utsläppsreduceringar
            i Sverige. Sverige måste klara av bådadera och det bör uttryckas
            genom separata ambitiösa mål för klimatarbetet i Sverige och utomlands.
          </p>
          <p xml:id="i-VYsjAKJnxG91ofRi4EXESP">
            Regeringens klimatmål för 2020 innebär att högst en tredjedel
            av den föreslagna utsläppsreduceringen på 40 % i den icke handlande
            sektorn ska kunna uppnås genom utsläppsreduktioner i andra länder.
            Detta motsvarar 6,7 miljoner ton koldioxidekvivalenter. Vi anser
            att målet för utsläppsreduktioner i andra länder bör vara av minst
            denna storleksordning.
          </p>
          <p xml:id="i-St3mdHH4TKH3FU6JCgHYDM">
            Till FN:s klimatmöte i Köpenhamn finns ett antal nya förslag
            till finansiering av klimatinsatser och anpassning i utvecklingsländer.
            De rödgröna partiernas inriktning är att Sveriges internationella
            insatser på klimatområdet främst ska rikta sig till utvecklingsländer.
          </p>
          <p xml:id="i-LLRvDM34a8nTb3Sk1jzdaX">
            Regeringen föreslår en utbyggnad av vindkraften med 25 terawattimmar
            (TWh) till 2020 jämfört med 2002 års nivå. Inga fler konkreta
            åtgärder föreslås men man nämner att biogas bör få en viktig roll,
            att Landsbygdsprogrammet bör utnyttjas och att jord- och skogsbruk
            är viktiga näringar för produktion av förnybara bränslen. Miljöpartiet
            anser att potentialen för förnybar energi är betydligt större
            än det mål som EU och regeringen har satt för Sverige. Andelen
            förnybar energi bör vara minst 53 % 2020.
          </p>
          <p xml:id="i-GCgfpF8TBBJFt4nawYUpxG">
            Målet är att användningen av energi ska effektiviseras med 20
            % till 2020 jämfört med 2008. Enligt regeringens förslag ska detta
            tolkas som att användningen av energi per BNP-enhet ska minska.
            Alltså: Den energi som går åt för att producera en krona i BNP
            ska vara 20 % lägre 2020 än i dag. I verkligheten är detta långt
            ifrån radikalt. Utvecklingen visar att en sådan effektivisering
            redan sker genom spontan teknikutveckling. Varje år minskar den
            mängd energi som behövs för att skapa en krona BNP i Sverige med
            mellan 1,5 och 2 %. Mellan 2008 och 2020 är alltså den spontana
            effektiviseringen ca 20 % redan med de styrmedel som finns.
          </p>
          <p xml:id="i-N6atWr8cVsFFK6tznZQFyX">
            I EU:s klimat- och energipaket finns ett liknande mål: energianvändningen
            ska effektiviseras med 20 % fram till 2020. Men EU utgår från
            en prognos som redan innehåller den naturliga effektiviseringen.
            EU:s mål är alltså mer långtgående än Sveriges eftersom det anger
            en effektivisering med 20 % utöver den spontana. Miljöpartiet
            anser att det viktiga är att fokusera på en minskning av energianvändningen,
            inte bara att den ska bli mer effektiv. Ett led i detta är dock
            att effektivisera och därför anser att vi att energianvändningen
            bör effektiviseras med 25 % med regeringens räknesätt.
          </p>
          <p xml:id="i-LYxpbyPYQ9Q5N3Fh97yz7a">
            Mot bakgrund av ovanstående anser vi att regeringen utifrån riktlinjerna
            i Lissabonstrategin ska lägga fram konkreta förslag enligt ovan
            för att motverka klimatförändringar och främja en hållbar utveckling
            i Sverige. Detta bör ges regeringen till känna.
          </p>
          <head xml:id="i-MyqDpUUz48J8Hn9NBsrdXQ" type="h1">
            Social ekonomi
          </head>
          <p xml:id="i-QvEFYL1iwXoTJFXe2Gb6zz">
            En av de tre delar som Lissabonstrategin ska vila på, den sociala
            politiken, anser vi att regeringen tydligare ska lyfta upp, inte
            minst för att integrera människor som står långt från arbetsmarknaden.
            Vi anser inte att frågor som denna ska beslutas på EU-nivå. Däremot
            bör vi ha en ambition att lära av andra länder i EU hur de arbetar
            med dessa frågor. Utvecklingspotentialen inom den sociala ekonomin
            är stor i Sverige och de potentiella samhälleliga vinsterna likaså.
            Inom den sociala ekonomin får människor möjlighet att använda
            sin kreativitet och initiativförmåga till att skapa en verksamhet
            som kommer andra till del. Människor ges möjlighet att utvecklas
            i gemenskap, och engagemang i enskilda organisationer är ofta
            ett slags skola i demokrati. Socialt företagande ger arbetstillfällen
            särskilt för människor som har svårt att klara konkurrensen på
            den reguljära arbetsmarknaden.
          </p>
          <p xml:id="i-B6Lhgsj46DEexW6CDsxwsp">
            Miljöpartiet har en rad förslag för att ta bort en del av de
            hinder som motverkar utveckling av socialt företagande, vilka
            bl.a. finns med i partimotion 2009/10:N389 Utvecklande av den
            sociala ekonomin. Vi ska inte återupprepa alla dessa förslag utan
            ber regeringen läsa denna motion för att få tips på vad som kan
            göras i Sverige inom detta område.
          </p>
          <p xml:id="i-RWMPzmwXCoN7nDEByocbUP">
            Begreppet social ekonomi är ett samlingsnamn för en mängd olika
            verksamheter och en mångfald av organisationsformer. Gemensamt
            för alla verksamheter är att de har ett samhälleligt mål för sin
            verksamhet där den ekonomiska delen och eventuell vinst endast
            är ett medel för att uppnå detta. Inom den sociala ekonomin förekommer
            såväl frivilligt arbete som professionellt arbete, dvs. både volontärer
            och anställda.
          </p>
          <p xml:id="i-YABHwvBz88hXFLzjSm9hTe">
            Den sociala ekonomin bör vara lika uppmärksammad som den offentliga
            och den privata sektorn är. Det går inte att dra någon tydlig
            gräns mot de två etablerade sektorerna, utan den sociala ekonomin
            verkar mellan och i samverkan med de båda. Man kan säga att den
            sociala ekonomin har en överlappande roll. Den sociala ekonomins
            verksamheter uppstår ofta när den offentliga sektorn, eller det
            lokala privata näringslivet, brister eller drar sig ur sitt åtagande
            i ett lokalt område. Vad som kännetecknar innehållet i verksamheten
            beror oftast på de behov som finns i lokalsamhället.
          </p>
          <p xml:id="i-LaBfZ53g2vcUWM5EWpvxsW">
            Utifrån ovanstående anser vi att regeringen, som en del i arbetet
            med genomförandet av Sveriges del i Lissabonstrategin, bör lära
            av andra länders arbete med social ekonomi och mot bakgrund av
            svenska förslag inom området social ekonomi utarbeta en svensk
            strategi för socialt företagande. Detta bör ges regeringen till
            känna.
          </p>
        </div>
        <div type="motSignatures">
          <list>
            <item xml:id="i-7TKFv1PSy99ibRQQPVv5xs" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-E8eQM5ocwynTPMaGtZMNtW" who="i-C2s3YhmmVmNkgvznmmnD4x">
              Per Bolund (mp)
            </item>
          </list>
        </div>
      </div>
    </body>
  </text>
</TEI>
