<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-AU-03556">
  <teiHeader>
    <fileDesc>
      <titleStmt>
        <title>med anledning av skr. 2016/17:10 Makt, mål och myndighet – feministisk politik för en jämställd framtid</title>
        <author corresp="i-MgBfeQnReGPU152Si12BRU">av Maria Arnholm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3556 av Maria Arnholm m.fl. (L)</title>
          <idno type="rdwebb">H4023556</idno>
          <rs type="number">3556</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H4023556/text</ref>
          <ref type="dokument_url_html">http://data.riksdagen.se/dokument/H4023556</ref>
          <ref type="dokumentstatus_url_xml">http://data.riksdagen.se/dokumentstatus/H4023556</ref>
          <ref type="docx">http://data.riksdagen.se/fil/FFB8FD69-0DF8-406F-9A84-913956B6F7D5</ref>
          <ref type="pdf">http://data.riksdagen.se/fil/F1EEF2E8-92AF-4D60-84A5-809220985FDB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MgBfeQnReGPU152Si12BRU</idno>
            <name>Maria Arnholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HeC9PSKcGai4s3K1vheBGz" type="basedOn"/>
        <correspContext corresp="i-HeC9PSKcGai4s3K1vheBGz">
          <ref>Skrivelse 2016/17:10</ref>
        </correspContext>
        <correspAction xml:id="i-GJ5UJ1mjYHZKKn31izvYfv" type="signed"/>
        <correspContext corresp="i-GJ5UJ1mjYHZKKn31izvYfv">
          <note type="signatory" corresp="i-MgBfeQnReGPU152Si12BRU"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-TjDRvQFseoLVHCYGU5bx4z" type="submitted">
          <date when="2016-12-07"/>
          <time when="15:55:03"/>
        </correspAction>
        <correspAction xml:id="i-PfCWLAMU68KNxEQ31u7oXe" type="dismissed">
          <date when="2016-12-13"/>
        </correspAction>
        <correspAction xml:id="i-STy7fFt8E2z1ArRXBPiHUb" type="reviewed">
          <date when="2016-12-13"/>
          <time when="14:24:33"/>
        </correspAction>
        <correspAction xml:id="i-NKUnGYA8Hwz9ktWwjGGYy4" type="referred">
          <date when="2016-12-14"/>
        </correspAction>
        <correspAction xml:id="i-NKhJK57JRacpzNN4kRME7t" type="assigned">
          <date when="2017-03-28"/>
          <time when="15:08:00"/>
        </correspAction>
        <correspContext corresp="i-NKhJK57JRacpzNN4kRME7t">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-R4x2ShmPYvrhuZkUknPML8" type="behandlas_i"/>
        <correspContext corresp="i-R4x2ShmPYvrhuZkUknPML8">
          <ref type="uppgift">2016/17:AU5</ref>
          <ref type="ref_dok_id">H401AU5</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU5</ref>
          <ref type="ref_dok_titel">Makt, mål och myndighet - feministisk politik för en jämställd framtid m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NGRK3SgxjSkY5s4p9HFTTV" type="motHeader">
        <div xml:id="i-YJtXYFLCknkid54w2pDLPr" type="motTitle">
          Motion till riksdagen 2016/17:3556 av Maria Arnholm m.fl. (L)
          med anledning av skr. 2016/17:10 Makt, mål och myndighet – feministisk
          politik för en jämställd framtid
        </div>
      </div>
      <div xml:id="i-7v1W9YkZKBNq2VhFQPtXL8" type="motBody">
        <div xml:id="i-GpPPY199pND4Pg7y9bxQeG" type="motProposal" subtype="förslag">
          <head xml:id="i-Lr7mbseLewUDtNCkxawYYW">
            Förslag till riksdagsbeslut
          </head>
          <list xml:id="i-BkWMSeJWi1Vr4EP1Md6Sin" style="ol">
            <item xml:id="i-JcQM42HQJ3MzSh4qBpDbXD">
              Riksdagen ställer sig bakom det som anförs i motionen om att
              ett villkor för att en jämställdhetsmyndighet inrättas är att
              den inte övertar det nationella uppdraget om hedersrelaterat våld
              och förtryck, och detta tillkännager riksdagen för regeringen.
            </item>
            <item xml:id="i-Vj2imWv2yw92V5utCKp9Tc">
              Riksdagen ställer sig bakom det som anförs i motionen om att
              det nationella uppdraget om hedersrelaterat våld och förtryck
              hos Länsstyrelsen i Östergötland bör permanentas och tillkännager
              detta för regeringen.
            </item>
            <item xml:id="i-5bKUJWX79Ko1mzKboWFcoy">
              Riksdagen ställer sig bakom det som anförs i motionen om att
              en särskild funktion som nationell samordnare i fråga om hedersrelaterat
              våld och förtryck ska läggas hos Länsstyrelsen i Östergötland
              och tillkännager detta för regeringen.
            </item>
            <item xml:id="i-X8CAYSoVB7PPY2KukXbxR6">
              Riksdagen ställer sig bakom det som anförs i motionen om uppdraget
              om prostitution och människohandel för sexuella ändamål och tillkännager
              detta för regeringen.
            </item>
            <item xml:id="i-6CM4aYuCWSamy39rWJ7tTJ">
              Riksdagen ställer sig bakom det som anförs i motionen om att
              en ny jämställdhetsmyndighet inte bör ha ansvar för statsbidrag
              till jämställdhetsprojekt och kvinnors organisering och tillkännager
              detta för regeringen.
            </item>
            <item xml:id="i-QB7HQ3gqjirzNVxMN56kZu">
              Riksdagen ställer sig bakom det som anförs i motionen om ett
              jämställdhetspolitiskt delmål om integration och tillkännager
              detta för regeringen.
            </item>
            <item xml:id="i-64EBZv2DHvU7rQFsLgiTN4">
              Riksdagen ställer sig bakom det som anförs i motionen om kvinnors
              företagande och tillkännager detta för regeringen.
            </item>
            <item xml:id="i-VKg6GZJAQr4Kb7zWoVqKSq">
              Riksdagen ställer sig bakom det som anförs i motionen om pojkars
              skolresultat och tillkännager detta för regeringen.
            </item>
          </list>
        </div>
        <div xml:id="i-XdRRGT6DCZw9GUjzoTPefZ" type="motContent">
          <head xml:id="i-NrYm11MhBySZ1zjcA2uKPE" type="h1">
            Inledning
          </head>
          <p xml:id="i-5TjKdrVjssSGqyPVsRnbdn">
            Det liberala jämställdhetsuppdraget handlar om att den enskilda
            människans frihet, rättigheter, ansvar och skyldigheter inte ska
            begränsas av kön eller föreställningar om kön. Det handlar om
            att frigöra individen genom att bekämpa den bristande jämställdheten
            och de värderingar som ligger bakom. Även om Sverige har kommit
            långt jämfört med andra länder finns det starka traditioner och
            strukturer som begränsar individens frihet och möjlighet att delta
            fullt ut i samhället. Insikten att denna ofrihet särskilt drabbar
            kvinnor och att dessa maktstrukturer måste brytas gör Liberalerna
            till ett feministiskt parti.
          </p>
          <p xml:id="i-VC5tmjtTF2QYC1RvvBUGMc">
            Jämställdhet är inte en fråga om tyckande, det är en fråga om
            kunskap. I dagens Sverige skiljer det 3,6 miljoner kronor i livsarbetsinkomst
            mellan en genomsnittlig man och en genomsnittlig kvinna. Kvinnor
            tar ut tre gånger fler föräldradagar än män. Traditionellt kvinnliga
            yrken präglas av lägre löner än traditionellt manliga yrken. Föreställningar
            om kön påverkar hur människor bemöts i sjukvård och skola. Kvinnor
            löper långt större risk att råka ut för grovt våld i det egna
            hemmet. Det tar mycket längre tid för kvinnor som invandrar till
            Sverige att bli självförsörjande och fullt ut etablerade i sitt
            nya hemland än vad det gör för män. Liberalerna utgår från dessa
            fakta, ser hur de drabbar individer, ser strukturerna bakom och
            arbetar för förändring.
          </p>
          <head xml:id="i-4MCuWUbpQ7pwHU7M5E2cKE" type="h2">
            En ny jämställdhetsmyndighet
          </head>
          <p xml:id="i-Meuta4jMQVVBcwDMCjURMF">
            På Liberalernas initiativ gav alliansregeringen till jämställdhetsutredningen
            (bet. SOU 2015:86) att följa upp och analysera hur jämställdheten
            mellan kvinnor och män har utvecklats under de senaste tio åren
            och bedöma måluppfyllelse och effektivitet i jämställdhetspolitiken
            och dess genomförande. Utredningens förslag om att inrätta en
            jämställdhetsmyndighet var något som välkomnades av Liberalerna.
            Vi har själva pekat på de fördelar för jämställdhetsarbetet som
            skulle kunna uppnås om det på samma sätt som för andra centrala
            politikområden finns en myndighet som fungerar som regeringens
            expertorgan med särskilt ansvar för att följa och analysera utvecklingen
            och samordna det statliga arbetet.
          </p>
          <p xml:id="i-252TjWQCV747Qqe1fT2KDS">
            Rätt utformad skulle en jämställdhetsmyndighet kunna bidra till
            att effektivare driva jämställdhetsarbetet framåt. Den utformning
            som regeringen redogör för i skrivelsen inger däremot stor oro.
          </p>
          <p xml:id="i-37bVRkFv4Y2PEZotyWz6SG">
            Vår allvarligaste invändning riktar sig mot regeringens plan
            att flytta det nationella uppdraget om hedersrelaterat våld och
            förtryck, som i dag ligger vid Länsstyrelsen i Östergötlands län,
            till den nya jämställdhetsmyndigheten. Som regeringen själv konstaterar
            avsåg jämställdhetsutredningens myndighetsförslag en expertmyndighet
            med huvudfokus på uppföljning, analys, samordning och stöd. Uppdraget
            som rör hedersrelaterat våld och förtryck innehåller däremot i
            hög grad rent operativt arbete, bl.a. en stödtelefon. Att knyta
            ett direkt operativt uppdrag till en instans som i övrigt fungerar
            som expertmyndighet vore en mycket olycklig sammanblandning som
            skulle skada myndigheten i båda dessa roller.
          </p>
          <p xml:id="i-QUFXgTmtJCSdwjc9dHuGJm">
            Vidare finns fler dimensioner bakom det hedersrelaterade våldet
            och förtrycket än enbart jämställdhetsdimensionen. Denna är visserligen
            central för förståelsen av mekanismerna bakom detta våld och förtryck,
            men bilden måste kompletteras med andra aspekter och frågan är
            i själva verket tvärsektoriell.
          </p>
          <p xml:id="i-7JA7xv4i5KBxN2KwoduJBY">
            Det hedersrelaterade förtrycket som en ung människa utsätts för
            inom sin egen familj har förvisso sin grund i patriarkala värderingar
            som är starkt knutna till föreställningar om manligt och kvinnligt,
            men förtrycket tar sig inte sällan uttryck i form av båda föräldrarnas
            övergrepp mot sitt barn. Maktrelationen mellan föräldrar och barn
            kan då vara viktigare i den akuta situationen än den jämställdhetspolitiska
            dimensionen. Vidare kan hedersrelaterade brott även begås mot
            hbtq-personer som förväntas underordna sig familjens förväntningar
            vad gäller levnadssätt och val av partner. Det underliggande motivet
            handlar då inte primärt om synen på jämställdhet utan om homo-,
            bi- eller transofobiska värderingar.
          </p>
          <p xml:id="i-3k5JFZ8XVXGS8SdDkW2JYE">
            De konkreta handlingarna utgörs i sin tur av mer eller mindre
            grova brott som det är en polisiär fråga att hindra och att lagföra.
            Om förtrycket riktar sig mot en ung person kan socialtjänsten
            behöva ingripa, till exempel med omhändertaganden enligt LVU.
            Om barnet förs till ett annat land för att exempelvis giftas bort
            mot sin vilja kommer internationellt rättsliga frågor i fokus
            och utrikesdepartementet kan behöva kopplas in. Handlar det om
            hedersfrågor som uppmärksammas i samband med mottagandet av asylsökande
            och flyktingars etablering i Sverige är detta något som både Migrationsverket,
            Arbetsförmedlingen och kommunen behöver uppmärksamma.
          </p>
          <p xml:id="i-XkD7SkVvcaMXEbEri89KFa">
            Allt detta visar att det operativa arbetet för att samordna samhällets
            insatser mot hedersrelaterat våld och förtryck handlar om ett
            konkret arbete som rör sig över många olika samhällssektorer.
            Det är väsensskilt från de övriga uppgifter som kommer att åvila
            en jämställdhetsmyndighet. Liberalerna menar därför att det är
            direkt olämpligt att flytta ansvaret för hedersrelaterat våld
            och förtryck från Länsstyrelsen i Östergötlands län till den nya
            myndigheten.
          </p>
          <p xml:id="i-YQUfFjLcjrCYiXkEK4en92">
            Länsstyrelsen i Östergötland och dess kompetensteam har gedigen
            kunskap och erfarenhet som måste tas tillvara. Därför vill vi
            inrätta en permanent och särskild nationell samordning av hedersfrågorna.
            Regeringen går i motsatt riktning och dess förslag riskerar att
            splittra och skada den verksamhet som nu har byggts upp, vilket
            också flera remissinstanser pekat på.
          </p>
          <p xml:id="i-NKq2K5UGHnANPhpCEY7KXy">
            Det behövs en kraftig förstärkning av det allmännas insatser
            mot hedersrelaterat våld och förtryck. Liberalerna vill se en
            satsning om en halv miljard kronor under fyra år för att stärka
            och permanenta arbetet mot hedersrelaterat våld och förtryck.
            Dessa medel innebär en bred ambitionshöjning som ska få genomslag
            i hela samhället och som innebär ökat skydd till utsatta, kompetenssatsningar
            i olika samhällssektorer och ökat stöd till organisationer. Vi
            vill också skärpa lagstiftningen på området, bl.a. genom en ”lex
            Fadime”, dvs. att brott med hedersrelaterade motiv ska bedömas
            strängare vid straffmätningen. För en uttömmande beskrivning av
            Liberalernas politik på området hänvisar vi till vår partimotion
            2016/17:1078.
          </p>
          <p xml:id="i-VCLQGG2aj9p2Y4nSKubcHc">
            Vi instämmer därför i den kritik som framkommit från remissinstanser
            mot idén att flytta uppdraget om hedersrelaterat våld och förtryck
            till en ny jämställdhetsmyndighet. Om regeringen står fast vid
            att uppdraget ska knytas till den nya myndigheten kan Liberalerna
            inte stödja inrättandet av myndigheten.
          </p>
          <p xml:id="i-KaHrfb5U766DB7XzbZ7qHw">
            Regeringen vill även flytta uppdraget om prostitution och människohandel
            för sexuella ändamål från Länsstyrelsen i Stockholm till den nya
            jämställdhetsmyndigheten. Motsvarande kritik kan riktas även mot
            detta förslag. Som regeringen själv konstaterar har detta uppdrag
            sedan 2013 utvidgats till även att omfatta människohandel för
            andra ändamål än sexuella. Det innebär att exploatering för avlägsnande
            av organ, krigstjänst, tvångsarbete eller annan verksamhet i en
            situation som innebär nödläge för den utsatte ingår i länsstyrelsens
            uppdrag. Regeringen anger i skrivelsen (s. 102) att frågor som
            rör människohandel är ”gränsöverskridande i flera avseenden och
            regeringen anser därför att arbetet med frågorna även fortsatt
            bör bedrivas samordnat och sammanhållet”.
          </p>
          <p xml:id="i-MNkqAs9v7vYXzzocntfBNs">
            Kontentan av detta är att regeringen vill att arbetet mot exploatering
            i form av organhandel, tvångsarbete och tvångsvärvning till krigstjänst
            ska samordnas av en jämställdhetsmyndighet. Det är ett vårdslöst
            sätt att handskas med en komplex och sårbar verksamhet. Regeringen
            medger visserligen att det kommer att uppstå störningar när uppgifterna
            flyttas, men uttrycker förhoppningen att ”sådana tillfälliga problem”
            uppvägs av ”de långsiktiga fördelar som ges av att uppgifterna
            permanentas och hålls samman med övriga uppgifter inom jämställdhetspolitiken”.
          </p>
          <p xml:id="i-CUa725zp5gTiPJfuc6nDGt">
            Om gjorda analyser hade pekat entydigt i den riktningen hade
            vi haft viss förståelse för regeringens synsätt. Detta är dock
            inte fallet. Så sent som i september 2016 redovisade Statskontoret
            ett regeringsuppdrag om att analysera vissa av de nationella uppdragen
            om mäns våld mot kvinnor, nämligen de nationella uppdrag som Socialstyrelsen,
            Uppsala universitet (Nationellt centrum för kvinnofrid), Länsstyrelsen
            i Stockholms län och Länsstyrelsen i Östergötlands län har på
            delmålsområdet mäns våld mot kvinnor (rapport 2016:21). Statskontorets
            slutsats är följande:
          </p>
          <p xml:id="i-Wg3DuRBWSG1VXbwNie8LUS">
            ”Statskontoret har inte identifierat några större problem vad
            gäller roll- eller ansvarsfördelningen mellan de fyra myndigheterna.
            Vi ser därför inget behov av att regeringen förändrar organisationen
            och ansvarsfördelningen. […] Statskontoret har utgått från att
            förändringar i organisation och ansvarsfördelning kan vara motiverade
            om det finns större rollfördelningsproblem eller betydande brister
            i verksamheterna. Vi har inte sett tecken på någotdera i denna
            utredning.
          </p>
          <p xml:id="i-Ho8tXPdj9gtNtkeXaCANYG">
            Däremot kan vi se flera risker med en omorganisering på kort
            till medellång sikt. Framförallt finns det en stor risk för kompetensförlust
            som i förlängningen riskerar att drabba dem som är utsatta för
            våld eller hot om våld. Vi menar också att det är svårt att åstadkomma
            en fullt ut effektiv och ändamålsenlig organisation på ett tvärsektoriellt
            område som jämställdhetsområdet. […]
          </p>
          <p xml:id="i-VM3ZeFWwBTQgExys4qucHr">
            Statskontoret föreslår ingen förändring i regeringens styrning
            vad gäller organisationen och ansvarsfördelningen mellan de fyra
            myndigheterna. […] Mot bakgrund av Statskontorets tidigare utvärderingar
            av omorganisationer och sammanslagningar ser vi flera risker på
            kort till medellång sikt med att förändra organisationen och ansvarsfördelningen
            för de fyra myndigheternas uppdrag. […] Statskontoret kan inte
            se att vinsterna med en eventuell förändring av ansvaret för frågorna
            överväger dessa risker, åtminstone inte på kort sikt. För att
            en förändrad organisation och ansvarsfördelning ska vara motiverad
            menar vi också att det bör finnas betydande brister i verksamheterna
            eller större rollfördelningsproblem. Vi har inte sett tecken på
            något av detta i vår utredning.” (Vår kursivering.)
          </p>
          <p xml:id="i-Qd7cn8fKv3cpUwqh25dg3f">
            Även i övrigt har Liberalerna invändningar mot regeringens förslag
            avseende myndighetens uppdrag. Bland annat är det olämpligt att
            ge den nya myndigheten i uppdrag att fördela statsbidrag till
            jämställdhetsprojekt och kvinnors organisering. Att en myndighet
            fördelar projektbidrag och verksamhetsstöd inom ett relativt sammanhållet
            område där myndigheten också har till uppgift att följa upp, analysera
            och samordna riskerar att skapa oönskad maktkoncentration och
            byråkratiska s.k. järntrianglar i form av intressebindningar mellan
            aktörer.
          </p>
          <p xml:id="i-Sri7uoXxsrhUgYobGjmv1Q">
            Vi anser därför att den myndighet som har till särskild uppgift
            att svara för statlig bidragsgivning till civilsamhället och följa
            upp hur medlen används, dvs. Myndigheten för ungdoms- och civilsamhällesfrågor,
            ska göra det även inom detta samhällsområde.
          </p>
          <p xml:id="i-9UcrXC73PP3SNje8U4V6px">
            Sammanfattningsvis har regeringen inte redovisat hållbara skäl
            till att göra en så radikal omflyttning av uppgifter inom jämställdhetspolitikens
            område som föreslås i skrivelsen. Det går inte att frigöra sig
            från misstanken att det bakomliggande skälet inte är verksamhetsrelaterat,
            utan statsfinansiellt, och att regeringens förhoppning är att
            finansieringen av befintliga verksamheter kommer att kunna delbekosta
            den nya myndigheten genom synergieffekter. Regeringens bedömningar
            i avsnitt 7.2 uttrycker stora förhoppningar om att det kommer
            att uppstå stora samordningsvinster vad gäller allt från kunskapsstöd,
            analys, uppföljning och samordning till information, kommunikation
            och administration. Detta är enligt vår bedömning inte ett trovärdigt
            resonemang. Tvärtom anser vi att risken är uppenbar att den finansiering
            som i dag ges till respektive verksamheter vid t.ex. länsstyrelserna
            i Stockholm och Östergötland kommer att användas till jämställdhetsmyndighetens
            allmänna verksamhet, och att viktiga uppdrag därmed dräneras på
            resurser. Detta kan vi inte acceptera.
          </p>
          <head xml:id="i-36T8FaFVAosvibA7Ufqrsk" type="h2">
            Nytt delmål om integration
          </head>
          <p xml:id="i-XgwzG3ngwqxYz6hNMunYrx">
            En av Sveriges allra största utmaningar är integrationen. Liberalerna
            anser att det är beklagligt att regeringens förslag till förändrad
            målstruktur för jämställdhetspolitiken inte är utformat på ett
            sätt som lyfter fram de alarmerande skillnaderna mellan könen
            vad gäller nyanländas möjligheter att etablera sig i det nya landet.
            Skillnaderna syns på alla samhällsområden, från skola till arbetsmarknad,
            från föräldraskap till pensioner.
          </p>
          <p xml:id="i-RGnNfPUxAd9mCYPsrKNQCc">
            I en tid när migrationen ligger på historiskt höga nivåer, samtidigt
            som skillnaderna i etableringsprocessen är så stora mellan kvinnor
            och män, måste integrationsperspektivet synas mycket tydligare
            i jämställdhetspolitiken. Regeringens jämställdhetsskrivelse förbiser
            integrationen som den centrala samhällsuppgift den är, och regeringen
            nöjer sig därmed med en relativt försiktig justering av de jämställdhetspolitiska
            delmålen.
          </p>
          <p xml:id="i-T5jpcosx6u95zyx8hn8JA8">
            För att synliggöra jämställdhet i integrationen som en prioriterad
            uppgift inom jämställdhetspolitik föreslår Liberalerna därför
            ett nytt delmål om integration, förslagsvis uttryckt på följande
            vis: ”Kvinnor och män, flickor och pojkar som invandrar ska mötas
            av samma förväntningar på alla områden i det svenska samhället
            och ha samma rättigheter och möjligheter att skapa sig ett självständigt
            liv i Sverige.”
          </p>
          <p xml:id="i-36GQhWJ7Aep2F4uvNAzuXv">
            I Sverige förvärvsarbetar kvinnor i hög utsträckning. Men alltför
            många utrikes födda kvinnor, framför allt de som kommer som asylsökande
            eller anhöriginvandrare, saknar i dag jobb och egen lön. Flera
            av transfererings- och stödsystemen skapar inlåsningseffekter,
            vilket håller kvar många kvinnor i hemmet och i bidragsberoende.
          </p>
          <p xml:id="i-J4aXmqqoRWYuC9YWUGHmqE">
            Utrikes födda män kommer snabbare in på arbetsmarknaden än utrikes
            födda kvinnor. Det tar 9–11 år från mottagande tills hälften av
            kvinnorna har etablerat sig på arbetsmarknaden. För män är motsvande
            siffra 3–7 år. En viktig orsak är att nyanlända kvinnor i mindre
            omfattning deltar i olika arbetsförberedande insatser jämfört
            med män. De registreras senare hos Arbetsförmedlingen och påbörjar
            sfi senare än män. Ju längre tid det tar innan en person är inskriven
            hos Arbetsförmedlingen desto mer försenas inträdet på arbetsmarknaden.
          </p>
          <p xml:id="i-RPusJBTnhaHEVYr3b1gerg">
            Även utrikes födda kvinnor ska i högre utsträckning få en egen
            lön att leva på, vilket ökar kvinnors självständighet både gentemot
            samhället och sin partner. Vi vill se ett tydligare fokus på att
            snabbare få in fler nyanlända kvinnor på arbetsmarknaden. Kvinnor
            och män måste mötas av samma förväntningar och krav på att jobba,
            och svenska myndigheter ska inte bidra till att traditionella
            könsroller upprätthålls. Arbetsförmedlingen måste ha ett tydligt
            uppdrag att tidigarelägga nyanlända kvinnors inträde på arbetsmarknaden.
          </p>
          <head xml:id="i-5HfYuLgkCvjM4zY7BymD3H" type="h2">
            Ekonomisk självständighet
          </head>
          <p xml:id="i-9shoKj3NDsCht9g86x7Pbz">
            Skillnaden i förvärvsinkomst mellan en genomsnittlig kvinna och
            en genomsnittlig man är påtaglig i samtliga årsklasser. Dessa
            skillnader beror bl.a. på en könssegregerad arbetsmarknad, där
            lönerna är lägre i många kvinnodominerade yrken, och på att kvinnor
            arbetar deltid i betydligt större utsträckning än män. Den ekonomiska
            ojämställdheten under arbetslivet återspeglas även i att kvinnor
            har väsentligt lägre genomsnittspension än män.
          </p>
          <p xml:id="i-4gH7NNYZErepMYzmUVvLvw">
            Tack vare alliansregeringens ekonomiska politik har kvinnor fått
            bättre ekonomiska förutsättningar. Längre arbetstid i kombination
            med jobbskatteavdraget har gett mer kvar i plånboken och inneburit
            en stor ekonomisk förbättring och ökad frihet för många kvinnor.
            Som regeringen själv redovisar i skrivelsen har kvinnors arbetstid
            ökat, löneskillnaderna har minskat något och arbetsmarknaden är
            något mindre könssegregerad än tidigare.
          </p>
          <p xml:id="i-UzDhmeiraUrXRokKrRSZme">
            Men det finns mer kvar att göra, och lönefrågan står högt på
            Liberalernas agenda. Vi vill fortsätta arbeta för att sluta inkomstgapet
            mellan kvinnor och män. Det handlar bl.a. om att fortsätta höja
            lönerna för lärare, sjuksköterskor och andra kvalificerade kvinnodominerade
            yrken i offentlig sektor.
          </p>
          <p xml:id="i-F1TZAaUExFC5ASfi16m4qw">
            Vi noterar med oro att företagarperspektivet är starkt nedtonat
            i den jämställdhetspolitiska skrivelsen. Detta riskerar att befästa
            könsstereotypa föreställningar där företagande och entreprenörskap
            förknippas med män, medan kvinnor i första hand ses som anställda.
          </p>
          <p xml:id="i-C38M2Tz9BsrdQLrRQkYsaD">
            Om regeringen går vidare med ett lagförslag om att kraftigt försämra
            villkoren för privata alternativ i välfärdssektorn, i enlighet
            med vad som nyligen föreslagits av den s.k. Välfärdsutredningen
            (bet. SOU 2016:78), skulle detta vara ett direkt angrepp mot en
            av de företagssektorer där det kvinnliga företagandet är särskilt
            starkt. Denna fråga lyser dock med sin frånvaro i skrivelsen,
            och detta trots att en lagstiftning som försvårar för privata
            utförare i välfärdssektorn skulle ha påtagligt negativa effekter
            för företagandet i en kvinnodominerad bransch med relativt hög
            andel kvinnliga företagare och kvinnor i företagsledande ställning.
          </p>
          <p xml:id="i-2h2k4CVvcBnZzNBVFW7Q1m">
            Bristen på kvinnor i näringslivets högsta positioner är ett betydande
            maktproblem som inte kan accepteras. Vilka personer som sitter
            i en bolagsstyrelse är ytterst ett ägaransvar. Respekten för företagsägarnas
            frihet att själva bestämma över styrelsens sammansättning ska
            bestå. Detta är inte detsamma som att det vore ointressant vilken
            könsfördelning som finns i styrelserna, men det påverkar vilka
            metoder som bör användas för att uppnå jämställda styrelser.
          </p>
          <p xml:id="i-7YYssAjRgTcfrHAYMaPhy1">
            Till exempel välkomnar Liberalerna att allt fler ägare frivilligt
            tillämpar en kvoteringsprincip. Detta ligger i linje med principen
            om ägaransvar, och det avspeglas också i den kod för bolagsstyrning
            som utarbetats av Kollegiet för svensk bolagsstyrning och som
            uppdaterades med nya jämställdhetsregler 2014. Bland annat står
            det att bolagens valberedningar särskilt ska eftersträva jämn
            könsfördelning och motivera sitt förslag mot bakgrund av den principen.
            Kollegiet har också uttalat att ägarna måste påskynda utvecklingen
            mot ca 40 procents andel för det minst företrädda könet sammantaget
            i börsbolagens styrelser 2020, och att de stora bolagen till 2017
            i genomsnitt bör ha nått ca 35 procent och de mindre närmat sig
            30 procent. Den senaste statistiken visar att andelen kvinnor
            bland stämmovalda ledamöter ökat till 36 procent bland storföretag.
            Det är fortfarande långt från en jämställd fördelning, men är
            en utveckling som nu tydligt går åt rätt håll. Hittills pekar
            alltså utvecklingen på att näringslivets egen tidsplan för att
            uppnå jämn könsfördelning följs. I detta läge anser Liberalerna
            det vara uteslutet att överväga lagstiftning. Liberalerna kommer
            därför inte att stödja något lagförslag som reglerar könsfördelning
            i privata bolagsstyrelser. För det konkreta yrkandet i denna del
            hänvisar Liberalerna till kommittémotion 2016/17:3473.
          </p>
          <p xml:id="i-VXpiXTrK9aCP8rkihMTSgh">
            Andelen kvinnor och män i en privat bolagsstyrelse är en fråga
            där ägarna måste ta sitt ansvar. Den ska inte läggas i statens
            händer att bestämma. På motsvarande sätt är det LO:s medlemmar
            och inte staten som ska avgöra könsfördelningen i LO:s styrelse,
            för att jämföra med en annan betydelsefull privat samhällsaktör
            med ojämn könsfördelning i sin högsta ledning.
          </p>
          <head xml:id="i-PJ3FGP2ZNxaJh6X7nzKkN3" type="h2">
            Jämställd utbildning
          </head>
          <p xml:id="i-8VVAdCZB2FJ69y8xZn6wDm">
            Liberalerna välkomnar att det införs nya jämställdhetspolitiska
            delmål om hälsa respektive utbildning. Detta ligger väl i linje
            med vår egen politik och med de jämställdhetspolitiska insatser
            som Liberalerna ansvarade för under alliansregeringen. Vad gäller
            delmålet om utbildning vill vi dock markera vår oro över att regeringen
            i redovisningen av sin bedömning har ett alltför snävt perspektiv
            på frågan. Vi delar analysen att en jämställd utbildning handlar
            om att alla individer oavsett kön ska ha samma möjligheter och
            villkor när det gäller studieval, utbildning och personlig utveckling
            (med utgångspunkt i vad som skrivs i 2010 års skollag och nu gällande
            läroplaner för utbildningsväsendets olika delar). Däremot anser
            vi att regeringen i alltför liten grad uppmärksammar ett av de
            mest påtagliga resultaten av den bristande jämställdheten, nämligen
            pojkars påtagligt sämre kunskapsresultat. Vi menar att detta är
            en felbedömning.
          </p>
          <p xml:id="i-EdsNHVUvAzE2HoaQNuUt8G">
            Den bristande jämställdheten i utbildningsväsendet drabbar både
            pojkar och flickor, och bristerna tar sig olika uttryck. Att pojkars
            kunskapsresultat sedan lång tid har legat väsentligt lägre än
            flickors måste ses som en huvudutmaning inom jämställdhetspolitiken.
            Lägre kunskaper på grund av könsbundna föreställningar och socialt
            tryck gör att pojkar och unga män blir sämre rustade med de förmågor
            och färdigheter som de behöver i vuxenlivet. För att motverka
            detta och bryta den antipluggkultur som vuxit fram bland pojkar
            behöver de könsbundna skillnaderna i förväntningar synliggöras
            och angripas. Dessa förväntningar finns från vuxenvärlden och
            reproduceras skolelever emellan på ett sätt som håller tillbaka
            många pojkar i deras kunskapsutveckling. Att förbättra pojkars
            skolresultat och på så vis motverka de könsrelaterade kunskapsklyftorna
            i skolan måste lyftas fram som en särskild uppgift inom delmålet
            jämställd utbildning.
          </p>
          <head xml:id="i-BkouZJnt31Zcgf4QjJ1MQq" type="h2">
            Mäns våld mot kvinnor
          </head>
          <p xml:id="i-KGEpVGrGfLSuG4zNjWpUMT">
            Den nationella strategi för att förebygga och bekämpa mäns våld
            mot kvinnor som ingår som ett särskilt kapitel i regeringens skrivelse
            ger en tämligen övergripande redovisning av åtgärder som i huvudsak
            har varit kända sedan tidigare. Däremot missar regeringen möjligheten
            att ge tydliga besked om ett antal reformer som skulle ha stor
            betydelse på området.
          </p>
          <p xml:id="i-QCqGaFtmg6fs44EFovrBab">
            Våld i nära relationer och sexualbrott begås av både män och
            kvinnor, förekommer i både olikkönade och samkönade relationer
            och kan ha både kvinnor och män som offer. Men de flesta förövarna
            är män, och de flesta offer är kvinnor. Denna genusdimension är
            central för att förstå orsakerna till att våldet fördelar sig
            som det gör, och den är också central för att förstå vilka konsekvenser
            våldet får inte bara för det enskilda offret utan också för människors
            föreställningar om vad de ska vara rädda för.
          </p>
          <p xml:id="i-PUagGRBjcoEZqDvn5iWsrv">
            Mäns våld mot kvinnor är det mest extrema uttrycket för de värderingar
            som upprätthåller föreställningen att kvinnors frihet och integritet
            är mindre värd än mäns. Fysiskt och psykiskt våld, eller hot om
            våld, används som medel för makt, kontroll och underordning. Därför
            är insatserna för att motverka våld i nära relationer och sexualbrott
            en av de allra mest prioriterade jämställdhetsfrågorna. Ett samhälle
            där individens utsatthet för våld avgörs av könet kan aldrig vara
            fullt ut jämställt.
          </p>
          <p xml:id="i-W5g78c9YxE7qEk3xdBfWoe">
            Medvetenheten om denna genusdimension ska samtidigt inte osynliggöra
            andra former av våld i nära relationer. För den enskilda individen
            är våldet och kränkningen lika förödande oavsett kön. Offer för
            våld i samkönade relationer ska inte osynliggöras på grund av
            medvetet eller omedvetet heteronormativt tänkande. De brottsoffer
            som är män ska inte osynliggöras på grund av att de är i minoritet.
          </p>
          <p xml:id="i-TFwcNpY2rU3BTMBZh8B8F9">
            Varje brottsoffer behöver ses som den individ hen är och bemötas
            utifrån sin egen situation. Därför behöver insatserna till offer
            för våld i nära relationer eller hedersrelaterat våld och förtryck
            utformas så att inte vissa grupper står utan hjälp. Det behövs
            ett tydligt hbt-perspektiv, och likaså medvetenhet om att vissa
            brottsoffer kan vara särskilt utsatta på grund av sin personliga
            situation. Detta gäller bland annat äldre, personer med funktionsnedsättning
            samt personer med dåliga kunskaper i svenska.
          </p>
          <p xml:id="i-QgJe812uKGm8Lf3JDpqRcD">
            Liberalerna har i riksdagens allmänna motionstid hösten 2016
            presenterat en särskild motion med 20 konkreta åtgärder mot våld
            i nära relationer och sexualbrott. För en närmare beskrivning
            av våra förslag hänvisar vi till motion 2016/17:3474, varför de
            formella yrkandena inte upprepas här.
          </p>
          <p xml:id="i-QGaD7KtNuRXLZQABy83yK9">
            Vi vill bl.a. skärpa straffen vid fridskränkningsbrott och öka
            användningen av elektronisk fotboja, stärka hotade kvinnors rörelsefrihet
            genom att kraftigt utöka den fredade zonen vid kontaktförbud,
            införa samtyckes- och oaktsamhetsrekvisit i sexualbrottslagstiftningen
            och bredda stalkningslagstiftningen så att fler former av förföljelse
            räknas in i stalkningsbrottet. Vidare vill vi stärka det samhälleliga
            åtagandet för jourverksamhet genom bättre och mer långsiktig finansiering
            och minskad byråkrati i handläggningen av det ekonomiska stödet.
            Vi vill möjliggöra fler jourlägenheter och skyddade boenden samt
            bygga ut den nationella hjälptelefonlinjen.
          </p>
          <p xml:id="i-QQUwxxhYPwnobQNTQCSYmk">
            Det är också angeläget att införa en möjlighet till haverikommissioner
            för att granska myndigheters agerande även i enskilda fall då
            en kvinna dödats av en närstående trots att hotbilden varit känd
            sedan tidigare. Socialstyrelsens s.k. dödsfallsgranskningar rör
            sig i dag på det övergripande planet och tar inte sikte på enskilda
            ärenden. Vi menar att detta måste ändras och att även myndigheters
            agerande i enskilda fall måste kunna utvärderas.
          </p>
        </div>
        <div xml:id="i-DxxmfhbDe2kkAanVzzfGYW" type="signatureBlock">
          <list xml:id="i-KEi1gnE676MKMfY5yGRkBn">
            <item xml:id="i-V5T3e2jNjAxh6nWQjX59uJ" type="signature">
              Maria Arnholm (L)
            </item>
            <item xml:id="i-VMMxdvZuQtFrXNUQX79fDG" type="signature">
              Fredrik Malm (L)
            </item>
            <item xml:id="i-5gtUUXdZM2ATy5Sd86hw6m" type="signature">
              Christer Nylander (L)
            </item>
            <item xml:id="i-GMHw3HSNBd1vouxXBZkXkT" type="signature">
              Tina Acketoft (L)
            </item>
            <item xml:id="i-9tE1DtYbzKoLwM7GttK8Pv" type="signature">
              Emma Carlsson Löfdahl (L)
            </item>
            <item xml:id="i-Sp2sntTjRXEPJGHMwT6jq5" type="signature">
              Mats Persson (L)
            </item>
            <item xml:id="i-QZ22YhXxNmQ1jrviAa6p1w" type="signature">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
