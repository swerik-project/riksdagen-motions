<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__35/mot_1968__fk__35-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 35—39 Motioner i Första kammaren, nr 35 år 1968 1
          </p>
          <p>
            Nr 35
          </p>
          <p>
            Av herr Holmberg m. fl., om åtgärder för att fördjupa och stärka
            det Svenska folkstyret.
          </p>
          <p>
            (Lika lydande med motion nr 50 i Andra kammaren).
          </p>
          <p>
            Sverige har sedan länge karaktäriserats av folkstyre. Ett demokratiskt
            styrelse- skick kräver emellertid att åtgärder vidtages för att
            på allt sätt främja medborgar- nas möjlighet att göra sitt inflytande
            över beslutsprocessen gällande. Demokratin hotas från många håll.
            Den tekniska utvecklingen har medfört en koncentration av beslutanderätten
            och inflytandet för att utvecklingen skall kunna fortgå med maxi-
            mal hastighet. De politiska frågornas många gånger tekniska karaktär
            har vidare bidragit till att försvåra för allmänheten att följa
            samhällsarbetet. Försvarsfrågan liksom författningsfrågan är typexempel
            på politiska avgöranden som i hög grad blivit tekniskt betingade
            och därigenom svåröverskådliga för den breda allmän- heten. Vid
            sidan av att många politiska frågor på detta sätt kommit att undandras
            en mera allmän och bred debatt har nya och betydligt allvarligare
            tendenser visat Sig. Åskådningar med klart odemokratiska inslag
            har under senare tid fått ett större inflytande och alla gånger
            inte mötts av en tillräckligt kritisk granskning i vissa av våra
            massmedia. Mot denna bakgrund synes åtgärder i syfte att fördjupa
            demokra- tin synnerligen angelägna.
          </p>
          <p>
            Maktbalans — förutsättningen för demokrati
          </p>
          <p>
            Statens makt har ökat under de senaste decennierna. Koncentrationen
            av upp- gifter till statsförvaltningen som till vissa delar kan
            vara önskvärd får emellertid inte leda till att maktbalansen i
            samhället rubbas. Inrättandet av den statliga inve- steringsbanken,
            med dess ekonomiska maktbefogenheter och möjligheter att direkt
            påverka maktbalansen i samhället, är enligt vår mening ett exempel
            på hur stats- makterna direkt försvårat för allmänheten att få
            insyn i och inflytande över centrala beslutsfattningar. Detta
            intryck förstärks ytterligare av att investeringsbanken un- dandragits
            inte bara riksdagens insyn utan även ställts utanför bankinspektionens
            kontroll. Hos varje maktkoncentration ligger en fara för demokratin.
            Det gäller vare sig makten i för hög grad koncentreras till enskilda
            ägare eller till staten. Eftersom en fungerande demokrati måste
            bygga bl. a. på en väl avvägd maktbalans, bör samtliga demokratiska
            partier ha intresse av att skapa ett samhälle med flera sins-
          </p>
          <p>
            1-— Bihang till riksdagens protokoll 1968. 3 saml. Nr 35—39
          </p>
          <pb facs="riksdagen-motions-pdf/data/1968/mot_1968__fk__35/mot_1968__fk__35-002.pdf"/>
          <p>
            2 Motioner i Första kammaren, nr 35 år 1968
          </p>
          <p>
            emellan oberoende maktcentra som effektivt kan balansera varandra.
            Detta för- utsätter en mera långtgående fördelning av makten,
            vilket kan åstadkommas ge- nom en ökad decentralisering samt ett
            till alla spritt enskilt ägande.
          </p>
          <p>
            Förmögenhetsspridning
          </p>
          <p>
            För att motverka att ägandet och därmed bestämmanderätten i för
            hög utsträck- ning koncentreras till ett fåtal krävs att den ekonomiska
            politiken inriktas på att så långt det är möjligt sprida ägandet
            i samhället. Den ekonomiska politiken får inte inriktas enbart
            mot en stigande levnadsstan- dard, hög, jämn och produktiv sysselsättning
            och ett stabilt penningvärde, som sta- biliseringsutredningen
            på sin tid uttalade. Till dessa tre huvudmål, om vilka poli- tisk
            enighet råder, bör också fogas ett fjärde: nämligen en ökning
            av den enskilde medborgarens ekonomiska tillgångar och en jämnare
            fördelning av arbetets resul- tat medborgarna emellan. De nya
            möjligheter som välståndssamhället bjuder innebär att de samlade
            till- gångarna nu är så stora och tillväxer så pass snabbt att
            nyttan och glädjen av per- sonligt ägande i framtiden verkligen
            kan komma de många till del. Det är inte bara fråga om att bryta
            den fortgående koncentrationen av egendom i det allmän- nas ägo.
            Det gäller över huvud taget spridning av ägandet. Koncentrationen
            av ägan- de och ekonomiskt inflytande är för den moderna konservatismen
            något som måste motverkas. Vi har valt att kalla detta samhälle
            — där alla bereds möjlighet att äga — för ägardemokratins samhälle.
            Det samhället ger också en fast grund både för den politiska demokratins
            styrka och för en fortsatt ekonomisk utveckling. Ägardemokratin
            innebär, att varje inkomsttagare skall ha möjlighet att bli äga-
            re av bestående förmögenhetsvärden. Men ägardemokratin är inte
            förverkligad där- för att alla har en sparad slant eller ett eget
            hem. Minst lika viktigt som själva egendomen är det inflytande
            som följer med ägandet. För att verkligen sprida detta inflytande,
            den ekonomiska makten, till de många människorna, är det nöd-
            vändigt att de blir personligt delaktiga i ägandet av väsentliga
            värden som natur- tillgångar och produktionsmedel. För att förverkliga
            högerpartiets alternativ om det personliga ägandets sam- hälle
            krävs bl. a. en ny utformning av skattepolitiken och den ekonomiska
            politi- ken. Denna måste bestämt och målmedvetet inriktas på att
            underlätta för de en- skilda människorna att själva genom sparande
            och investering medverka i det produktiva arbetet. Förslag härom
            framlägges i särskilda motioner. För att stimulera till ett spritt
            ägande och därmed till ökad insyn inom såväl den privata som den
            statliga sektorn fordras att särskilda regler tillskapas. Resul-
            tat nås enligt vår mening snabbast om de anställda som delägare
            ges insyn i och ansvar för företagens skötsel och utveckling.
            Vinstandelssystemet har prövats som en möjlighet — framför allt
            i andra länder. Svårigheten med vinstandelssystemet är emellertid
            dess kombination med de löne-
          </p>
          <pb facs="riksdagen-motions-pdf/data/1968/mot_1968__fk__35/mot_1968__fk__35-003.pdf"/>
          <p>
            Motioner i Första kammaren, nr 35 år 1968 3
          </p>
          <p>
            krav som löntagarna helt naturligt ställer i samband med avtalsförhandlingar.
            Från LO:s sida har framhållits att ett vinstandelssystem skulle
            omintetgöra en mängd av de fördelar som ligger i de centrala löneförhandlingarna,
            t. ex. en solidarisk lönepolitik. Företagsledarna skulle kunna
            utnyttja vinstandelen till att pressa löner- na i besvärliga lägen
            och därmed konservera vissa låglöneföretag och företag med mindre
            eller bristande lönsamhet. Från USA finns synnerligen goda erfarenheter
            av vinstandelssystemet liksom av kapitalinsatser från löntagarnas
            sida i företagen. De anställda ser sina vinstandelar växa varje
            år, vilket påverkar deras attityd till arbetet och därmed företagets
            re- sultatutveckling. En vanlig metod är att företagen låter välja
            en vinstdelningskom- mitté som deltar i beslut och informerar
            om svårigheter i företagets skötsel. Där- igenom kan man på ett
            snabbt och effektivt sätt avhjälpa ineffektivitet och andra brister.
            Det amerikanska vinstandelssystemet omfattar i dag ca sex miljoner
            lön- tagare i 135 000 företag, vilket innebär att 13 procent av
            arbetarna och 25 pro- cent av tjänstemännen är delaktiga i vinstandelssystem.
            Vid sidan av ett vinstandelssystem, anpassat efter svenska förhållanden,
            bör man dessutom stimulera arbetstagarna att teckna aktier och
            på sådant sätt bli delägare i företagen. Det blir också allt vanligare
            att löntagarna får prioritetsrätt vid teck- ning av aktier vid
            emissioner — ofta till ganska förmånliga överkurser. Det finns
            emellertid vissa legala hinder som försvårar denna aktiespridning
            till företagens an- ställda genom att aktiebolagen inte får äga
            egna aktier varigenom deras möjlighe- ter att sälja eller skänka
            bort aktier till sina anställda begränsas. Säljs aktier till underpris
            kan dessutom mellanskillnaden beskattas. För att stimulera företagsdemokratin
            och de anställdas delaktighet i företagens skötsel och utveckling
            bör regler tillskapas som ger de anställda större möjlighet att
            spara i form av aktier eller på annat sätt ta aktiv del i företagsamhet
            och för- mögenhetsbildning. Vi föreslår därför att frågan blir
            föremål för utredning, varvid särskild hänsyn måste tas till det
            svenska avtals- och lönesystemet.
          </p>
          <p>
            Decentralisering krävs
          </p>
          <p>
            I vårt starkt förgrenade samhälle är det, som vi tidigare framhållit,
            betydelsefullt att det råder någorlunda balans mellan de olika
            maktfaktorerna. För att vi skall kunna tala om maktbalans fordras
            det en effektiv fördelning av makten, och i princip gäller det
            att åstadkomma decentralisering så långt det är möjligt. Generellt
            måste den regeln gälla att en högre maktinstans icke skall på-
            läggas uppgifter som lika väl eller bättre kan ombesörjas av en
            lägre. Inte heller får koncentrationen till s. k. »effektiva arbetsenheter»
            drivas så långt som synes ha varit fallet i samband med länsindelningsutredningens
            förslag, varvid koncentra- tionen, om förslaget genomförs, även
            skulle leda till försämrad service och andra påtagliga olägenheter.
            Från dessa utgångspunkter ter det sig föga löftesrikt för vår
            demokrati och ut- veckling i framtiden att regeringen uppenbarligen
            i stället för att undvika centrali-
          </p>
          <pb facs="riksdagen-motions-pdf/data/1968/mot_1968__fk__35/mot_1968__fk__35-004.pdf"/>
          <p>
            4 Motioner i Första kammaren, nr 35 år I 968
          </p>
          <p>
            seringens faromoment tvärtom medvetet synes benägen för en långt
            driven makt- koncentration, varigenom den folkliga kontrollen
            successivt berövas sin effektivitet. Denna utveckling gör sig
            i icke ringa utsträckning märkbar på planeringsområdet. Det nya
            momentet i det centrala planeringsarbetet utgöres av regeringens
            inrättan- de av särskilda organ, vilkas utredande verksamhet och
            rekommendationer kan ligga till grund för regeringens långsiktiga
            handlande utan att likväl vara offentliga eller bli föremål för
            formell politisk behandling. Vissa ämbetsverk har också tillde-
            lats så omfattande planeringsuppgifter, att de kan sägas gå utöver
            den traditio- nella begränsningen av de förvaltningsmässiga göromålen.
            Som ett exempel på de nyinrättade organen kan anges utredningsrådet
            inom finansdepartementet, som främst består av cheferna för ett
            antal ekonomiska utred- ningsinstitut. De utredningsresultat som
            kommer fram inom utredningsrådet lig- ger i sin tur till grund
            för diskussioner inom det ekonomiska planeringsrådet. Detta utgör
            en sammanslutning av representanter för näringslivet, arbetsmarknadens
            in- tresseorganisationer samt förvaltningen. Rådets uppgift har
            angivits vara att »föl- ja den löpande utvecklingen och diskutera
            de problem som möter, när det gäller att bevara och öka framstegstakten
            i den svenska ekonomin». Planeringsrådet är främst avsett som
            ett informellt forum för åsiktsutbyte. Några offentliga protokoll
            förs ej vid dessa sammankomster. Vad gäller frågan om det skriftliga
            material som produceras vid sammanträdena är offentligt eller
            inte, ankommer det enligt fi- nansministern på avdelningschefen
            inom finansdepartementets ekonomiska avdel- ning att avgöra vilka
            handlingar som är offentliga. I tveksamma fall avgör finans- ministern.
            Det finns alltså inte några fasta direktiv för vad som är offentligt
            eller inte. Ej heller har andra partier än regeringspartiet rätt
            att ta del av förhandlingar- na. Ett av de viktigaste instrumenten
            för planering av vår ekonomi är därmed i realiteten undandraget
            riksdagens kontroll och offentlig insyn. Motsvarigheter till finansdepartementets
            ekonomiska planeringsråd finnes även i andra departement. Som
            exempel kan nämnas inrikesdepartementets byggråd, utbildningsdepartementets
            planeringsråd för utbildningsfrågor, inrikesdepartemen- tets Iokaliseringsråd
            samt forskningsberedningen. I samtliga dessa fall är riksdagens
            kontroll och möjligheterna till offentlig insyn lika obefintliga
            som beträffande det ekonomiska planeringsrådet. Av största intresse
            är de nyinrättade organens konstitutionella ställning och in-
            synen i planeringsverksamheten. Denna fråga aktualiserades vid
            1964 års riksdag med anledning av en motion av herr Heckscher
            m. fl. I denna hemställdes att depar- tementsutredningen skulle
            få som särskild uppgift att fastställa de olika planerings- organens
            konstitutionella ansvarsförhållande samt att säkerställa ett reellt
            riks- dagsinflytande på alla stadier av planeringsverksamheten.
            I motionen konstaterades att det för närvarande var »formellt
            och reellt oklart vad dessa råd representerar, vilka mandat och
            befogenheter de egentligen har samt om något egentligt ansvar
            för deras verksamhet kan utkrävas». Motionen avslogs. Det är svårt
            att lösa frågan hur planeringsverksamheten skall inpassas i det
            tra- ditionella samhällssystemet. På grund av de planeringsberedande
            organens sam-
          </p>
          <pb facs="riksdagen-motions-pdf/data/1968/mot_1968__fk__35/mot_1968__fk__35-005.pdf"/>
          <p>
            Motioner i Första kammaren, nr 35 år 1968 5
          </p>
          <p>
            mansättning föreligger det stora risker för ett korporativt inslag
            i styrelseskicket. Det föreligger också risk för att oppositionspartierna
            ställs helt vid sidan av ett po- litiskt inflytande på den centrala
            och ekonomiska planeringen. Möjligheten att be- driva en effektiv
            oppositionspolitik kan bli allvarligt begränsad, om oppositions-
            partierna inte ges insyn i rådens arbete och tillgång till det
            utredningsmaterial som ligger till grund för rådens diskussioner
            och ställningstaganden.
          </p>
          <p>
            Kommunal demokrati
          </p>
          <p>
            Den kommunala självstyrelsen har en djup förankring hos det svenska
            folket och måste betraktas som en oumbärlig del av vår folkstyrelse.
            Samhällsutvecklingen under de senaste decennierna har förändrat
            grundvalarna för den traditionella folk- styrelsen. 1952 års kommunalreform
            har redan hunnit bli föråldrad. De kommu- nala enheterna håller
            på att bli än större genom de åligganden som ålagts kommu- nerna
            från statens sida. Fördenskull har samarbetet i kommunblock tillkommit,
            vilket i många fall redan lett till nya kommunsammanslagningar.
            Denna utveckling mot större enheter har givetvis bidragit till
            att försvaga den enskilde samhällsmed- borgarens omedelbara inflytande.
            Inom många ännu existerande mindre primär- kommuner fruktar man
            att de egna invånarnas möjligheter att påverka det egna områdets
            kommunala angelägenheter kommer att bli mindre i samband med sam-
            manläggning med en annan folkrikare kommun, där den blivande centralorten
            be- finner sig. Sannolika skäl talar för att denna utveckling
            kommer att gå vidare. Kommu- nerna kommer att få större arbetsuppgifter,
            vilket i sin tur framtvingar större en- heter. Vad som i detta
            sammanhang är väsentligt är att tillse att förändringen av de
            kommunala enheterna och de kommunala arbetsuppgifterna icke samtidigt
            innebär en begränsning eller ett urholkande av den kommunala demokratin.
            Skärpt uppmärksamhet måste också riktas mot tendenserna till ett
            reellt fåtalsvälde i kom- munerna, där några få »starka män» i
            realiteten bestämmer det mesta. Ansvaret och meddelaktigheten
            i den kommunala verksamheten måste spridas på så många händer
            som möjligt. Icke endast primärkommunernas roll bör i detta sammanhang
            uppmärksammas. Landstingens arbetsuppgifter har under senare tid
            ökat väsentligt utan att den po- litiska förvaltningen dimensionerats
            härefter. Det kan t. ex. icke vara rimligt att de stora uppgifterna
            främst inom sjuk- och hälsovården beslutas under en vecka på hösten.
            Gränsdragningen mellan landstingen och den statliga lokalförvaltningen
            måste också preciseras, och det är angeläget att öka medborgarnas
            inflytande på länsstyrelsernas beslut. Vi vill beklaga att de
            utredningar som tillsatts om dessa frågor icke givit en helhetssyn
            på frågan om länsstyrelserna, landstingen och re- gionplaneringen.
            Kommunallagens vagt utformade bestämmelser och möjligheter att
            undanröja ett felaktigt beslut efter överklagningstidens utgång
            aktualiserar frågan om rätts- säkerheten i kommunerna. Den i kommunallagen
            givna kompetensen måste följas
          </p>
          <pb facs="riksdagen-motions-pdf/data/1968/mot_1968__fk__35/mot_1968__fk__35-006.pdf"/>
          <p>
            6 Motioner i Första kammaren, nr 35 år 1968
          </p>
          <p>
            och garantier måste skapas för att kommunerna rättar sig efter
            detta. För att miss- grepp i den kommunala förvaltningen skall
            kunna uppmärksammas och rättas till är det av vikt att justiticombudsmännen
            ges möjlighet att granska såväl primär- kommunernas som landstingens
            verksamhet.
          </p>
          <p>
            Folkomröstning
          </p>
          <p>
            Demokratin är effektivast när alla medborgare har möjlighet att
            direkt genom allmänna folkomröstningar påverka besluten. Folkomröstningen
            bör dock endast ifrågakomma i väsentliga frågor där det är av
            särskild vikt att folkets vilja direkt får påverka besluten. Visserligen
            kan riksdagen anses representera folkmeningen, men riksdagens
            sammansättning återspeglar endast väljarnas syn på relativt all-
            mänt hållna program. Till detta bör läggas att den enskilde medborgaren
            kan stöd- ja olika partiers åsikter i olika frågor. Vi anser sålunda
            att nu gällande bestämmelser om rådgivande folkomröstning skall
            bibehållas kompletterade med nya regler om beslutande folkomröstning.
            Vid den rådgivande folkomröstningen skall garantier skapas för
            att varje berörd me- ningsriktning själv får utforma sin frågeställning
            och att inga andra frågor uppställs än sådana som kan besvaras
            med ja eller nej. Beslutande folkomröstning skall all- tid avse
            godkännande eller avvisande av ett fullt utarbetat lagförslag.
            Beslutande folkomröstning skall vara en minoritetsgaranti genom
            att en på visst sätt bestämd del av riksdagen, förslagsvis 1/3,
            får rätt att kräva att av majoriteten godkänt för- slag underställes
            folkomröstning före ikraftträdandet. Regeringen bör även ha rätt
            att anordna beslutande folkomröstning om ett förslag, som avvisats
            av riksdagen.
          </p>
          <p>
            Fri radio och TV
          </p>
          <p>
            Förutsättningarna för en väl fungerande demokrati ligger inte
            bara i medborgar- nas möjligheter att vid val och folkomröstningar
            uttrycka sina åsikter. I lika hög grad fordras att åsiktsbildningen
            är fri och obunden. Ur demokratisk synpunkt kan inskränkningar
            i yttrandefriheten och tryckfriheten inte tolereras. Begränsningen
            av opinionsbildningen i etermedia strider därför enligt vår mening
            mot elementära krav i en demokrati. Från den fria opinionsbildningens
            synpunkt är det väsentligt att vi har konkur- rerande organ som
            bevakar och kompletterar varandra. Denna princip tillämpas framför
            allt inom pressen, där den nyansrika opinionsbildning och bevakning
            som garanteras oss genom den fria pressens arbete utgör en av
            grundstenarna i vår de- mokrati. Den liberala tryckfrihetslagstiftningens
            idé måste även kunna tillämpas på de nya media som genom teknikens
            framsteg i dag står oss till buds. Det föreligger alltid risk
            för att de som arbetar inom ett monopolföretag driver sin åsikt
            så hårt — medvetet eller omedvetet — att den fria opinionen hindras
            att komma till uttryck. Inte minst betonade motståndarna till
            en fri radio och TV under diskussionerna kring pressutredningens
            förslag den fara som låg i att en tid- ning får monopolställning
            inom sitt spridningsområde. Samma resonemang gäller
          </p>
          <pb facs="riksdagen-motions-pdf/data/1968/mot_1968__fk__35/mot_1968__fk__35-007.pdf"/>
          <p>
            Motioner i Första kammaren, nr 35 år 1968 7
          </p>
          <p>
            i än högre grad våra etermedia. Radion och framför allt televisionen
            har en mycket kraftig opinionsbildande genomslagskraft. Den opinionsbildande
            effekten blir inte mindre av att man gett monopolföretaget Sveriges
            Radio ställning som ett neutralt medium — en status som inte går
            att uppfylla, något som exempel från mätningar gjorda under slutet
            av det gångna året visar. Mätningarna avsåg televisionens och
            radions nyhetsprogram under oktober och november 1967 och behandlade
            främst Sveriges Radios bevakning av inrikes- politiken. I TV följdes
            främst TV-nyheterna (kl. 19.00—19.10) och i ljudradion Dagens
            Ekos sändningar. Mätningen gav följande resultat.
          </p>
          <p>
            TV-nyheterna oktober—november
          </p>
          <p>
            Antal Antal inslag företrädare Socialdemokraterna sossosssrsereserresrsss
            ers ss esta 70 57 HÖgerpartiet .osososoeseeereererrers ere rr
            rr ere rr res 15 12 FÖlkpärtiet; : sasse s ös sie sie göre ade
            RA GR fr bt rör 24 18 Centerpartiet o.ossssoseeeererrer ers reser
            sees sr sea 9 8 Vänsterpartiet Kommunisterna ....ssssosssssssrsssa
            5 5 Dagens Eko oktober—november Antal Antal inslag företrädare
            SOCIAldemMmOkTAteliA: «små: scen övar cl dd f.d ie äg sa 53 39
            HÖgerpartiet soooooosesesesererer reser er rer rer resa 12 7 Folkpartiet
            sosse seerereererer ere rss rss er rer sea 14 12 Centerpartiet
            a ss3ssem ös see sr one Kr rike RR äss 8 d Vänsterpartiet kommunisterna
            ............s..s.so..o&gt;.&gt; 6 3
          </p>
          <p>
            Mätningarna visar att socialdemokraterna erhållit en stark tidsövervikt
            i förhål- lande till övriga partier. Vi har full förståelse för
            att socialdemokraternas regerings- innehav naturligt ger dem ett
            journalistiskt förmånligare utgångsläge, men den ojämna bevakningen
            som mätningarna visar kan ändå inte vara förenlig med de krav
            på opartiskhet som ställs på Sveriges Radio. Inte minst mot bakgrunden
            av det spända politiska läget inför 1968 visar den gjorda mätningen
            att socialdemo- kraterna gynnats på ett sätt som ur opinionsbildande
            synpunkt kan ha negativa återverkningar för de övriga partierna.
            Till detta kommer direkta övertramp från Sveriges Radios sida
            som exempelvis vid intervjun med handelsministern Gunnar Lange
            den 3 oktober 1967, då denne i radio och TV fick läsa upp ett
            starkt po- lemiskt uttalande i Europafrågan utan att berörda oppositionspartier
            samtidigt fick komma till tals, eller att Sveriges Radios medarbetare,
            på sätt som vanligtvis före- kommer, genom frågor nyanserade framställningen.
            Ytterligare ett exempel på favorisering av socialdemokratin kan
            hämtas från den 20 oktober 1967, dagen före
          </p>
          <pb facs="riksdagen-motions-pdf/data/1968/mot_1968__fk__35/mot_1968__fk__35-008.pdf"/>
          <p>
            8 Motioner i Första kammaren, nr 35 år 1968
          </p>
          <p>
            den socialdemokratiska extra partikongressen, då Sveriges Radio
            och socialdemo- kratiska partiet offentliggjorde en opinionsundersökning
            vars resultat och presen- tation i hög grad har ifrågasatts. Skillnaden
            mellan ett monopolföretag och ett system med fri etablering av
            tele- visionsbolag ligger framför allt i det konkurrensmoment
            som den fria etableringen medför. Konkurrensmomentet innebär att
            olika företag kan tävla om att vinna pu- bliken på samma gång
            som de bevakar varandras sätt att möta publiken. Båda dessa moment
            saknas i monopolsituationen. Då vi är bestämda motståndare till
            varje inskränkning i opinionsfriheten, är så- lunda vårt grundläggande
            krav att radio- och televisionsmonopolet skall brytas och att
            vi inom ramen för de tekniska och ekonomiska möjligheterna skall
            ersätta radio- och TV-monopolet med frihet i etern, en frihet
            som skall gälla såväl ljud- radio som television. Förslag härom
            framlägges i särskild motion.
          </p>
          <p>
            Kollektivanslutningen
          </p>
          <p>
            I en demokrati är det allmänt accepterat att den enskilde medborgaren
            ej skall behöva avslöja sin politiska hemvist och att medlemskap
            i politiska organisationer skall vara skyddat. Det är således
            den enskilde medborgarens egen sak att avgöra om han eller hon
            vill tillkännage sina politiska sympatier. Denna princip ligger
            till grund för valhemligheten vilken är en omistlig del i ett
            demokratiskt samhälle. Det föreligger emellertid situationer då
            en medborgare tvingas att tillkännage sin politiska åsikt, nämligen
            vid den s. k. kollektivanslutningen. En kollektivanslu- ten medlem
            måste nämligen offentliggöra sin vilja om han inte önskar bli
            medlem i det parti till vilket han kollektivanslutits. Att på
            detta sätt tvinga en människa att offentligt ta avstånd från medlemskap
            i ett politiskt parti kan inte anses förenligt med principen om
            åsiktsfrihet. Det faktum att beslut om kollektivanslutning fattas
            i demokratiska former inne- bär inte att beslutet som sådant är
            förenligt med en demokratisk uppfattning. Ett odemokratiskt beslut
            kan nämligen fattas under demokratiskt helt oklanderliga former.
            Exempel från senare år har klart visat detta. För att garantera
            varje individs rätt till åsiktsfrihet bör därför i grundlagen
            in- skrivas ett stadgande om att medlemskap i politiskt parti
            endast får ske genom individuell anslutning.
          </p>
          <p>
            Obligatoriskt medlemskap i studentkår
          </p>
          <p>
            För att ha rätt att bedriva akademiska studier krävs enligt universitetsstadgan
            $ 88 att den studerande är ansluten till studentkår och i förekommande
            fall fakul- tets- eller nationssammanslutning. Detta har visat
            sig få en tillämpning som strider mot principen om förenings-
            frihet. Det ter sig stötande att den enskilde studenten skall
            tvingas tillhöra en sam- manslutning vilken uttalar åsikter i
            politiska och fackliga frågor vilka han ej an- ser sig kunna stödja.
          </p>
          <pb facs="riksdagen-motions-pdf/data/1968/mot_1968__fk__35/mot_1968__fk__35-009.pdf"/>
          <p>
            Motioner i Första kammaren, nr 35 år 1968 9
          </p>
          <p>
            Ifrågavarande verksamhet inom studentkårerna strider mot de uppgifter
            som de enligt universitetsstadgan har att fullfölja, nämligen
            att »främja medlemmarnas studier och vad därmed äger sammanhang».
            Enbart ur denna synpunkt är en över- syn påkallad. Från studenthåll
            har framförts kritik mot detta förhållande. Denna fråga inrymmer
            dock en mängd problem av främst ekonomisk och admi- nistrativ
            art, varför vi vill föreslå att problemet om obligatoriskt medlemskap
            i stu- dentkår granskas i sin helhet.
          </p>
          <p>
            Partistödet
          </p>
          <p>
            En viktig förutsättning för att politiska partier skall kunna
            verka fritt och kana- lisera medborgarnas åsikter är att de icke
            ställs i ett obehörigt beroendeförhållande till staten eller ett
            fåtal enskilda finansiärer. Det skall inte förnekas att finansiering-
            en av partiernas verksamhet inrymmer svåra problem. I den mån
            de ekonomiska bidragen för deras verksamhet skulle komma från
            ett enda håll eller om en finan- sieringskälla klart dominerade
            över de andra, vore risken för obehörig påverkan stor. Nu har
            detta aldrig varit fallet med de demokratiska partierna i Sverige.
            De icke-socialistiska partierna har erhållit bidrag till sin verksamhet
            från en mängd olika håll. En eller några få bidragsgivare har
            aldrig dominerat, och därmed har heller aldrig några politiska
            villkor kunnat förknippas med bidragen. I fortsättning- en blir
            emellertid partiernas främsta och kanske dominerande inkomstkälla
            det statliga partistödet. Även om detta i dag endast utgör omkring
            hälften av partiernas samlade inkomster, är det dock klart att
            en enda bidragspost av den storleksord- ningen aldrig tidigare
            förekommit hos något parti. Det kan också väntas att parti- stödets
            relativa andel av partiernas intäkter kommer att successivt öka.
            Redan nu kan man notera en viss nedgång av frivilliga bidrag under
            motivering av partistö- dets existens. De politiska partierna
            kommer naturligtvis även i fortsättningen att vara beroen- de
            av väljarnas åsikter. Risken är emellertid att partierna byråkratiseras
            och att den interna partidemokratin blir lidande då partierna
            blir mer oberoende av med- lemmarna och kanske helt inriktar sig
            på direktkontakt med väljarna. Hellre än att offra tid och kraft
            på att förmå medlemmar och sympatisörer till personliga uppoff-
            ringar och en aktiv insats, kan man befara att partierna träffar
            uppgörelse om att höja det statliga partistödet. Till de skäl
            som ytterligare kan anföras mot partistödet hör att ett sådant
            innebär en konservering av den nuvarande partistrukturen, vilken
            icke kan vara förenlig med demokratins anda. Det kan icke vara
            rimligt att stats- makterna genom ekonomiska bidrag till riksdagspartierna
            förhindrar eller försvå- rar för andra meningsriktningar att komma
            till tals än dem som nu finnes repre- senterade i riksdagen. Genom
            manipulationer med bidragsbestämmelserna finns det risk för att
            man aktivt motarbetar nya partigrupperingar. Vi vill därför yrka
            att det statliga stödet till de politiska partierna skall upphöra
            fr. o. m. budgetåret 1968/69. Den här gjorda översikten över folkstyrelsens
            olika områden visar att den sven-
          </p>
          <pb facs="riksdagen-motions-pdf/data/1968/mot_1968__fk__35/mot_1968__fk__35-010.pdf"/>
          <p>
            10 Motioner i Första kammaren, nr 35 år 1968
          </p>
          <p>
            ska demokratin inte i alla avseenden fungerar tillfredsställande.
            Att råda bot på uppenbara missförhållanden liksom att vidta åtgärder
            i syfte att åstadkomma en fördjupning av demokratin borde ligga
            i alla medborgares intresse. Under åberopande av vad ovan anförts
            hemställer vi, att riksdagen i skrivelse till Kungl. Maj:t måtte
            hemställa, att Kungl. Maj:t måtte överlämna motionen till grundlagberedningen
            för beaktande av däri angivna riktlinjer i syfte att fördjupa
            och stärka det svenska folkstyret.
          </p>
          <p>
            Stockholm den 16 januari 1968 Yngve Holmberg (h)
          </p>
          <p>
            Carl Eskilsson (h) N. Yngve Nilsson (h) Gösta Jacobsson (h) Ragnar
            Sveningsson (h) Rolf Kaijser (h) G. Ivar Virgin (h)
          </p>
        </div>
      </div>
    </body>
  </text>
</TEI>
