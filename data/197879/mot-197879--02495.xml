<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02495">
  <teiHeader>
    <fileDesc>
      <titleStmt>
        <title>med anledning av propositionen 1978/79:136 om trädgårdsnäringen</title>
        <author>av Alf Wennerfors och Sten Svensson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:136 om trädgårdsnäringen</title>
          <idno type="rdwebb">G2022495</idno>
          <rs type="number">2495</rs>
          <ref type="dokument_url_text">http://data.riksdagen.se/dokument/G2022495/text</ref>
          <ref type="dokument_url_html">http://data.riksdagen.se/dokument/G2022495</ref>
          <ref type="dokumentstatus_url_xml">http://data.riksdagen.se/dokumentstatus/G2022495</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-B1QAmZ6hd8iYYbZ4y9ee12</idno>
            <name>ALF WENNERFORS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Au1mnJ8EAXW1HNk5VQT7rs" type="signed"/>
        <correspContext corresp="i-Au1mnJ8EAXW1HNk5VQT7rs">
          <note type="signatory" corresp="i-B1QAmZ6hd8iYYbZ4y9ee12"/>
          <note type="signatory" corresp="i-GTDxf4NudVQ4es4EhotQR1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2495/mot_197879__2495-001.pdf"/>
      <fw xml:id="i-TbboQ4tctMVdv8s3fV6Nse">
        Motion 1978/79:2495
      </fw>
      <div type="motHeader" xml:id="i-9BWWBM5L4ttd7Jma8Ndme9">
        <div type="motTitle" xml:id="i-LLJ2D2Sh67i3SUZvvNtvW8"/>
        <div type="motSubmissionInfo" xml:id="i-Nhnn5SSYnhHCorLew3JsmA"/>
      </div>
      <div type="motBody" xml:id="i-5sPNUEonT2XF4bRVB2q5Nr">
        <div xml:id="i-FzgGStyxa6bCe1FH4uKF6c">
          <p xml:id="i-SSU2RcVge29p6gJynEP53N">
            av Alf Wennerfors och Sten Svensson med anledning av propositionen
            1978/79:136 om trädgårdsnäring- en
          </p>
          <p xml:id="i-4CrJKNA9aATKn3zvcFstU2">
            I proposition nr 1978/79:136 föreslår regeringen åtgärder till
            stöd för den inhemska trädgårdsnäringen. Propositionen grundas
            på ett av 1974 års trädgårdsnäringsutredning framlagt delbetänkande
            (SOU 1978:51) Svensk trädgårdsnäring: Produktion — Rationalisering
            — Internationella förhållanden samt remissbehandlingen av detta.
            Givetvis är det värdefullt att vi har en omfattande och differentierad
            trädgårdsproduktion i landet. Åtgärder till stöd och skydd för
            produktionen måste emellertid på detta område liksom inom andra
            sektorer i näringslivet, som präglas av en betydande importkonkurrens,
            avvägas noga mot konsu- menternas berättigade krav på friaste
            möjliga tillgång till produkter till fördelaktiga priser. De riktlinjer
            för en svensk trädgårdsnäringspolitik, som framlagts av utredningen
            och som i stort sett accepteras i propositionen, innebär inte
            heller en alltid riktig avvägning mellan producent- och konsumentintressen
            på detta, med hänsyn till bl.a. näringsfysiologiska synpunkter,
            angelägna varuområde. Sålunda finns det anledning att starkare
            understryka att det grundläggande för en trädgårdsnäringspolitik
            måste vara, att konsumenterna får en tillfredsställande tillgång
            till ett varierat sortiment av branschens produkter till rimliga
            priser. Det får inte vara ett egenändamål att upprätthålla en
            viss given produktion, om genom strukturella förändringar och
            ändrade villkor t. ex. på transportområdet andra länder kan leverera
            dessa produkter till lägre priser. Vad handelsministern uttalat
            i propositionen om betydelsen för vårt land av en omfattande och
            fri utrikeshandel som grundläggande även på detta varuområde borde
            ha givits större utrymme i jordbruksministerns riktlinjer för
            en särskild trädgårdspolitik. Detta utesluter inte att vissa uppjusteringar
            av tullskyddet kan vara berättigade. Men vi vill hävda, att stor
            försiktighet måste gälla i fråga om användningen av selektiva
            medel till stöd för en näring, vars produktion ehuru viktig ej
            avser en för överlevnad oundgänglig försörjning. Ej heller är
            det rimligt att med hänsyn till sysselsättningen i branschen som
            målsättning hävda en året-runt-produktion med mindre än att en
            sådan är naturligt motiverad och i konkurrens med utländska produkter
            kan erbjudas konsu- menterna till priser, som inte är högre. Mycket
            talar för att trädgårdsprodukter i alltmer ökande omfattning kommer
            att produceras i åtskilliga länder i den tredje världen, vilka
            ofta har gynnsammare odlingsförutsättningar än Sverige. Ett aktivt
            arbete pågår
          </p>
          <p xml:id="i-LHzqsRrhSy8pJ4hxsWNUyP">
            1 Riksdagen 1978179. 3 saml. Nr 2495-2499
          </p>
          <p xml:id="i-14iEaDZUu2KBa5uMxKsRWv">
            Mot. 1978/79 2495-2499
          </p>
          <pb facs="riksdagen-motions-pdf/data/197879/mot_197879__2495/mot_197879__2495-002.pdf"/>
          <fw xml:id="i-9uDX7z5S5Pq5LEd8UHjAzj">
            Mot. 1978/79:2495 2
          </fw>
          <p xml:id="i-UZ5Bhd7hRE7Yv6P2Uty8nr">
            genom olika internationella biståndsorgan, ibland med svenskt
            stöd, för att utveckla en sådan produktion med huvudsaklig inriktning
            på export. Man kan därför inte utesluta, att importen i viss utsträckning
            kommer att överta en del av ett framtida, sannolikt ökat konsumtionsutrymme.
            Det är angeläget att också ha dessa förhållanden i åtanke, om
            man önskar fastställa särskilda riktlinjer för trädgårdspolitiken.
            Det är med tillfredsställelse vi noterar, att trädgårdsnäringsutredningens
            vidlyftiga förslag till ett fondsystem med något slags marknadsreglering
            med bl. a. obligatorisk odlarregistrering, anmälningstvång av
            odlade arealer och uppnådda priser samt ett komplicerat system
            med pristillägg till odlare, som inte uppnått en skälig men utomordentligt
            svårfastställbar lönsamhetsnivå, inte vunnit gehör hos regeringen.
            Förslaget skulle ju innebära en om jordbruksregleringen påminnande
            reglering omfattande inemot 6000 odlingsföretag och alla handelsföretag
            i olika led, som har hand om distributionen av svenska produkter
            och importerade varor inom detta varuområde. Förslaget innebär
            införande av planhushållning med statliga odlingsdirektiv inom
            en typisk småföretagarverksamhet och förutsätter sannolikt vidare
            någon form av importkontroll för att kunna förverkligas. En sådan
            reglering skulle sannolikt också innebära högre priser för konsumenten
            och motverka den konsumtionsökning som är angelägen av näringsfysiolo-
            giska skäl. Förutom den administrativa apparat och det krångel,
            som förslaget medför, syns uppläggningen vara omöjlig från handelspolitiska
            synpunkter. Att belasta även utländska produkter — ej sällan från
            u-länder — med särskilda avgifter till en stödfond till skydd
            för den inhemska produktionen är inte förenligt vare sig med GATT
            (art. III) eller andra svenska internationella åtaganden (EG-avtalet
            art. 15 och EFTA-avtalet art. 22). Eftersom EG, USA och vissa
            utvecklingsländer är de stora leverantörerna till Sverige på detta
            varuområde, skulle en sådan finansiering av stöd till trädgårdsnäringen
            försätta oss i ett mycket besvärligt handelspolitiskt läge i förhållande
            till länder av utomordentlig betydelse för svensk export och utrikeshandel
            med uppenbara risker för motåtgärder. Ett liknande förslag framfördes
            av en trädgårdsutredning på 1950-talet men föranledde då inte
            någon regeringens åtgärd. Vi hoppas, att förhållandet nu skall
            vara detsamma och att vi definitivt kan avskriva mer omfattande
            regleringstankar på detta område och låta konsumenterna mera fritt
            få välja de produkter, som man vill köpa. Vad vi anfört utesluter
            emellertid inte, att det kan finnas skäl att allmänna medel i
            större omfattning än som nu sker anslås kollektivt till de s.k.
            främjandena för att stärka deras marknadsinsatser och att öka
            möjligheterna till konsumentupplysning på området. Trädgårdsnäringsutredningen
            bör överväga denna fråga. Även frågan om ett eventuellt behov
            av särskild katastrofhjälp, som skulle kunna tillgripas i den
            mån oförutsebara händelser på ett alldeles avgörande sätt påverkar
            lönsamheten och som skulle
          </p>
          <pb facs="riksdagen-motions-pdf/data/197879/mot_197879__2495/mot_197879__2495-003.pdf"/>
          <fw xml:id="i-5r4tkB4aWFcxUjNfLNNLCd">
            Mot. 1978/79:2495 3
          </fw>
          <p xml:id="i-XhSNA2Es3D58eLZfmwa8oA">
            finansieras på ett sätt, som ej berör vår utrikeshandel på detta
            varuområde, bör närmare utredas. I propositionen föreslås en tämligen
            omfattande uppjustering av nuvaran- de tullskydd i syfte att öka
            ersättningen till inhemska odlare. Som tidigare anförts kan det
            finnas anledning att göra en sådan justering på några punkter
            där vikttullarnas effekt kan vara otillräcklig. Det är dock angeläget
            att understryka att tullskyddet för trädgårdsnäringsprodukter
            i regel alltjämt ej oväsentligt överstiger den genomsnittliga
            svenska tullnivån. Har vi i vad gäller svensk produktion i allmänhet
            — frånsett jordbrukets och fiskets produkter — under 1960- och
            1970-talen medverkat till en omfattande nedskrivning av gränsskyddet,
            är det principiellt ej orimligt att som utgångspunkt för en granskning
            av det aktuella behovet av tullskydd godta en reducerad nivå också
            för trädgårdsnäringens produkter. Det är frågan om det aktuella
            behovet av gränsskydd med hänsyn till importkonkurrensens utveckling
            och återverkningar i förhållande till näringen och konsumentin-
            tresset som är det centrala, ej vad tullskyddet en gång historiskt
            varit. Det synes inte heller särskilt angeläget att — som utredningen
            gjort — uppehålla sig vid förhållandena 1975-1977, då svenska
            produkter i allmänhet på grund av kostnadsutvecklingen inte var
            konkurrenskraftiga i förhållande till utlandet. Med utgångspunkt
            i läget under kostnadskrisens år, vilket nu avsevärt förbättrats,
            kan man ej gärna motivera mera permanenta åtgärder i fråga om
            gränsskyddet, som ju i sista hand måste betalas av konsumenterna.
            I det sammanhanget måste också beaktas, att betydande tullhöjningar
            kan ofördelaktigt återverka på våra handelsförhållanden med EG
            och EFTA, USA och åtskilliga länder i den tredje världen. En stor
            del av de varuslag, för vilka tullhöjningar föreslås, importeras
            från EG-länder, och de föreslagna förstärkningarna av gränsskyddet
            drabbar därför i väsentlig utsträckning EG. Även om vi har formell
            frihet att vidta förstärkning av tullskyddet i förhållande till
            EG, fruktar vi, att det kan komma att medföra komplikationer i
            förhållande till EG (art. 15 i frihandelsavtalet). Det kan försvåra
            för Sverige att få igenom angelägna önskemål gentemot EG i fråga
            om behandlingen av vissa svenska produkter. Mot denna bakgrund
            är det av vikt, att riksdagen vid sin prövning av ärendet noga
            beaktar eventuella möjligheter att reducera föreslagna tullhöjningar
            utan att därmed i verkligheten försämra den svenska odlingens
            möjligheter. Det måste även beaktas, att kompensationskraven i
            GATT, när bindningar bryts, kan bli relativt stora och besvärande
            om de riktas mot gränsskyddet för andra produkter inom trädgårdsområdet.
            Viss återhållsamhet är därför att rekom- mendera också från denna
            synpunkt. Vi har därför gått igenom propositionens förslag i det
            följande bl. a. från denna utgångspunkt. I flera fall har vi funnit,
            att avkortningar kan ske i fråga om föreslagna tullperioder utan
            att några reella odlarintressen påverkas. Det vill synas som om
            handelsministerns uttalande i propositionen, att alla möjligheter
            bör beaktas att slopa tullarna för tider, som ligger utanför den
          </p>
          <pb facs="riksdagen-motions-pdf/data/197879/mot_197879__2495/mot_197879__2495-004.pdf"/>
          <fw xml:id="i-QAEjFGWm6poW96TkyusNUX">
            Mot. 1978/79:2495 4
          </fw>
          <p xml:id="i-JWC55SXYiCAHgZTaQn3MCf">
            normala odlingssäsongen, endast delvis kommit till uttryck i
            de framlagda tullförslagen. I något fall förekommer ej produktion
            av varan i Sverige, utan gällande tull är av fiskal natur och
            bör kunna avskaffas. Allmänt sett anser vi, att tullnivåerna och
            förslagen avseende växter och blommor i tulltaxan, kapitel 6,
            kan godtas. Handelsministern har här åtminstone delvis stått emot
            kraven på långt gående tullåtgärder mot importen, inte minst från
            u-länder. Nejlikor (06.03.003) under tiden 1 december-29 februari
            bör med hänsyn till u-länderna kunna göras tullfria, eftersom
            svenska nejlikor inte marknadsförs under denna tid. Räknat på
            1978 års import uppgick tullen till ca 1,4 milj. kr. Vi skulle
            också vilja ifrågasätta, om inte orkidéer (ur 06.03.017, 018)
            skulle kunna göras tullfria, eftersom dessa till övervägande del
            importeras från u-länder i sorter, som ej torde odlas här i landet.
            Förslagen till tullsatser i kapitel 7 synes i flera fall anmärkningsvärda.
            Tullarna torde bättre kunna koncenteras till odlingssäsongerna
            vilket ger konsumenterna lägre priser utan att några reella odlarintressen
            eftersätts. Ur 07.01.491 Salladskål (1 april-31 december). En
            så hög tull som 20 96 läggs under april och maj på amerikansk
            salladskål, som då är ensam på den svenska marknaden. Svensk produktion
            finns inte under denna tid. Genom övergången till värdetull beläggs
            också den höga frakten från USA med tull. Något skyddsintresse
            föreligger alltså inte. Visserligen pågår försök i Sverige och
            i andra europeiska länder att söka få fram salladskål även under
            våren, men hittills har dessa ej visat sig framgångsrika. Varan
            bör bli tullfri angivna månader. Skulle försöken lyckas — vilket
            förefaller mycket ovisst — kan det vara dags att då överväga en
            utsträckning av den tullskyddade perioden. Att på sätt som propositionen
            föreslår göra en billig produkt dyr under en oviss försöksperiod
            kan ej vara rätt mot konsumenterna. Dessa har i stor utsträckning
            under senare år accepterat denna genom importen introduce- rade
            produkt som en nyttig och jämförelsevis billig grönsak. 07.01.701
            Tomater (16 april-31 oktober). Medan det på grund av ändrade produktionsförhållanden
            kan vara motiverat att låta tullskyddet gälla hela maj månad,
            finns det med hänsyn till de obetydliga partier, som produceras
            under andra hälften av april, ingen anledning att då införa ett
            tullskydd. För dessa med hänsyn till konsumtionsbehovet helt betydelselösa
            svenskodlade partier uppnås ändå mycket goda priser. Skäl finns
            inte att belasta den nödvändigtvis mycket stora importen under
            dessa två veckor med en hög tull. Någon betydelse som protektion
            för svensk odling har tullen inte under denna period. Vi föreslår
            därför, att tullperioden utsträcks att omfatta hela maj och alltså
            börja den första maj. Detta borde också vara lättare att förstå
            för våra motparter i GATT, med vilka skall förhandlas härom, och
            kräva mindre kompensation. Räknat på 1978 års import bör man härigenom
            i förhållande till propositionen kunna inbespara ett tullbelopp
            om ca 2,0 milj. kr. 07.01.853 Isbergssallad (1 april-30 november).
            Med hänsyn till svenska produktionsförhållanden behövs inte något
            tullskydd under april och maj
          </p>
          <pb facs="riksdagen-motions-pdf/data/197879/mot_197879__2495/mot_197879__2495-005.pdf"/>
          <fw xml:id="i-FV4e1etoBA75fmw3jnzA9H">
            Mot. 1978/79:2495 5
          </fw>
          <p xml:id="i-XmX15fs2Dio5EzvxMrAmWD">
            månader. Den föreslagna tullen blir under denna period uteslutande
            av fiskal natur. Ett tullbelopp räknat på 1978 års import om ca
            0,7 milj. kr. kan inbesparas om, som vi föreslår, produkten blir
            tullfri under nämnda månader. Någon svensk odling, som behöver
            tullskydd under angivna period, finns inte. Beträffande frukter
            och bär i kapitel 8 tror vi, att man som en motvikt mot tullhöjningar
            på andra områden skulle kunna genomföra tullfrihet för vindruvor
            (08.04.101, 1 juli-31 oktober), som inte produceras i landet.
            Tullen 1978 avsåg här ca 1,5 milj. kr. Beträffande jordgubbar
            (08.08.201, 8 juni-31 augusti) vill vi föreslå, att tullfriheten
            utsträcks att gälla till den 16 juni, eftersom svenska jordgubbar
            inte kommer i marknaden förrän strax före midsommar och då i mycket
            begränsade kvantiteter. Det gäller räknat på 1978 ca 0,3 milj.
            kr. i tull. För äpplen (08.06.101, 16 juli-29 februari) borde
            den tullfria perioden kunna utsträckas till I augusti med hänsyn
            till att svensk produktion inte förekommer under juli och att
            någon kommersiell svensk produktion inte börjar marknadsföras
            förrän mellan den 16 och 20 augusti, då importstoppet brukar inträda.
            De väsentliga kvantiteterna svensk frukt kommer i normala fall
            inte i marknaden förrän omkring den 10 september. Ett medgivande
            härvidlag, som är betydelselöst med hänsyn till den svenska odlingen,
            borde kunna ge vissa fördelar för svensk export till länder i
            den södra hemisfären, som kan vara intresserade av detta. Genom
            de justeringar, som ovan föreslagits, bortfaller en onödig tullbe-
            lastning om ca 6 milj. kr. Härtill kommer den tullreduktion, som
            samman- hänger med den föreslagna tullfriheten på orkidéer och
            salladskål samt med att tullfrihet för äpplen föreslås också för
            andra hälften av juli. Från konsumenternas synpunkt uppvägs härigenom
            en stor del av de nackdelar av tullhöjningar, som synes oundvikliga.
            Propositionen innebär i stor utsträckning vikttullar inom kapitlen
            6 och 8 frånsett några undantag, i vilka fall värdetullar föreslås.
            Beträffande hela kapitel 7 föreslås konsekvent värdetullar, vilket
            är ägnat att förvåna. Vi vet inte vad som ligger bakom handelsministerns
            uttalande i propositionen om att de kontrollsvårigheter som disktuerats
            både av utredningen och i propositionen främst skulle gälla snittblommor.
            Ett studium av remissytt- randena från generaltullstyrelsen, kommerskollegium
            och statens jordbruks- nämnd samt handelns organisationer, vilka
            från olika sidor alla har den största erfarenheten av denna fråga,
            ger inte något stöd för denna uppfattning. Dessa myndigheter och
            organisationer förordar alla vikttullar på grund av de speciella
            förhållanden som från förtullningssynpunkt gäller för dessa varu-
            områden. Generaltullstyrelsen har i sitt remissyttrande understrukit,
            att det är avsevärt svårare att kontrollera om tullvärdet för
            en sändning är korrekt än att verifiera att en viktuppgift är
            riktig. Priset för varor inom trädgårdsområdet fastställs många
            gånger efter tidpunkten för införseln, vilket är administrativt
            och kontrollmässigt betungande för tullverket. En rimlighetskontroll
            av
          </p>
          <pb facs="riksdagen-motions-pdf/data/197879/mot_197879__2495/mot_197879__2495-006.pdf"/>
          <fw xml:id="i-Ekc7nXBvkQpxDrZBUgfTMv">
            Mot. 1978/79:2495 6
          </fw>
          <p xml:id="i-PVbh6YjEwtkbBz5yDnAVDJ">
            värden ter sig för en tulltjänsteman ofta vansklig. Enligt kommerskollegium
            förekommer för ifrågavarande produkter vanligen skiftande betalningsvill-
            kor, rabatter och kvalitetsskillnader. Detta kan innebära stora
            variationer i priserna inte bara mellan olika leverantörer utan
            också från tid till annan. Tullskyddet per enhet kan sålunda vid
            en värdetull komma att variera starkt, medan det vid en vikttull
            är oförändrat, vilket torde innebära en större trygghet för den
            svenska odlingen. Mot bakgrund av fackmyndigheternas anförda betänkligheter
            mot en övergång till värdetullar anser vi att handelsministern
            inte anfört tillräckliga skäl för värdetullar. Veterligen fungerar
            inte systemet med värdetullar särskilt väl i vad gäller importen
            till EG, som frånsett några få stora importvaror har en relativt
            sett mycket begränsad införsel från tredje land. För de betydelsefulla
            importvarorna på detta område har man i praktiken nödgats gå ifrån
            värdetullar baserade på importvärdet i det enskilda fallet och
            infört ett system med standard average values — alltså för vissa
            kortare perioder fastställda importvärden — att ligga till grund
            för förtullning, oavsett vad det faktiska importvärdet kan vara
            i det enskilda fallet. Något sådant blir säkert också nödvändigt
            i vårt land, om tanken på värdetullar för t. ex. hela grönsaksområdet
            skall genomföras. Vi finner det angeläget att riksdagen, innan
            frågan om värdetullar avgörs, begär en kompletterande utredning
            på denna punkt. Vid vikttullar bör man kunna genomföra en revision
            periodvis i inflationstider. Det finns inga grundlagsenliga hinder
            att eventuellt överlåta ansvaret för en begränsad sådan revision
            med iakttagande av vissa fastställda normer till regeringen efter
            beredning exempelvis av kommerskollegium, jordbruksnämnden och
            generaltullstyrelsen. Vad beträffar rationaliseringsverksamheten
            finner vi förslaget till ram för kreditgarantier för lån till
            rationalisering väl snävt tilltaget. Då efterfrågan på dessa krediter
            torde bli betydande, vill vi, i stället för 10 milj. kr., i likhet
            med utredningen föreslå 16 milj. kr. utöver vad som tidigare föreslagits
            i proposition 1978/79:136 som statlig kreditgaranti för lån till
            trädgårdsnäring- ens rationalisering m m. Med hänvisning till
            vad som anförts hemställs att riksdagen beslutar 1. att en fond
            för stöd till trädgårdsnäringen på sätt som 1974 års trädgårdsnäringsutredning
            föreslagit inte bör komma till stånd, men att vissa andra stödåtgärder,
            som utvecklats i motionen, bör utredas, 2. atttullsatserna för
            varor inom kapitlen 6-8 i tulltaxan fastställs i enlighet med
            i motionen framförda förslag, 3. att frågan om ökad användning
            av vikttullar ytterligare över- väg,
          </p>
          <pb facs="riksdagen-motions-pdf/data/197879/mot_197879__2495/mot_197879__2495-007.pdf"/>
          <fw xml:id="i-FEBCgFEYLwDMnWU8N2XjTr">
            Mot. 1978/79:2495 7
          </fw>
          <p xml:id="i-26bE2s3FPYuVsF1ZvyKdX5">
            4. att ramen för kreditgarantier till lån för rationalisering
            ökas med 16 milj. kr.
          </p>
          <p xml:id="i-Hs6vd5tZdNoV8SGbsKkE7n">
            Stockholm den 17 april 1979
          </p>
          <p xml:id="i-HHx134naVGdGXs5gwkrNrG">
            ALF WENNERFORS (m) STEN SVENSSON (m)
          </p>
        </div>
      </div>
    </body>
  </text>
</TEI>
