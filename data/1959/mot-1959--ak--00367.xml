<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00367">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__367/mot_1959__ak__367-001.pdf"/>
      <fw xml:id="i-U6q9ir58YKnmNLS8j2tVv9">
        6 Motioner i Andra kammaren, nr 367 år 1959
      </fw>
      <div xml:id="i-HmbSuKSByK4ampaULgyJqc" type="motHeader">
        <div xml:id="i-6JLErqmgwAWpQPPn9oENSU" type="motTitle"/>
        <div xml:id="i-MyK9MzqLyEaCU5yXAu71bW" type="motSubmissionInfo"/>
      </div>
      <div xml:id="i-Q4bQ4azhXuCiNv9vwqkXUF" type="motBody">
        <div xml:id="i-Mh5pTx3NieNV7n2He2f14k">
          <p xml:id="i-DTABxTUKCb9odhQo4zYRWd">
            Nr 367
          </p>
          <p xml:id="i-KmAd1WxthS2V5pTaYUy2UF">
            Av herr Eriksson i Bäckmora m. fl... om vissa ändrade regler
            för energibeskattningen.
          </p>
          <p xml:id="i-BWLbXdCm1MaGKwTDoNMA9S">
            För närvarande utgår energiskatt på elektrisk kraft (elskatt)
            med 10 pro- cent av priset på elkraft för industriellt bruk och
            med 7 procent av kraftpriset för s. k. borgerlig förbrukning.
            Enligt energiskatteförordningen gäller be- träffande gränsdragningen
            mellan kraft för industriellt bruk och kraft för borgerligt bruk
            att 10-procentig skatt skall utgå för elektrisk kraft, som förbrukas
            i industriell rörelse med förbrukning av mer än 40 000 kWh för
            driftställe under helt beskattningsår. Kraft för industriellt
            bruk för- säljes i regel som högspänd kraft efter högspänningstariffer
            och för borger- liga ändamål som lågspänd kraft efter tariffer
            för detaljdistribution. Skatt på elektrisk kraft infördes första
            gången från och med budgetåret 1951/52. Under det första budgetåret
            utgick skatt å all elektrisk kraft. Å högspänd kraft — i huvudsak
            industriell kraft och kraft för kommunika- tionsändamål — utgick
            skatten som värdeskatt med 10 procent av kraft- priset. Å långspänd
            kraft — i huvudsak kraft för s. k. borgerliga ändamål — utgick
            skatten som styckeskatt med 1 öre för kilowattimme (kWh). Skatten
            å kraft för kommunikationsändamål och kraft för s. k. borgerliga
            ända- mål avvecklades vid ingången av budgetåret 1952/53 men återinfördes
            bud- getåret 1957/58. Uttagande av elskatten för industriell kraft
            som värdeskatt erbjuder inga speciella svårigheter, och högspänningstarifferna
            är i stort sett likartade över hela landet. Detaljtaxorna är däremot
            av mycket olika slag såväl till sin uppbyggnad som med hänsyn
            till de olika strömavgifter som ingår i de- samma. Det pris abonnenten
            får erlägga kan därför variera avsevärt inom olika delar av landet,
            vilket sammanhänger med att distributionskostna- derna är lägre
            inom tätorter och tättbebyggda landsdelar än inom gles- bygder.
            En värdeskatt å priset på lågspänd kraft kan därför aldrig bli
            rättvis. Elabonnenter på landsbygden kan många gånger få betala
            en väsentligt högre elskatt än elabonnenterna inom tätorterna.
            Som exempel kan näm- nas att detaljtaxan i Stockholm innehåller
            en grundavgift som motsvarar 7:20 kr. per normaltariffenhet och
            år. I vissa glesbygder får abonnenterna erlägga en grundavgift
            av upp till 17 kronor per normaltariffenhet och år. Härtill kommer
            att även övriga strömavgifter är högre i glesbygder än i städer.
            Skillnaden i taxorna ger till resultat att en landsbygdsabonnent
            kan
          </p>
          <pb facs="riksdagen-motions-pdf/data/1959/mot_1959__ak__367/mot_1959__ak__367-002.pdf"/>
          <fw xml:id="i-QgU3CF7hmp1JqVGgmJds64">
            Motioner i Andra kammaren, nr 367 år 1959 7
          </fw>
          <p xml:id="i-UDt2gwQG9mYKy8vUZqK9r">
            få betala 50—70 procent högre elskatt än abonnenten i en stad
            vid samma förbrukning. Detta kan aldrig ha varit riksdagens avsikt.
            Utöver vad som ovan nämnts har det visat sig vara omständligt
            ur upp- börds- och redovisningssynpunkt att uttaga elskatt såsom
            värdeskatt av de många detaljabonnenterna. Uttagande av styckeskatt
            av detaljabonnen- terna medför en betydlig förenkling av elräkningarna
            och sparar härigenom arbete för elkraftdistributörer och underlättar
            kontrollen för såväl stats- verket som den skattskyldige abonnenten.
            En återgång till styckeskatt å detaljdistribuerad elkraft skulle
            medföra att varje abonnent fick betala en skatt som motsvarar
            hans förbrukning. Då den totala detaljförbrukningen ökat väsentligt
            sedan 1952, kan man räkna med att statsverket med en skattesats
            av 1 öre för kilowattimme (kWh) skulle få en intäkt av cirka 80
            miljoner kronor, vilket torde mot- svara vad man räknat med att
            få in genom en 7-procentig värdeskatt. Det totala belopp som beräknas
            inflyta genom elskatten under budgetåret 1959/60, 128 miljoner
            kronor, förblir sålunda oförändrat. En rättvisare och enklare
            beskattning av elkraft för s. k. borgerliga ändamål genom en styckeskatt
            av 1 öre/kWh skulle alltså icke innebära någon inkomstminsk- ning
            för statsverket. Med stöd av vad ovan anförts får vi hemställa,
            att riksdagen måtte besluta om sådan ändring av energi- beskattningen
            av elkraft för s. k. borgerliga ändamål, att med verkan från den
            1 juli 1959 nuvarande värdeskatt med 7 procent av kraftpriset
            ersättes av styckeskatt med 1 öre/ kWh i enlighet med vad ovan
            anförts, samt att vederbörande utskott måtte utarbeta förslag
            till här- för erforderlig författningstext.
          </p>
          <p xml:id="i-UC4TJ5T7XLHxm4cy4Z5vdg" type="date">
            Stockholm den 26 januari 1959
          </p>
          <p xml:id="i-JhfJFo2tjkP1g3xyHpRTa1" type="signatureBlock">
            John Eriksson i Bäckmora
          </p>
          <p xml:id="i-D4m2AeAz1M7g5wChjbwD4Y">
            Rune Gustavsson Fridolf Jansson Erik Larsson i Alvesta i Benestad
            i Norderön
          </p>
        </div>
      </div>
    </body>
  </text>
</TEI>
