<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-01308">
  <teiHeader>
    <fileDesc>
      <titleStmt>
        <title>Ökad delaktighet i kulturlivet</title>
        <author corresp="i-EgXqeVnPhVAxu5tLpK9F8M">av Vasiliki Tsouplaki m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1308 av Vasiliki Tsouplaki m.fl. (V)</title>
          <idno type="rdwebb">H8021308</idno>
          <rs type="number">1308</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8021308/text</ref>
          <ref type="dokument_url_html">http://data.riksdagen.se/dokument/H8021308</ref>
          <ref type="dokumentstatus_url_xml">http://data.riksdagen.se/dokumentstatus/H8021308</ref>
          <ref type="docx">http://data.riksdagen.se/fil/646D2268-15B6-4D93-9FCA-53AA80CCDC58</ref>
          <ref type="pdf">http://data.riksdagen.se/fil/D2B1C8DD-621D-48D4-8DF6-4C082DCDAFF6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QQXmoUbh1Sih5cgFoFESYA" type="signed"/>
        <correspContext corresp="i-QQXmoUbh1Sih5cgFoFESYA">
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-L3t2URPAv9iLWgdCvbz7Uv"/>
        </correspContext>
        <correspAction xml:id="i-CkLGQAfib9uaW5k9RfrAhY" type="submitted">
          <date when="2020-10-02"/>
          <time when="10:40:34"/>
        </correspAction>
        <correspAction xml:id="i-Uh5RUUYnSBDAinGHZVGLAF" type="reviewed">
          <date when="2020-10-02"/>
          <time when="11:27:38"/>
        </correspAction>
        <correspAction xml:id="i-82aaooBpzfD4ps6fmwvACK" type="referred">
          <date when="2020-10-14"/>
        </correspAction>
        <correspAction xml:id="i-Wp9J1ZnXYqBKuoH3uZAz7s" type="assigned">
          <date when="2021-12-06"/>
          <time when="15:00:33"/>
        </correspAction>
        <correspContext corresp="i-Wp9J1ZnXYqBKuoH3uZAz7s">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-8rw81WJ7EM1FYVuShnbMLm" type="behandlas_i"/>
        <correspContext corresp="i-8rw81WJ7EM1FYVuShnbMLm">
          <ref type="uppgift">2020/21:UbU7</ref>
          <ref type="ref_dok_id">H801UbU7</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU7</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-N23uSvokthMpCsztnxkUZ1" type="behandlas_i"/>
        <correspContext corresp="i-N23uSvokthMpCsztnxkUZ1">
          <ref type="uppgift">2020/21:UbU8</ref>
          <ref type="ref_dok_id">H801UbU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU8</ref>
          <ref type="ref_dok_titel">Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Spw3yjNaJLYWyWyjD867dm" type="behandlas_i"/>
        <correspContext corresp="i-Spw3yjNaJLYWyWyjD867dm">
          <ref type="uppgift">2020/21:UbU11</ref>
          <ref type="ref_dok_id">H801UbU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-67bQAW5bUbf3bUKyMDHrDA" type="behandlas_i"/>
        <correspContext corresp="i-67bQAW5bUbf3bUKyMDHrDA">
          <ref type="uppgift">2020/21:UbU13</ref>
          <ref type="ref_dok_id">H801UbU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU13</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-sNF4eM8CTPNgS4YJ2q8Ai" type="behandlas_i"/>
        <correspContext corresp="i-sNF4eM8CTPNgS4YJ2q8Ai">
          <ref type="uppgift">2020/21:UbU14</ref>
          <ref type="ref_dok_id">H801UbU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5E9fkGTmgR8ihuivBAJqcF" type="behandlas_i"/>
        <correspContext corresp="i-5E9fkGTmgR8ihuivBAJqcF">
          <ref type="uppgift">2020/21:KrU8</ref>
          <ref type="ref_dok_id">H801KrU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU8</ref>
          <ref type="ref_dok_titel">Ungdomspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GomGtWnwbNz39wxLCfjUVL" type="motHeader">
        <div xml:id="i-7gHR45qNPPh2UVDN9rJC9t" type="motTitle">
          Motion till riksdagen 2020/21:1308 av Vasiliki Tsouplaki m.fl.
          (V) Ökad delaktighet i kulturlivet
        </div>
      </div>
      <div xml:id="i-7VkjfjdEkjS3PFTDQjqhwh" type="motBody">
        <div xml:id="i-M8wCcR9DddpDsT288BR9C6" type="TOC">
          <head xml:id="i-Th3BJvtVFSgRxGfTka62vA">
            Innehållsförteckning
          </head>
          <list xml:id="i-Fv6ZjKMRoNengxj6mipSgo">
            <item xml:id="i-K2Rwc5pjQZEWDvdcUfrgfF" style="indent-level: 1">
              1 Förslag till riksdagsbeslut
            </item>
            <item xml:id="i-HQ1vEM1LGcNhHjMiKrwPEH" style="indent-level: 1">
              2 Inledning
            </item>
            <item xml:id="i-RngUe4XY1yqpRjE8pMVEBm" style="indent-level: 1">
              3 Ekonomiska förutsättningar
            </item>
            <item xml:id="i-GKgY5ooVcwiCuUVek98ZhN" style="indent-level: 1">
              4 Barns kulturvanor
            </item>
            <item xml:id="i-GmoxMYWKoAWQCCfrRJj9jE" style="indent-level: 1">
              5 Förskola
            </item>
            <item xml:id="i-FEHuTX7peKYdsLXbVbSjhU" style="indent-level: 1">
              6 Grundskola
            </item>
            <item xml:id="i-ENfVbUTNSjpPS5dfzYvmWs" style="indent-level: 1">
              7 Skolbibliotek
            </item>
            <item xml:id="i-QeMcevNrgCh9sETCiVFVWo" style="indent-level: 1">
              8 Skapande skola
            </item>
            <item xml:id="i-BiSgkewh71nwBkPVePwPho" style="indent-level: 1">
              9 Kulturgaranti för alla barn och elever
            </item>
            <item xml:id="i-HaT1uva3xZT5fbWvsxFSWX" style="indent-level: 1">
              10 Kulturskola
            </item>
            <item xml:id="i-8KxdxqWjF1V6sVPkfJBNVS" style="indent-level: 1">
              11 Fritidsgårdar
            </item>
            <item xml:id="i-KwsicsgLNeHWptf5CCPY9y" style="indent-level: 1">
              12 Gymnasiet
            </item>
            <item xml:id="i-ReVEnZGGqikYUfKQd2H5K3" style="indent-level: 1">
              13 Folkbildningen
            </item>
            <item xml:id="i-YbghdzzimZ3FCksbLXDBDS" style="indent-level: 1">
              14 Högre utbildning inom konst och kultur
            </item>
          </list>
        </div>
        <div xml:id="i-JqHKVmH38o9bNaZM9dH1ed" type="motProposal" subtype="förslag">
          <head xml:id="i-8FS79YwXR1DxkzemWSNLfq">
            1 Förslag till riksdagsbeslut
          </head>
          <list xml:id="i-4fRRCcQNVxypuAps9a9d8s" style="ol">
            <item xml:id="i-5Tw7HizQ8GcsT69yU7mwfY">
              Riksdagen ställer sig bakom det som anförs i motionen om att
              regeringen bör utreda hur fortbildning i de estetiska uttryckssätten
              kan införas för förskolans pedagoger och tillkännager detta för
              regeringen.
            </item>
            <item xml:id="i-Ga9y6HvqCL1NG8U4uYRUT7">
              Riksdagen ställer sig bakom det som anförs i motionen om att
              regeringen bör tillsätta en utredning för att se över Skapande
              skolas effekter och målsättning och tillkännager detta för regeringen.
            </item>
            <item xml:id="i-MFtWGiv2gHdRcaC5VzaUoA">
              Riksdagen ställer sig bakom det som anförs i motionen om att
              regeringen bör genomföra en kulturgaranti efter norsk modell i
              enlighet med vad som beskrivs i motionen och tillkännager detta
              för regeringen.
            </item>
            <item xml:id="i-68kDk9SmbovaffjDEVg7pg">
              Riksdagen ställer sig bakom det som anförs i motionen om att
              estetiska ämnen bör återinföras på samtliga gymnasieprogram och
              tillkännager detta för regeringen.
            </item>
            <item xml:id="i-7d5AqFhT7EwQQFvDjMZVDe">
              Riksdagen ställer sig bakom det som anförs i motionen om att
              regeringen bör återkomma med förslag om förändrade regler för
              merkostnadslån för instrumentköp för deltagare på folkhögskolans
              kurser och tillkännager detta för regeringen.
            </item>
            <item xml:id="i-UcX6srmNKe4igWuwfVq6oA">
              Riksdagen ställer sig bakom det som anförs i motionen om att
              regeringen bör tillsätta en utredning om hur de konstnärliga utbildningarna
              ska kunna breddas och tillkännager detta för regeringen.
            </item>
          </list>
        </div>
        <div xml:id="i-8W94KZXRD1Gvw4NrfPCJoX" type="motContent">
          <head xml:id="i-KnXmXi1UUtm9MMMqrhfqhc" type="h1">
            2 Inledning
          </head>
          <p xml:id="i-6jrfmXvzqJJpN3aoeBcGAr">
            För Vänsterpartiet är huvudfrågan hur vi ska skapa förutsättningar
            för alla att ta del av kultur. Detta sammanfaller till stor del
            med de nationella målen. En viktig del av de nationella kulturpolitiska
            målen är det som Myndigheten för kulturanalys (Myka) har benämnt
            delaktighetsmålet. Man beskriver det som att staten slagit fast
            fyra delaktig­hetsdimensioner inom den offentliga kulturpolitiken.
            I förkortad version kan de återges som följer: allas möjligheter
            att ta del av en mångfald av konst och kultur som upplevs som
            relevant och allas möjligheter att få utlopp för sina skapande
            förmågor (göra kultur). Dessa möjligheter ska inte begränsas av
            ens sociala, religiösa eller etniska bakgrund eller var i landet
            man bor. Det ska vara möjligt att verka (arbeta och försörja sig)
            som kulturskapare i hela landet. Det ska finnas breda möjligheter
            till inflytande över kulturlivets och kulturpolitikens utformning
            (påverka beslutsprocesser) som ska inkludera alla de politiska
            nivåerna samt professionella kulturskapare och det civila samhället.
          </p>
          <p xml:id="i-32hc9iGfeqS9t8q6T6uXUV">
            I dag kan vi se att kulturvanorna skiljer sig åt beroende på
            kön, klasstillhörighet och bostadsort. Kulturanalys genomför återkommande
            undersökningar av befolkningens kulturvanor och därmed delaktighet
            i kulturlivet och kan se hur framför allt socioekono­miska skillnader
            spelar roll. Utbildningsnivå är den tydligaste faktorn. Det är
            också avgörande att titta närmare på vilken sorts kultur man mäter.
            Myndigheten har kunnat urskilja fyra kluster i svaren:
          </p>
          <p xml:id="i-ADzPBy4rit9apNwHSkBxjo">
            a) traditionell kultur,
          </p>
          <p xml:id="i-TnysyEtq4VUt9PMEDedbs8">
            b) kulturmiljö,
          </p>
          <p xml:id="i-WR384ybXm9vV61z22qajDC">
            c) eget utövande och
          </p>
          <p xml:id="i-FRSfDTunUpFBiYsNGB2BLP">
            d) bred populärkultur.
          </p>
          <p xml:id="i-4iffUqMY8kj7wo1ubJa9ay">
            De med högre utbildning tar i högre grad del av en bredare palett
            av kulturaktiviteter och är tydligt överrepresenterade inom traditionell
            kultur och kulturmiljö. Det innebär t.ex. besök på museer, teater,
            opera, konstutställningar och fornlämningar. De med lägre inkomster
            och de som kommer från arbetarhem ligger aningen högre när det
            gäller eget utövande och tar i högre utsträckning del av populärkultur.
            Undersökningarna pekar mot att inkomst och social klass har fått
            en ökad betydelse över tid.
          </p>
          <p xml:id="i-NQRsdtBSYuzdZwC5hdkYeU">
            Vänsterpartiet menar att det i förlängningen ger avtryck i vilka
            som kan tänka sig att arbeta inom ett konstnärligt yrke. Utan
            en mångfald bland kulturarbetarna riskerar kulturen att beröra
            färre och perspektiven blir enahanda. Många berättelser kommer
            aldrig fram och intresset för kultur blir lägre. Då blir det svårare
            att nå nya grupper och situationen cementeras. Den som aldrig
            ser någon som liknar en själv på vita duken, skärmen eller scenen
            har svårare att föreställa sig sig själv där. I en jämförelse
            mellan de nordiska länderna visade Kulturanalys Norden att andelen
            anställda inom kultursektorn med utländsk bakgrund hade ökat.
            Samtidigt hade dock det totala antalet anställningar minskat inom
            sektorn och andelen utlandsfödda totalt i befolkningen ökat. Utifrån
            den typen av undersökningar är det svårt att uttala sig generellt
            för kulturen. Frilansandet är utbrett och anställningarna allt
            färre, men det kan ge en fingervisning. Det är, trots detta, intressant
            att se att andelen ökade trots en hårdare konkurrens om platserna.
            Det gick också att se att vissa delar av kulturlivet hade högre
            andel anställda med utländsk bakgrund än andra. Scenkonsten sticker
            ut och särskilt orkestrarna där en hög andel kommer från andra
            västerländska länder. Västeuropéer och engelsktalande är över­representerade
            bland de med utländsk bakgrund både bland anställda på kultur­institutionerna
            generellt och bland dem med anställningar inom konstnärliga yrken.
            Personer med bakgrund i Afrika, Asien och Latinamerika är kraftigt
            underrepresenterade.
          </p>
          <p xml:id="i-374RXAV9PQtEMuQwjzmVFr">
            Vänsterpartiets mål om ett samhälle med kultur för alla kräver
            därför ett aktivt arbete med ökad mångfald inom de konstnärliga
            yrkena, det som ofta benämns breddad rekrytering. Det handlar
            också om jämlikhet, demokrati och rätten till det offentliga rummet.
            Den som skapar musik, litteratur och scenkonst är också med och
            formar samtiden, skapar vårt kulturarv och får en plattform för
            att föra fram åsikter.
          </p>
          <p xml:id="i-Pp9KDP81dFL5bRENHcZkix">
            Med rätt analys i botten kan vi hitta vägar framåt mot ett mer
            inkluderande och jämlikt kulturliv. Det krävs insatser som berör
            både det som traditionellt är kulturpolitik och det som kallas
            konstnärspolitik. I den här motionen väljer vi att fokusera på
            insatser som kan göras för att nå de första delarna av delaktighetsmålet:
            allas möjligheter att ta del av en mångfald av konst och kultur
            som upplevs som relevant och allas möjligheter att få utlopp för
            sina skapande förmågor. Fokus är på insatser för barn och unga
            och inom utbildningsväsendet. Vi anser att det i förlängningen
            är viktiga pusselbitar för att få till stånd en breddad rekrytering
            inom kultursektorn.
          </p>
          <head xml:id="i-JrvLspmaoJZrXshT8Ppx7H" type="h1">
            3 Ekonomiska förutsättningar
          </head>
          <p xml:id="i-JTrBUnjVPvHGvyvjCsFZ5t">
            Delaktigheten för personer med en funktionsnedsättning behöver
            belysas. Vi vet från en utredning gjord av Myka att det blev en
            tydlig minskning av anställda med lönebidrag på kulturområdet
            mellan 2000 och 2015. Det är mycket troligt att det påverkat möjligheten
            för gruppen att arbeta och försörja sig på kulturområdet. Som
            förklaring angav en stor del av arbetsgivarna att verksamheterna
            är mer ekonomiskt pressade, vilket minskar utrymmet att anställa
            personal som inte tillhör kärnverksamheten samtidigt som lönestöden
            upplevs ha blivit allt mindre ekonomiskt fördelaktiga över tid.
          </p>
          <p xml:id="i-TS1jMPFrC3B1NPVfxrHe6A">
            Dagens kulturskapare, här oftast benämnda konstnärer oavsett
            konstnärligt uttryckssätt, är ingen homogen skara men det går
            att se några utmärkande drag. Utredningen Konstnär – oavsett villkor
            (SOU 2018:23) visade att konstnärer har högre genomsnittlig utbildning
            än befolkningen i stort, samtidigt som genomsnittslönen bara var
            13 000 kronor. Det är vanligt att ha ett flertal olika jobb för
            att kunna försörja sig. Många kombinerar stipendier, projekt,
            timanställningar och frilansande med egen firma. Det innebär inte
            bara osäkra månadsinkomster utan även svårigheter att förutse
            inkomster vid sjukdom, föräldraledighet och pension. Några av
            dessa frågor berör vi i vår motion Social trygghet för småföretagare
            (2020/21:302). Utredningen Företagare i de sociala trygghetssystemen
            (SOU 2019:41) pekar på att den otryggheten kan verka avskräckande
            för den som har en svag position på arbetsmarknaden. När man tittar
            på konstnärskollektivet tar de ut mindre ur socialförsäkringssystemet
            men har högre kapitalinkomster än genomsnittet. Det tyder på att
            den som vågar sig på ett konstnärligt yrke i högre grad måste
            förlita sig på ett sparkapital, från t.ex. föräldrar.
          </p>
          <p xml:id="i-7mJJDAhXen8HqrZhS9zsur">
            De reella villkoren för den som väljer att satsa på ett konstnärligt
            yrke är troligtvis en av de största utmaningarna för att locka
            fler från arbetarklassen till kultursektorn och framför allt till
            de konstnärliga yrkena. Detsamma borde gälla för den som varit
            kort tid i Sverige. De välbetalda och trygga jobben är få och
            minskningen har pågått under en längre tid.
          </p>
          <head xml:id="i-NExpUD5u2pTFMS56M2uCVQ" type="h1">
            4 Barns kulturvanor
          </head>
          <p xml:id="i-7cSdMoVQUp8cfNtJbarNG8">
            Det är vanligt att undersökningar av barns kulturaktiviteter
            har utgått från vuxen­världens definitioner. Tidigare kulturvaneundersökningar
            från Myka har visat att yngre barn tar del av mer kultur än äldre
            barn, tjejer i lite högre grad än killar. Föräldrars utbildningsbakgrund
            spelar in och ju högre utbildningsnivå föräldrarna har, desto
            mer kulturaktiviteter för barnen. Någon skillnad beroende på utländsk
            eller svensk bakgrund har inte noterats. Under förra året sammanställdes
            en forskningsantologi där man i stället lät barnen själva beskriva
            hur de var kreativa. Det gav delvis helt andra svar och det ska
            bli intressant att se hur ansvariga myndigheter jobbar vidare
            med de insikterna. Barn hittar nya sätt att uttrycka sin kreativitet
            och skapa. Det är viktigt att det uppmärk­sammas och uppvärderas.
            Skillnader i kulturvanor grundläggs tidigt i hemmet och de ökade
            skillnader som beskrivs i vuxenpopulationen kommer spilla över
            i nästa genera­tion om inget görs för att bryta trenden. Myka
            påpekar i sin utvärdering att kultur­politiken inte ensam kan
            bryta socioekonomiska förhållanden, och det är en viktig insikt.
            När den ekonomiska ojämlikheten ökar och klasskillnader alltmer
            definierar kultur- och medievanor måste förändring ske på flera
            områden.
          </p>
          <head xml:id="i-UwginFR18rdkew5S1xNc4Y" type="h1">
            5 Förskola
          </head>
          <p xml:id="i-Y53ZMuetQQPzsieB2fkKSk">
            Alla barn ska få de bästa förutsättningarna att utvecklas och
            få stöd utifrån sina behov. En bra förskola är minst lika viktig
            för barns utveckling som en bra skola. Rätten till en bra förskola
            för alla barn är en självklarhet för Vänsterpartiet.
          </p>
          <p xml:id="i-6JHokYcpohNgSafesCXAaW">
            Möjligheten att lära med alla sinnen och få utveckla sin kreativitet
            är bärande delar av förskolans läroplan, men kommunala nedskärningar,
            stora barngrupper och en alltmer stressad arbetsmiljö för förskolans
            personal kan leda till svårigheter att följa dessa delar av läroplanen.
          </p>
          <p xml:id="i-QrPygaF62hTeTtEDFGHQV2">
            I budgetförslaget för 2021 från regeringen och samarbetspartierna
            plockas satsningen Skapande skola bort från förskolan utifrån
            argumentationen att estetiska uttryckssätt i högre grad redan
            är integrerade i förskolan än i grundskolan. Vi instämmer i den
            beskrivningen såtillvida att barns skapande och kreativitet har
            en naturlig plats i var­dagen på förskolan. Skapande skola handlar
            dock även om mötet med professionella kulturarbetare vilket förbises
            i regeringens resonemang.
          </p>
          <p xml:id="i-S8TKi5bEHTHf9uBsfLAzrM">
            Därför anser Vänsterpartiet att en kulturgaranti för förskolebarnen
            behöver införas. Vi tror också att det är viktigt att pedagogerna
            i förskolan får resurser och en gedigen grund att stå på för att
            kunna integrera musik, bild, form, drama, dans och film i lärandet.
            Vi menar att det är mycket svårt att få tillräckliga kunskaper
            i alla dessa delar under förskollärarutbildningen och att det
            därför måste finnas möjlighet till påbyggnad och fördjupning i
            de estetiska uttryckssätten senare i yrkeslivet.
          </p>
          <p xml:id="i-38VafnmzeJusuRwmQDcsbm">
            Regeringen bör utreda hur fortbildning i de estetiska uttryckssätten
            kan införas för förskolans pedagoger. Detta bör riksdagen ställa
            sig bakom och ge regeringen till känna.
          </p>
          <head xml:id="i-Q1mkYBsXpLN3xYyxEBas6J" type="h1">
            6 Grundskola
          </head>
          <p xml:id="i-Xvjx3rJiuGJSBDx5iqZNbP">
            Film, bild, musik, teater och dans kan göra undervisningen mer
            lustfylld, men också vidga förståelsen för den verklighet vi lever
            i. För att nå målet om att alla barn ska ges möjligheter att både
            ta del av kultur och själv skapa borde grundskolan vara den självklara
            arenan. I de senaste årens diskussion om försämrade skolresultat
            har röster höjts för att eleverna behöver mer tid för teoretiska
            studier och att det därmed finns mindre utrymme för de praktisk-estetiska
            ämnena. För oss är det viktigt att elever får tillgång till bra
            ämnesundervisning i de praktisk-estetiska ämnena och att lärare
            får stöd för att kunna integrera de estetiska lärprocesserna i
            sin undervisning. Det är viktigt för barns utveckling, inlärning
            och välbefinnande. För att detta ska vara möjligt behövs pedagoger
            med rätt utbildning och rätt förutsättningar att göra sitt jobb.
            I en under­sökning gjord av Lärarnas Riksförbund förra året uppgav
            22–25 procent av lärarna i slöjd och musik att de får ämnesrelevant
            fortbildning, medan motsvarande siffra för lärarna i bild är endast
            15 procent. De upplever att fortbildningen ofta erbjuds slump­artat.
            I studien ingår också lärare i hem- och konsumentkunskap. Vidare
            har bara strax över hälften adekvata lokaler och många saknar
            ämneskollegor att diskutera med. Även i de avseendena är bildlärarna
            mest missnöjda. Många vittnar också om för stora grupper för att
            hinna med att se och stötta alla elever och att den schemalagda
            tiden inte är tillräcklig för att nå kunskapsmålen. Svaren överensstämmer
            med den fördjupade granskning som Skolinspektionen gjort i musikämnet.
            På de skolor där man lyckades arbeta med hela det centrala innehållet
            i kursplanen hade man anpassade lokaler med tillgång till grupprum,
            undervisning i halvklass, behöriga lärare, tillgång till fler
            instrument och ett kollegialt utbyte mellan olika skolor. Vi menar
            att den dåliga arbetssituation som råder på många skolor avskräcker
            fler från att söka sig till yrket. Andelen obehöriga lärare är
            stor och för att locka fler behövs fokus på att höja kvaliteten
            i undervisningen och förbättra arbetsmiljön för både elever och
            lärare. Vi vill se en satsning på att lyfta de praktisk-estetiska
            ämnena i grundskolan och menar att regeringen tillsammans med
            ansvariga myndigheter och Sveriges Kommuner och Regioner (SKR)
            behöver ta frågan på allvar.
          </p>
          <head xml:id="i-9U123cxrEfAmu3uwn6UgXJ" type="h1">
            7 Skolbibliotek
          </head>
          <p xml:id="i-X3cNULYSLn261PkD21XYRt">
            Vänsterpartiet anser att skolbiblioteket ska vara en integrerad
            del av skolan och att alla skolor ska ha skolbibliotek. Även om
            omfattningen av dessa bibliotek kan variera så ska det inte räcka
            med tillgång till biblioteksbussar eller stadsbibliotek. Dessa
            ska i stället ses som kompletterande verksamheter till det integrerade
            skolbiblioteket.
          </p>
          <p xml:id="i-VqKysbxHZWicUH2CX1h2Ye">
            Skolbiblioteken ska ge eleverna tillgång till ett rikt utbud
            av medier, till såväl skön- som facklitteratur. Ett bibliotek
            där välutbildad bibliotekspersonal samarbetar med den pedagogiska
            personalen kan locka fram och tillfredsställa barnens och ungdomarnas
            läslust, nyfikenhet och forskarintresse och dessutom hjälpa dem
            att orientera sig bland nya medier och i flödet av information
            på nätet.
          </p>
          <p xml:id="i-G9VadDJt3EeKuEt7gT7yCi">
            Vi har under lång tid drivit frågan om bemannade skolbibliotek
            för att säkerställa att alla barn får tillgång till litteratur
            och bra stöd i sin läsutveckling och kunskapsin­hämtning. Det
            är självklart både en kulturpolitisk fråga och en utbildningspolitisk
            fråga. Knappt hälften av eleverna har ett bemannat skolbibliotek
            och det läsfrämjande arbetet riskerar därför att bli satt på undantag.
          </p>
          <p xml:id="i-PVrQddKtcWJRVUtg4xZgVb">
            Under de år vi hade ett budgetsamarbete med regeringen avsattes
            medel för att öka bemanningen men det var inte tillräckligt. I
            en rapport från Svensk biblioteksförening slås fast att det skulle
            behövas en satsning på 1,5 miljarder kronor och att det i dag
            saknas tillräckligt många utbildade bibliotekarier. Därför bör
            en utbyggnad ske successivt. Eftersom det pågår en utredning kring
            frågan om bemannade skolbibliotek avstår vi från att lämna ett
            skarpt förslag i nuläget.
          </p>
          <head xml:id="i-PhxsReSeDjEgtHP9U25NLG" type="h1">
            8 Skapande skola
          </head>
          <p xml:id="i-3uFYQwhuu7Ks9bQ9EnoXUg">
            Sedan 2008 är Skapande skola den enskilt största riktade satsningen
            på kultur i grundskolan. Tanken är att skolhuvudmannen söker ett
            statligt stöd förmedlat via Kulturrådet och för den summan ska
            man anlita professionella kulturaktörer för att genomföra aktiviteter
            tillsammans med eleverna. Från 2015 har reformen delvis även inkluderat
            förskolan. I höstbudgeten 2020/21 aviserar regeringen att förskolan
            kommer tas bort ur satsningen. Den statistik som finns att tillgå
            visar att alla kommuner någon gång har tagit del av de statliga
            medlen men många skolor står helt utanför systemet. Små kommuner
            och privata huvudmän söker i lägre utsträckning. Den enda större
            genomlysningen av reformen Skapande skola gjordes av Kulturanalys
            2013. Den slog fast att där skolan redan även i övrigt fungerar
            bra, där det finns engagerade rektorer och lärare och där det
            finns en vana att arbeta med kultur i skolan, där fungerar Skapande
            skola väl. I sin utvärdering konstaterade Kulturanalys att det
            finns stor förbättrings­potential för att Skapande skola ska nå
            fler, engagera eleverna mer och leda till mer varaktig verksamhetsutveckling.
            Till exempel föreslås att man ska kunna få stöd för fleråriga
            projekt, att pengar kan riktas mot skolor som har större behov
            och att medel också ska kunna användas för kompetensutveckling,
            samordning och lärarhandledningar. Myndigheten föreslog även en
            fördjupad studie av Skapande skolas effekter. Tyvärr har inte
            några större förändringar gjorts i den här riktningen och riksdagens
            kulturutskott riktade ett tillkännagivande till regeringen (bet.
            2017/18:KrU6) för att ta fram förslag på hur satsningen kan nå
            fler elever.
          </p>
          <p xml:id="i-EuhnVHCPYzEgpW34jevM5i">
            Regeringen bör tillsätta en utredning för att se över Skapande
            skolas effekter och målsättning. Detta bör riksdagen ställa sig
            bakom och ge regeringen till känna.
          </p>
          <head xml:id="i-JQPBo78Fbr5A6Vy8pDZUC" type="h1">
            9 Kulturgaranti för alla barn och elever
          </head>
          <p xml:id="i-TpvD8AkEB7zMYJ2LRy4iT9">
            Det är stora skillnader mellan elevers tillgång till professionell
            kultur. I vissa regioner och kommuner finns i dag en kulturgaranti
            som garanterar alla elever ett visst antal scenföreställningar
            under skoltiden och ibland även insatser från Skapande skola.
            Andra elever kan gå hela sin skolgång utan att komma i kontakt
            med en scenkonstföreställning eller ett museibesök. Det här rimmar
            illa med det nationella målet om alla barns rätt till kultur.
            Samtidigt satsas det mycket pengar i kulturbudgetar på alla nivåer,
            både på de fria grupperna och på de offentliga institutionerna.
            Vi behöver bara gå till vårt grann­land Norge för att få ett exempel
            på hur man skulle kunna jobba på ett bättre sätt. Sedan 1994 har
            det i Norge funnits en nationell samlande aktör, Scenekunstbruket,
            som valt ut de mest högkvalitativa föreställningarna för barn
            och ungdomar. Sedan nästan 20 år är organisationen nationell samordnare
            för att få ut produktionerna genom reformen Den kulturelle skolesekken.
            De utvalda föreställningarna förmedlas vidare till regionerna
            som har fått en budget för att köpa in föreställningarna. I samarbete
            med kommunerna erbjuds sedan skolorna föreställningar. Det har
            lett till ett ökat resursutnyttjande då kulturaktörer med offentliga
            bidrag har gått från att spela en föreställning 4–9 ggr till att
            i stället över några års tid framföra den 500 ggr. I Sverige i
            dagsläget måste de svenska grupperna däremot själva jaga skolor,
            kultursamordnare och bidrag i 290 kommuner och 21 regioner. De
            ska marknadsföra sig, delta på utbudsdagar och schemalägga turnéer.
            I Norge får man den servicen när man valts ut av Scenekunstbruket
            och ingår i Den kulturelle skolesekken. Där kan man också se att
            statusen höjts och därmed intresset för att skapa föreställningar
            för barn och ungdomar sedan systemet infördes. En systematisering
            och strukturering av de pengar som i dag finns hos Kulturrådet
            genom ett antal olika anslag, däribland pengar i kultursamverkansmodellen,
            skulle möjliggöra en kulturgaranti för alla barn från förskolan
            till och med gymnasiet. I ett första steg vill vi införa rätten
            för alla elever att ta del av professionell scenkonst.
          </p>
          <p xml:id="i-XZhr8BizbpB3EpVZKE4hCi">
            Regeringen bör genomföra en kulturgaranti efter norsk modell
            i enlighet med vad som beskrivs i motionen. Detta bör riksdagen
            ställa sig bakom och ge regeringen till känna.
          </p>
          <head xml:id="i-EEDQmLB4nVoGZK7NtCkrEo" type="h1">
            10 Kulturskola
          </head>
          <p xml:id="i-2E9B4cBAZyKz9ZE7t2yaKx">
            Numera har nästan alla kommuner en musikskola eller kulturskola.
            Efter att Vänster­partiet och regeringen under förra mandatperioden
            införde ett statsbidrag för att öka tillgängligheten tog ett antal
            kulturskolor bort sina avgifter. Många fick in fler elever och
            förbättrade undervisningen för elever med funktionsnedsättning.
            Det var ett framgångsrikt arbete men fortfarande återstår mycket
            jobb för att bryta den sociala snedrekryteringen. Enligt Kulturrådets
            senaste sammanställning för 2018 hade 78 procent av barnen i kulturskolan
            minst en förälder med eftergymnasial utbildning, jämfört med 59
            procent för hela landet. Knappt 18 procent av barn och unga 6–19
            år i kulturskolan hade utländsk bakgrund, jämfört med drygt 26
            procent för befolkningen som helhet. Särskilt inom musiken är
            det tydligt att det är främst barn med högutbildade föräldrar
            med egen musikalisk bakgrund som fortsätter spela upp i tonåren.
            I många kommuner är köerna långa då det saknas pengar för att
            utöka antalet platser och ibland även pedagoger och lokaler. Vi
            har därför i tidigare budgetförslag avsatt ytterligare 300 miljoner
            kronor i stöd till de kommuner som helt tar bort sin avgift.
          </p>
          <p xml:id="i-PypnTfvcUubFUaikXX6tZj">
            Som en del i den nationella satsningen 2018 avsattes medel för
            att utbilda fler kulturskolepedagoger. Tyvärr satte Moderaternas
            och Kristdemokraternas budget stopp för utökningen av platser
            och regeringen har inte återkommit med förslag om att gå från
            20 miljoner kronor till 40 miljoner kronor som tidigare utredningar
            bedömt behövs. Vi ser att det är mycket angeläget att den satsningen
            kommer till stånd. I kölvattnet av coronakrisen vill många kulturskapare
            omskola sig och trycket på lärosätena är högt samtidigt som kommunerna
            efterfrågar fler pedagoger. Många står dessutom inför stora pensionsavgångar,
            så det brådskar. Vi föreslår därför ytterligare 20 miljoner kronor
            till detta i vår budgetmotion (2020/21:3170).
          </p>
          <p xml:id="i-C3cCfViGqaykggJKFufuhB">
            Arbetet runt om i landet enligt metoden El Sistema har visat
            sig mycket fördelaktigt under det senaste decenniet. Genom att
            vända sig till de som annars står långt bort från kulturskolornas
            utbildning och genom verksamhet i områden som annars har låg representation
            på kulturskolan har man lyckats locka fler till orkester- och
            körverk­samhet. Erfarenheterna runt detta arbete bör tas upp i
            resten av landet och förhoppnings­vis får fler kulturskolelärare
            möjligheten att genomgå utbildningen.
          </p>
          <p xml:id="i-eJxAq2C9woW8yxjxZMVhG">
            Under 2019 uppstod ett hot mot modellen med kulturskola på grundskolan.
            Det var Skolinspektionen som kritiserade Gislaveds kommun för
            att de tillät elever att regel­bundet gå från lektioner för att
            delta i kulturskolans undervisning. Från Vänsterpartiets sida
            anser vi att det är mycket viktigt att kulturskolan kan finnas
            i skolans lokaler. Det innebär stor skillnad för att kunna nå
            fler elever och andra elever än de som annars skulle komma i kontakt
            med kulturskolan. Vi ser däremot en risk med att elever tvingas
            gå från ordinarie skolverksamhet då det kan utestänga de elever
            som inte på egen hand kan ta igen missad undervisning. De yngre
            eleverna har dock korta skoldagar och det finns stora möjligheter
            att erbjuda kulturskola efter skoldagens slut. I dagsläget ser
            vi därför inte någon anledning att luckra upp skolplikten och
            göra ändringar i skollagen.
          </p>
          <head xml:id="i-2RFhpMnUjKR81vZGbkGECj" type="h1">
            11 Fritidsgårdar
          </head>
          <p xml:id="i-UNueUkszpKU29UckcpXjg1">
            För många ungdomar är fritidsgårdarnas kulturverksamhet en viktig
            väg för att få utveckla sin kreativitet. Många gårdar tillhandahåller
            instrument, studioutrustning och kunnig personal, och här finns
            inga avgifter. Det finns en stor potential att utveckla ungdomars
            delaktighet i kultur, och med goda kunskaper om det lokala kulturlivet
            kan personalen också vara en brygga för de ungdomar som visar
            ett intresse för att fördjupa sig inom t.ex. studieförbund, kulturskola
            eller föreningsliv. Fritidsgårdarna är en frivillig verksamhet
            för kommunerna och vi är oroliga att ökade besparingar i kommunerna
            ska slå mot verksamheten.
          </p>
          <head xml:id="i-Uy6KPzsTX7jdfNApnaVs7F" type="h1">
            12 Gymnasiet
          </head>
          <p xml:id="i-pK95J5VNQfVKyzydtyXMg">
            De förändringar som inträdde i samband med gymnasiereformen 2011
            (Gy 11) och som innebar att kärnämnet estetisk verksamhet togs
            bort har fått negativa konsekvenser. Det har lett till att majoriteten
            av gymnasieungdomarna får mindre estetisk kunskap i skolan i dag
            än före 2011. På vissa nationella program handlar det om att det
            bara är några få procent av eleverna som har läst en kurs i något
            av ämnena bild, fotografisk bild, dans, teater eller musik. Den
            kraftiga minskningen av andelen elever som läser ett estetiskt
            ämne i gymnasieskolan är djupt olycklig. Det är därför, menar
            vi, mycket viktigt att stärka alla gymnasieelevers möjlighet att
            utveckla sina estetiska förmågor genom att återinföra estetiska
            ämnen i gymnasieskolan, inte minst för att stimulera elevernas
            kreativitet och stärka bildningen. Det finns också forskningsbelägg
            för att en under­visning i estetiska ämnen av god kvalitet bl.a.
            påverkar elevernas lärande i positiv riktning (The Wow Factor
            – Global Research Compendium on the Impact of the Arts in Education.
            Bamford A). Utöver detta har ett estetiskt ämne även ett värde
            i sig självt genom att det bidrar till att utveckla elevers förmåga
            att kommunicera med estetiska uttrycksmedel.
          </p>
          <p xml:id="i-d6nbaZ1mvNfx11iJkmbej">
            Att få tillgång till utbildning inom de estetiska ämnena gynnar
            både individens utveckling och lärande och är viktigt även i gymnasieskolan.
          </p>
          <p xml:id="i-V6bsisaaNrtozq9TdH3mqz">
            Estetiska ämnen bör återinföras på samtliga gymnasieprogram.
            Detta bör riksdagen ställa sig bakom och ge regeringen till känna.
          </p>
          <head xml:id="i-9saNngscT5acVPGVwokrB3" type="h1">
            13 Folkbildningen
          </head>
          <p xml:id="i-QtQYjh7UpPZ5BGbnzgdSVb">
            Vi ser att folkbildningen är en viktig del i att nå de delaktighetsmål
            som handlar om att kunna ta del av kultur, skapa kultur och verka
            inom kulturen oavsett var i landet man bor. Med sin närvaro i
            landets alla kommuner är studieförbunden tillsammans med biblioteken
            den mest spridda kulturaktören. Många folkhögskolor finns utanför
            stor­stadsområdena och erbjuder därmed möjlighet till försörjning
            inom kulturella yrken på många platser i landet. Yrkesverksamma
            konstnärer kan kombinera sitt eget skapande med undervisning.
            Folkhögskolorna blir också kulturella mötesplatser för det omgivande
            samhället med sina kulturprogram. Vi hoppas att den viktiga mobilitets­ersättningen
            som möjliggjort för studerande att flytta till andra delar av
            landet kan utvecklas i samarbete inom SKR. Den är särskilt viktig
            för de särskilda kurserna inom det estetiska området då de ofta
            rekryterar deltagare från hela landet.
          </p>
          <p xml:id="i-Bi1YZweaAqsksiX8q3rAdJ">
            Studieförbundens verksamhet är ett viktigt forum för kulturutövning.
            En stor del av cirkelverksamheten rör kategorin konst, musik och
            media. Många är de som fått chansen att utvecklas i en replokal
            hos något av studieförbunden och fått sin första publika spelning
            på studieförbundets festival. Det är oroande att de kommunala
            bidragen till studieförbunden har sjunkit med 60 procent de senaste
            åren då vi ser att starka studieförbund är en viktig del i en
            kulturell infrastruktur och en möjlig väg in i ett konstnärligt
            yrke.
          </p>
          <p xml:id="i-i1b33xSftw5a23oiRN83Y">
            Folkhögskolorna erbjuder en stor bredd när det gäller utbildningar
            inom kultur och media. För den som saknar grundskolebehörigheten
            finns möjlighet att läsa allmän kurs med estetisk inriktning,
            och särskild kurs ingår ofta som ett informellt mellansteg innan
            högre studier på kulturområdet. Hela 70 procent av deltagarna
            på de särskilda kurserna inom konst och media hade inte läst estetiskt
            program på gymnasiet. Det visar att folkhögskolan är en reell
            andra chans. För oss i Vänsterpartiet är det oerhört viktigt att
            det finns en sådan väg till högre konstnärliga utbildningar som
            inte innebär höga terminsavgifter. Fortfarande är det stor skillnad
            på vilken bakgrund deltagarna på allmän kurs har och de som läser
            på särskild kurs. Här finns en stor utmaning för folkhögskolorna
            att locka t.ex. fler nyanlända som börjat läsa svenska att sedan
            fortsätta vidare på de särskilda kurserna. I vår budget för 2021
            föreslår vi höjd ersättning per plats för att säkra kvaliteten
            i undervisningen på folkhögskolan (2020/21:3170). Skolformen har
            stått utanför de senaste årens satsningar och många saknar tyvärr
            förutsättningar för fortbildningsinsatser. När en större andel
            deltagare har en funktions­nedsättning och fler har låga kunskaper
            i svenska krävs en hög lärartäthet och andra kunskaper hos pedagogerna.
          </p>
          <p xml:id="i-Gh2HxqGyMmgZNVYXXF4Fsf">
            Vi har noterat att reglerna hos CSN för merkostnadslån för instrument
            inte gäller studerande på folkhögskola utan bara på högskolenivå.
          </p>
          <p xml:id="i-5xViLAit2jVkTyguCuazh6">
            Regeringen bör återkomma med förslag om förändrade regler för
            merkostnadslån för instrumentköp för deltagare på folkhögskolans
            kurser. Detta bör riksdagen ställa sig bakom och ge regeringen
            till känna.
          </p>
          <head xml:id="i-SU3DQR9EyVZLXoUqPk6TGk" type="h1">
            14 Högre utbildning inom konst och kultur
          </head>
          <p xml:id="i-Wc36sktGnopbhcDnRRXWUW">
            Sedan 2001 står det inskrivet i högskolelagen att universitet
            och högskolor i sin verksamhet aktivt ska främja och bredda rekryteringen
            till högskolan. En titt på statistiken per lärosäte som redovisas
            av Universitetskanslersämbetet (UKÄ) visar att det finns mycket
            kvar att göra. En granskning av de renodlade konstnärliga högskolorna
            visar att man generellt har lägre andel elever med utländsk bakgrund
            än genomsnittet. Konstnärsnämndens statistik från 2016 visar att
            i konstnärsgruppen hade 16 procent utländsk bakgrund jämfört med
            22 procent i befolkningen som helhet.
          </p>
          <p xml:id="i-EnmoBiMx2aaAPGt5kZY11L">
            När det gäller andel elever som har högutbildade föräldrar ligger
            alla de konstnärliga skolorna högt. De konstnärliga utbildningarna
            hör till de mest snedrekryterande utbild­ningarna, framför allt
            när det gäller de studerandes socioekonomiska bakgrund. På Beckmans
            Designhögskola och Kungliga Musikhögskolan hade t.ex. över 70
            procent av eleverna högutbildade föräldrar läsåret 2018/19, medan
            genomsnittet på landets alla lärosäten var 40 procent. Konstnärsnämndens
            rapport från hösten 2016 visar att konstnärsgruppen i jämförelse
            med hela befolkningen i betydligt större utsträckning har minst
            en förälder med högre utbildning.
          </p>
          <p xml:id="i-NxzPVDTec6yeSag13PSkqG">
            Personer med funktionsnedsättning är underrepresenterade bland
            personer med högre utbildning. I motion 2020/21:251 En högskola
            anpassad för studenter med funktionsnedsättning lägger vi flera
            förslag som rör studenter med funktionsnedsättning och deras tillträde
            till högskolan.
          </p>
          <p xml:id="i-59aGoqM46NaKC1ZA3MjXj2">
            Under 2019–2022 har UKÄ i uppdrag av regeringen att utvärdera
            hur universitet och högskolor arbetar med breddad rekrytering.
            Trots Sveriges generösa studiemedels­system och väl utbyggda vuxenutbildning
            och med komvux och folkhögskola så sticker Sverige ut när det
            gäller snedrekryteringen jämfört med andra OECD-länder. Det är
            en fråga som bör ha hög prioritet. När det kommer till de konstnärliga
            utbildningarna ser vi att det behövs insatser tidigt i skolsystemet
            för att fler ska kunna komma ifråga för högre studier. En del
            av dessa har vi lyft i den här motionen, och i andra delar avvaktar
            vi resultatet av den pågående utredningen.
          </p>
          <p xml:id="i-K1hNsjXBxcu1xTa7J6dwML">
            Det kan finnas många skäl till att det varit svårt att bryta
            snedrekryteringen till de konstnärliga utbildningarna. Den otrygga
            arbetsmarknaden och det faktum att konstnärligt högskoleutbildade
            i snitt tjänar 65 procent av lönesnittet för högskole­utbildade
            kan vara ett skäl. Den ekonomiska situationen kan påverka vilka
            som vågar satsa på en konstnärlig utbildning. Statistik visar
            att studenter från studieovana hem oftare väljer utbildningar
            som direkt leder till arbete.
          </p>
          <p xml:id="i-Cr7RvhsqdMw5A487EUub9i">
            De konstnärliga utbildningarnas förmåga att bejaka och locka
            utförare av nyare konstformer är en annan påverkande faktor. Även
            hur barn uppmuntras i sitt skapande, hemma och i skolan påverkar
            tron på den egna förmågan.
          </p>
          <p xml:id="i-gT4uyfcGCYnj1QFdWUP6D">
            Om den sociala snedrekryteringen till konstnärliga utbildningar
            består trots många års arbete för att ändra på detta finns det
            anledning att angripa problemet ur nya perspektiv. Ett sådant
            perspektiv är att se hur de konstnärliga utbildningarna i sig
            ska kunna breddas med nya konstnärliga uttrycksformer. Det kan
            också vara intressant att undersöka hur en basutbildning i högskolans
            regi skulle kunna utgöra ett alternativ till de för studenten
            ofta kostsamma konst- och kulturutbildningar som i dag finns under
            Myndigheten för yrkeshögskolan. Kan ett utvecklat samarbete mellan
            lärosäten och folkhögskolor bidra till att fler som kommer från
            studieovana hem kan lockas till de estetiska utbildningarna? Vi
            följer med intresse hur Brunnsviks folkhögskola, som har fått
            examenstillstånd för en högskoleutbildning i kreativt musikskapande,
            kommer utveckla sina kurser och sin antagningsprocess.
          </p>
          <p xml:id="i-GAMUcv9fu9cpqeeVUrEyYv">
            Regeringen bör tillsätta en utredning om hur de konstnärliga
            utbildningarna ska kunna breddas. Detta bör riksdagen ställa sig
            bakom och ge regeringen till känna.
          </p>
        </div>
        <div xml:id="i-RrnYQEUT93vCV921eQ8WyQ" type="signatureBlock">
          <list xml:id="i-U2VYpYvsEs15gq34Nvnvqe">
            <item xml:id="i-JMpuZiza8t6RxiB8w3oc8K" type="signature">
              Vasiliki Tsouplaki (V)
            </item>
            <item xml:id="i-SYV4FGUQfE5MCEjCh3HY7H" type="signature">
              Nooshi Dadgostar (V)
            </item>
            <item xml:id="i-X9DW9GQkuPtQfjbnfRVxGe" type="signature">
              Momodou Malcolm Jallow (V)
            </item>
            <item xml:id="i-MqsRU8LigJFNgRQc9dr853" type="signature">
              Maj Karlsson (V)
            </item>
            <item xml:id="i-7JVYTvx7LQaucXdrGyx7tZ" type="signature">
              Daniel Riazat (V)
            </item>
            <item xml:id="i-UE7cZB4pvhV8LxS7Dy35xj" type="signature">
              Karin Rågsjö (V)
            </item>
            <item xml:id="i-MMxeYYh7cerFpRTEcisXJE" type="signature">
              Ilona Szatmari Waldau (V)
            </item>
          </list>
        </div>
      </div>
    </body>
  </text>
</TEI>
