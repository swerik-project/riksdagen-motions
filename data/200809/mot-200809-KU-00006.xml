<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00006">
  <teiHeader>
    <fileDesc>
      <titleStmt>
        <title>med anledning av prop. 2008/09:158 Från erkännande till egenmakt – regeringens strategi för de nationella minoriteterna</title>
        <author corresp="i-C6MPg8QS78d6rtHZ6Jc424 i-YMP8nuJqySuXaujevkGpSV">av Sinikka Bohlin och Raimo Pärssinen (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:158 Från erkännande till egenmakt – regeringens strategi för de nationella minoriteterna</title>
          <idno type="rdwebb">GW02K6</idno>
          <rs type="number">K6</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K6/text</ref>
          <ref type="dokument_url_html">http://data.riksdagen.se/dokument/GW02K6</ref>
          <ref type="dokumentstatus_url_xml">http://data.riksdagen.se/dokumentstatus/GW02K6</ref>
          <ref type="doc">http://data.riksdagen.se/fil/700B0361-DBF0-48D7-B0B2-725B19D96834</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-C6MPg8QS78d6rtHZ6Jc424</idno>
            <name>Sinikka Bohlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-FPmwfm5ZcmU7UrT7bTqFzA"/>
        <correspContext corresp="i-FPmwfm5ZcmU7UrT7bTqFzA">
          <ref>Proposition 2008/09:158</ref>
        </correspContext>
        <correspAction xml:id="i-5pWG2AjoSJmXxQpC3Sg5wh" type="signed"/>
        <correspContext corresp="i-5pWG2AjoSJmXxQpC3Sg5wh">
          <note type="signatory" corresp="i-C6MPg8QS78d6rtHZ6Jc424"/>
          <note type="signatory" corresp="i-YMP8nuJqySuXaujevkGpSV"/>
        </correspContext>
        <correspAction type="referral" xml:id="i-SEMS9qA2Z6EACHwMZvPeJn">
          <date when="2009-04-15"/>
        </correspAction>
        <correspAction type="dismissal" xml:id="i-BUUNxWvYrbK99yPtckCsv">
          <date when="2009-04-14"/>
        </correspAction>
        <correspAction type="dismissal" xml:id="i-Vv2JDCdXr7ZaTk7pykudLh">
          <date when="2009-04-14"/>
        </correspAction>
        <correspAction type="transfer" xml:id="i-8ZJHp9WPDLEoxAramNYwZh">
          <date when="2009-04-06"/>
        </correspAction>
        <correspAction type="submission" xml:id="i-Ad42ZSqyz1twir59THTN1f">
          <date when="2009-04-06"/>
        </correspAction>
        <correspAction type="assigned" xml:id="i-QvWGpQegeZNNCXUQMhAXpV"/>
        <correspContext corresp="i-QvWGpQegeZNNCXUQMhAXpV">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Sv7U7ae62LCgLzw5voEuEp">
            Förslag till riksdagsbeslut
          </head>
          <p xml:id="i-KU2bhNvaSpBHhU3csAfEcg">
            Riksdagen tillkännager för regeringen som sin mening vad som
            anförs i motionen om den finska minoriteten i Sverige.
          </p>
        </div>
        <div type="motContent">
          <head type="h1" xml:id="i-RVoyVh2mGMAkPZSR6SqDgD">
            Motivering
          </head>
          <p xml:id="i-UJq38KmFRVo1ZbQVoTAqNU">
            Propositionen ger en grundlig analys av svensk minoritetspolitik,
            Europarådets rekommendationer och minoriteternas aktuella situation.
            Vidare innehåller propositionen lagförslag och tillägg till andra
            lagar som innehåller flera positiva förbättringar gällande hela
            landet. Men i viktiga frågor lämnas för mycket av beslutanderätten
            till kommuner och landsting utan att det finns tillräckliga sanktioner
            för brister. De förslag propositionen lägger fram ser vi som en
            bra början, men regeringen måste snabbt ta nästa steg genom att
            återkomma med förslag och konsekvensberäkningar av de områden
            vi nedan tar upp.
          </p>
          <head type="h1" xml:id="i-DzNTGDtTN7awjbd7UArnMS">
            Förvaltningsområdet
          </head>
          <p xml:id="i-4HNr3aoWDYxZj9Cb6vqefA">
            Förvaltningsområdet för finska språket har tidigare omfattat
            fem kommuner i Norrbotten. Regeringen föreslår att förvaltningsområdet
            nu utökas med ett antal kommuner i Mälardalen, vilket därefter
            skulle omfatta sammanlagt 27 kommuner i landet. Andra kommuner
            än de som anges i lagen föreslås få en möjlighet att efter anmälan
            ingå i förvaltningsområdet. Beslutet att en kommun ska ingå i
            ett förvaltningsområde fattas av regeringen, och regeringen föreslås
            få meddela föreskrifter om sådan frivillig anslutning till ett
            förvaltningsområde.
          </p>
          <p xml:id="i-Y9ztBp3g8axJesx16zFvFR">
            Utvidgningen av förvaltningsområdet innebär att minoritetsskyddet
            för finnar förbättras och att Sveriges minoritetspolitiska mål
            och åtaganden förverkligas i högre grad än i dag. I propositionen
            saknas dock ett resonemang kring om de föreslagna åtgärderna överensstämmer
            med Sveriges folkrättsliga åtaganden. Om så inte är fallet skulle
            det innebära fortsatt kritik från Europarådet.
          </p>
          <p xml:id="i-SegF9J7TdXQ2dD9ubQvTUf">
            Propositionen innebär att individer i samma minoritetsgrupp har
            olika rättigheter i Sverige beroende på var de bor. Exempelvis
            får inte den stora sverigefinska minoriteten i Västsverige samma
            rättigheter som finnar boende i Mälardalen. Konsekvenserna av
            detta är inte godtagbart belysta i propositionen.
          </p>
          <head type="h1" xml:id="i-BRGpJpeD3Y3baSjCPbVEev">
            Statliga myndigheter
          </head>
          <p xml:id="i-UaiFYg6QhB3A2pJLxk3UCp">
            Vi delar uppfattningen att den enskilde alltid ska ha rätt att
            skriftligen kontakta JO, DO, Försäkringskassan och Skatteverket
            på sitt minoritetsspråk och få ett skriftligt svar på detta språk.
            Det är viktigt inte minst med tanke på rättssäkerheten för den
            enskilde. En viktig myndighet som enligt vår mening saknas i propositionen
            är Arbetsförmedlingen. Även här saknas nödvändig utredning i propositionen.
          </p>
          <head type="h1" xml:id="i-3o2bwo7icEoE9ZsX179MgU">
            Äldreomsorgen
          </head>
          <p xml:id="i-Ub5vF9hUcd6KR8Hhgm4oJn">
            Propositionens förslag om äldreomsorgen är inte tillräcklig för
            att förbättra situationen för de många finsktalande äldre i landet
            som nu kraftigt ökar i antal. Många av de äldre har från början
            dåliga kunskaper i svenska och glömmer språket när de blir äldre,
            varför omvårdnaden på modersmålet är viktig för deras trygghet.
            Dessutom visar erfarenheterna, som man under senare år fått från
            finska äldreboenden, att detta också blir billigast för kommunerna.
            När äldre får omsorg på sitt eget modersmål har deras behov av
            medicinering och personlig omvårdnad minskat. Detta är särskilt
            tydligt vid demenssjukdomar.
          </p>
          <p xml:id="i-54x35VXztw43FxUxGU4pAv">
            Det är angeläget att kommunerna och landstingen tar sitt ansvar
            för personalförsörjningen så att de rekryterar personal som talar
            minoritetsspråk. Därför föreslår regeringen att 5 kap. i socialtjänstlagen
            tydliggörs med att kommunerna ska verka för att det finns tillgång
            till personal med kunskaper i finska, där detta behövs i omvårdnaden
            av äldre människor.
          </p>
          <p xml:id="i-Nztb9S8jSTQNrS9iYAV1Bj">
            Samma förtydligande borde göras även i hälso- och sjukvårdslagen,
            eftersom omsorg om äldre personer i hög grad berör även sjukvården.
            Även här saknas de grundläggande resonemangen och konsekvensbeskrivningarna
            av vad det skulle innebära att ge alla individer i en minoritetsspråksgrupp
            lika rättigheter, oberoende av bostadsort.
          </p>
          <head type="h1" xml:id="i-KRUrwcAVGXEwihxCruEnvq">
            Förskola
          </head>
          <p xml:id="i-2BjcLKXi9SKTyTd2b7AssU">
            Förskoleverksamhet på modersmålet är väsentligt för att bevara
            minoritetsspråk. Därför bör den prioriteras och ansvaret att anordna
            förskoleverksamhet på finska gälla i hela landet. Enligt propositionen
            ska denna rätt även fortsättningsvis gälla enbart inom det föreslagna
            nya förvaltningsområdet, men regeringen är beredd att utreda frågan
            vidare. Denna utredning kan med fördel vidgas till att omfatta
            alla de frågor och synpunkter som vi här tar upp.
          </p>
          <head type="h1" xml:id="i-Jx3GHnrNxciHgU6dkAAaTP">
            Utbildning
          </head>
          <p xml:id="i-UAnesfHj6LcW73zduLEQYa">
            Med tanke på den mycket omfattande språkbytarprocessen som pågår
            bland sverigefinska barn och ungdomar krävs nya lagregler när
            det gäller skolundervisning. Propositionen innehåller inga sådana
            förslag. Europarådet har flera gånger påtalat att Sveriges åtaganden
            att anordna skolundervisning i och på finska inte är tillräckliga.
            Lärarkommittén har fått tilläggsdirektiv om att anordna lärarutbildningar
            på minoritetsspråken. Tyvärr omfattar direktiven inte utbildningen
            av förskole- och klasslärare, vilket är en allvarlig brist och
            något regeringen omedelbart bör åtgärda.
          </p>
        </div>
        <div type="motSignatures">
          <list>
            <item xml:id="i-8QQyf13kP9R5epv9Ttp2wR" who="i-C6MPg8QS78d6rtHZ6Jc424">
              Sinikka Bohlin (s)
            </item>
            <item xml:id="i-9uWuQGinTpsuMURJpAEmUz" who="i-YMP8nuJqySuXaujevkGpSV">
              Raimo Pärssinen (s)
            </item>
          </list>
        </div>
      </div>
    </body>
  </text>
</TEI>
