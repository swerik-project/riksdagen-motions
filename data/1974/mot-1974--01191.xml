<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01191">
  <teiHeader>
    <fileDesc>
      <titleStmt>
        <title>om en socialekonomisk utredning.</title>
        <author>av herr Carlshamre</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en socialekonomisk utredning.</title>
          <idno type="rdwebb">FX021191</idno>
          <rs type="number">1191</rs>
          <ref type="dokument_url_text">http://data.riksdagen.se/dokument/FX021191/text</ref>
          <ref type="dokument_url_html">http://data.riksdagen.se/dokument/FX021191</ref>
          <ref type="dokumentstatus_url_xml">http://data.riksdagen.se/dokumentstatus/FX021191</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PCtnZmaWNTmYYDQaJpjzqE" type="signed"/>
        <correspContext corresp="i-PCtnZmaWNTmYYDQaJpjzqE">
          <note type="signatory" corresp="i-RxkptNoJYi3BWpTneSNTUn"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1191/mot_1974__1191-001.pdf"/>
      <fw xml:id="i-SVEhCaBDTfVqS3yhr8nz2m">
        Mot. 1974:1191 14
      </fw>
      <div xml:id="i-C1BAwck2cUf229x5Bm27GG" type="motHeader">
        <div xml:id="i-3Ca69rhKfWqo4ARUfJtxHM" type="motTitle"/>
        <div xml:id="i-TqfQsWDaNorfxiJ91CczhQ" type="motSubmissionInfo"/>
      </div>
      <div xml:id="i-Ju8CsGKqtDs61sCmHqEU3a" type="motBody">
        <div xml:id="i-H1G81tgCjtwtqqgNLsqfrA">
          <p xml:id="i-5wPc5utFHycdoCabyhxUCC">
            Nr 1191
          </p>
          <p xml:id="i-MVKQjHWsackhHF6YSbLfX1">
            av herr Carlshamre om en socialekonomisk utredning.
          </p>
          <p xml:id="i-KFSQ3edBWLYY7Upyn8D14s">
            Samhällets utgifter för sociala ändamål fortsätter att stiga
            snabbt. 1974 stiger det totala årsbeloppet för första gången över
            50 miljarder kronor, vilket innebär att 20 procent av bruttonationalprodukten
            användes för sociala ända- mål i vid bemärkelse. Under den senaste
            femårsperioden har utgifterna för den sociala tryggheten fördubblats
            eller, räknat i fast penningvärde, ökat med 45 procent. Deras
            andel av bruttonationalprodukten har på samma tid vuxit med en
            fjärdedel, från 16 till 20 procent. Socialpolitikens individuella
            effekter står långt ifrån i proportion till kost- nadsökningen.
            Tvärtom har under de senaste åren många av de medborgare som är
            beroende av samhällets socialpolitiska insatser — vilket i någon
            form och i något sammanhang är huvuddelen av befolkningen — snarast
            fått se sin standard sjunka trots ökade sociala förmåner. Ökade
            bidrag har långt ifrån för alla hållit jämna steg med stigande
            skatter och orimliga bostads- kostnader eller med de fortlöpande
            prisstegringarna på nödvändiga kon- sumtionsvaror. För många har
            de senaste åren tillkommit arbetslöshet. Den utslagningsprocess
            som finns inbyggd i det moderna samhället och det mo- derna arbetslivet
            med dess hårda prestationskrav — som vi ännu inte funnit medel
            att verksamt motarbeta — drabbar allt fler. Välfärdssamhället
            är alls inte färdigt. Angelägna sociala behov återstår att tillgodose,
            och nya problem tillkommer ständigt. Mot bakgrund av den ovan
            refererade kostnadsutvecklingen och med vetskap om den alltmer
            ut- bredda insikten att en fortsatt skärpning av skattetrycket
            inte är möjlig — och för övrigt bara skulle skapa ytterligare
            nya sociala problem — finns det anledning att med allvar fråga
            sig hur tillräckliga resurser skall kunna avdelas för det nödvändiga,
            fortsatta reformarbetet. Från moderat håll har på senare år ofta
            framhållits att kvarstående och nytillkommande sociala behov måste
            tillgodoses mindre genom i förhållande till samhällets totala
            tillgångar ökad resurstilldening än genom effektivare resursanvändning.
            Ingenting finns att ändra i den satsen, snarare har dess giltighet
            förstärkts av de allra senaste årens kostnadsutveckling. Frågan
            om förbättring av den sociala tryggheten och dess finansiering
            blir från denna utgångspunkt en fråga om prioritering. Det är
            inte svårt att visa att förebyggande och rehabiliterande åtgärder
            kan vara självfinan- sierande eller t. o. m. direkt lönsamma för
            samhället. Det är känt att vissa rehabiliteringskliniker kan visa
            att de patienter med skilda handkapp som kunnat återföras till
            ett normalt arbetsliv — även om de är en minoritet
          </p>
          <pb facs="riksdagen-motions-pdf/data/1974/mot_1974__1191/mot_1974__1191-002.pdf"/>
          <fw xml:id="i-QNjkCeDsZw73wgX78RswpV">
            Mot. 1974:1191 15
          </fw>
          <p xml:id="i-WBtaktuN7WLY4dhQxUMeQn">
            av samtliga behandlade — med skatten på inkomster, som de utan
            vårdinsatsen aldrig skulle ha haft, bekostar hela verksamheten,
            även för dem som aldrig kommer så långt att de själva kan göra
            en produktiv insats. Sannolikt gäller detta förhållande nästan
            genomgående för t.ex. de kommunala alkohol- poliklinikerna. Humanitära
            och samhällsekonomiska skäl talar lika entydigt för en hög prioritering
            av förebyggande och rehabiliterande åtgärder. Även mycket stora
            belopp bör kunna tillföras dessa områden i vetskap om att utgiftsposterna
            i statens eller kommunernas budget motsvaras av en pluspost i
            en total samhällsekonomisk kalkyl. Men det bör vara möjligt att
            gå väsentligt längre då det gäller att bedöma de sociala utgifternas
            samhällsekonomiska effekter.
          </p>
          <p xml:id="i-K6b5xGyZQxBfrr3ndsAduG">
            Sparande och konsumtion Enighet tycks råda om att den nuvarande
            stagnationen i samhällseko- nomin kan hävas endast med hjälp av
            bl.a. en väsentligt ökad inhemsk efterfrågan på varor och tjänster.
            Det förhållandet att hushållssparandet - i den mån man kan lita
            på de osäkra beräkningarna — fördubblats de se- naste åren betraktas
            som en konjunktur- och sysselsättningspolitiskt nega- tiv företeelse.
            Det gäller att minska sparandet och öka konsumtionen. För en moderat
            samhällssyn ter det sig ytterligt främmande att försöka förmå
            människorna att minska sitt sparande. Spararen bör ha rätt att
            känna att han med sitt sparande gör en samhällsnyttig insats i
            stället för att som nu få höra att han närmast är en konjunktursabotör
            som bär en stor del av skulden för arbetslösheten. Likaså ter
            det sig motbjudande att försöka stimulera till ökad konsumtion
            hos grupper som redan har del i en kon- sumtionsstandard som är
            bland de högsta i världen. Det är för övrigt ingalunda säkert
            att det alls är möjligt att med sti- mulansåtgärder radikalt ändra
            det delvis nya sparande- och konsumtions- mönster som utbildats
            de senaste åren. I den mån det ökade hushållssparandet bottnar
            i oro för framtiden i ett samhälle där sysselsättning och ständigt
            stigande standard alls inte ter sig lika självklara längre som
            för några år sedan, får man nog räkna med att den oron sitter
            mycket djupt efter de senaste årens upprepade chocker — nu senast
            oljekrisen. Därtill kommer att den unga generation som från tonåren
            starkt reagerat mot vad de uppfattar som en överkonsumtion i ”prylsamhället”
            nu börjat nå den ålder då de uppträder som ekonomiskt självständiga
            konsumenter. Vi bör sannolikt räkna med att den ungdomen i stor
            utsträckning blir sina ideal trogen och inte blir så lätt att
            locka till vad de upplever som överkonsumtion. Helt annorlunda
            skulle det vara om just det ökade hushållssparandet, som nu betraktas
            som närmast hindersamt, kunde vändas till ett medel att öka konsumtionen
            hos grupper som i dag har en klar underkonsumtion. Sådana grupper
            finns förvisso i vårt samhälle: handikappade, många pen-
          </p>
          <pb facs="riksdagen-motions-pdf/data/1974/mot_1974__1191/mot_1974__1191-003.pdf"/>
          <fw xml:id="i-Q6EieixARCFTjfmsJugfyz">
            Mot. 1974:1191 16
          </fw>
          <p xml:id="i-WukqfSTDSXqyTqWjPuMfEQ">
            sionärer, ett stort antal barnfamiljer, för att bara nämna några
            av de största och hårdats pressade kategorierna.
          </p>
          <p xml:id="i-5wBcGbRuqrEsex7d4Zn2C9">
            Kapitalbildning och inkomstöverföring
          </p>
          <p xml:id="i-2PdiMvo2Ywudx2CfjJZ2ho">
            Socialpolitiken har till stor del en inkomstutjämnande effekt,
            ett av dess huvudsyften är att överföra inkomster från bättre
            till sämre ställda grupper. Progressiv skatt och sociala bidrag
            är och har varit instrumenten för denna verksamhet. Det är relativt
            okomplicerade och lätthanterliga metoder, låt vara att inkomst-
            och skatteutvecklingen gjort att transfereringar av även mycket
            stora bruttobelopp med åren fått allt mindre nettoeffekt. Att
            med socialpolitiska metoder omvandla kapitalbildning hos en grupp
            — det ökade enskilda sparandet bland bättre situerade — till inkomstförstärkning
            och kon- sumtionsökning hos en annan grupp är inte lika enkelt.
            Men omöjligt bör det inte vara. Statsbudgeten och det allt större
            offentliga sparandet bör kunna fungera som omväxlingsstationer.
            I stället för att uppmana de enskilda människorna att spara mindre
            kan den ökande enskilda kapitaltillströmningen — i den mån den
            bedöms som för tillfället för stor — balansen med ett minskat
            offentligt sparande, framför allt i ATP-systemet. De medel som
            därigenom frigörs från den offentliga kapitalbildningen kan i
            viss utsträckning via statsbudgeten sättas in i konsumtionsfrämjande
            åtgärder, styrda direkt till de grupper vil- kas konsumtionsstandard
            är alldeles för låg. Därmed uppnås den önskade konjunkturpolitiska
            effekten på ett socialt försvarbart sätt och utan behov av ytterligare
            skattehöjningar. Från moderat håll har t. ex under flera år föreslagits
            att pensionstillskotten till vissa folkpensionärer skall finansieras
            med AP-medel. Mot förslaget har invänts att en sådan åtgärd skulle
            minska det totala sparandet i landet och därmed försvaga samhällsekonomin.
            Den invändningen gäller inte längre då den konjunkturpolitiska
            strävan går ut på att begränsa sparandet och öka konsumtionen.
            Nu skulle alltså en avsedd och önskvärd konjunktur- politisk effekt
            kunna nås samtidigt som miljardbelopp i budgeten skulle frigöras
            att användas till konsumtionsstimulerande åtgärder just där en
            ökad konsumtion är angelägen av sociala skäl. Mot detta resonemang
            kan invändas att det endast är i tider då sam- hällsekonomin behöver
            stimuleras som en transferering av sparandet till socialpolitiskt
            motiverad konsumtionsökning kan bli samhällsekonomiskt gynnsam.
            Men med en långsiktig planering av reformarbetet i nära samband
            med konjunktur- och sysselsättningspolitiken bör det vara möjligt
            att sätta in nya sociala reformer på sådant sätt och vid sådana
            tidpunkter att i varje fall den samhällsekonomiska initialeffekten
            passar in i det avsedda kon- junkturpolitiska mönstret.
          </p>
          <pb facs="riksdagen-motions-pdf/data/1974/mot_1974__1191/mot_1974__1191-004.pdf"/>
          <fw xml:id="i-RDsJnCU8HvKfk2xd8R6xmB">
            Mot. 1974:1191 17
          </fw>
          <p xml:id="i-E7Uiq9WZxAC6tWqsv3L5jF">
            En social-ekonomisk utredning
          </p>
          <p xml:id="i-V3afYtgjzeytHsXCcFhx4m">
            Om det skall bli möjligt att i framtiden bereda utrymme för nödvändiga
            nya sociala reformer måste socialpolitiken utformas och infogas
            i den totala samhällsekonomin på sådant sätt att den blir en positiv
            faktor även i to- talekonomin. Socialpolitiken måste själv i avgörande
            grad medverka till att totalutgifterna för sociala ändamål kan
            tillåtas växa utan att dessa utgifters andel i bruttonationalprodukten
            också växer. Det har länge rått enighet om att samhällets tidvis
            mycket stora utgifter för bekämpning av arbetslöshet måste ses
            i ett totalekonomiskt sammanhang; den produktions- och tillväxt-
            främjande effekten är viktigare än utgifterna i och för sig. Det
            är hög tid att börja se helå socialbudgeten i samma perspektiv.
            Vår kunskap om socialutgifternas samhällhällsekonomiska betydelse
            är otillräcklig. Därav följer också brister i planeringen och
            utformningen av reformarbetet. Mycket talar för att många reformer
            med minst lika goda rent socialpolitiska resultat skulle ha kunnat
            utformas på ett för hela sam- hällsekonomin gynnsammare sätt än
            som hittills ofta skett, varigenom so- cialpolitiken skulle kunnat
            ge betydande bidrag till sin egen finansiering. De komplicerade
            socialekonomiska sammanhangen bör förutsättningslöst och allsidigt
            utredas i syfte att placera in hela socialpolitiken i ett total-
            ekonomiskt sammanhang. En sådan utredning kan lämpligen göras
            av den sittande socialutredningen.
          </p>
          <p xml:id="i-VroNMAte4m6QgFyTazRx7W">
            Hemställan
          </p>
          <p xml:id="i-3xCF2ZHdQJJszwWPoKfA3L">
            Med hänvisning till det anförda hemställer jag att riksdagen
            hos Kungl. Maj:t begär tilläggsdirektiv till socialut- redningen
            om en allsidig utredning angående socialpolitikens samhällekonomiska
            betydelse, syftande till att bereda utrymme för ett fortsatt socialt
            reformarbete.
          </p>
          <p xml:id="i-8FMyDbtQZU151jpLFSg1U7" type="date">
            Stockholm den 26 januari 1974
          </p>
          <p type="signatureBlock" id="i-SVvQJagZAfm4cHDkosUyy8">
            NILS CARLSHAMRE (m)
          </p>
          <pb facs="riksdagen-motions-pdf/data/1974/mot_1974__1191/mot_1974__1191-005.pdf"/>
        </div>
      </div>
    </body>
  </text>
</TEI>
