<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00427">
  <teiHeader>
    <fileDesc>
      <titleStmt>
        <title>Försäljning av Svenska Spel</title>
        <author corresp="i-Ev6Dx3pWj2WT32VGQpabaz i-9118KyeHJPwjSm2gBg9zwB">av Finn Bengtsson och Lars Hjälmered (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försäljning av Svenska Spel</title>
          <idno type="rdwebb">GY02N427</idno>
          <rs type="number">N427</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N427/text</ref>
          <ref type="dokument_url_html">http://data.riksdagen.se/dokument/GY02N427</ref>
          <ref type="dokumentstatus_url_xml">http://data.riksdagen.se/dokumentstatus/GY02N427</ref>
          <ref type="doc">http://data.riksdagen.se/fil/54EB804A-D960-47FA-A789-F757D78CDD2B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YQcMo7cxVS5bDyugkDK3rh" type="signed"/>
        <correspContext corresp="i-YQcMo7cxVS5bDyugkDK3rh">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-9118KyeHJPwjSm2gBg9zwB"/>
        </correspContext>
        <correspAction xml:id="i-Ak61ZohPsWLFKcsr3KLY1K" type="numbering">
          <date when="2010-10-29"/>
        </correspAction>
        <correspAction xml:id="i-Pexq2w18vzu6KVULATv5ji" type="submission">
          <date when="2010-10-27"/>
        </correspAction>
        <correspAction xml:id="i-B6d5ViYR39FxyUsgwqDqZh" type="transfer">
          <date when="2010-10-27"/>
        </correspAction>
        <correspAction xml:id="i-4DiEJjHwannJqvdHizVm7M" type="assigned"/>
        <correspContext corresp="i-4DiEJjHwannJqvdHizVm7M">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PuLjZWSCZPZbimNwTnfHXZ" type="motBody">
        <div xml:id="i-28Ye3Az2TmSZxhkeDzVABc" type="motProposal" subtype="förslag">
          <head xml:id="i-4RaH5asXK5af6kbnAdw1Zu">
            Förslag till riksdagsbeslut
          </head>
          <p xml:id="i-CYp7TicWTGrWHThQDEou1J">
            Riksdagen tillkännager för regeringen som sin mening vad som
            anförs i motionen om en försäljning av AB Svenska Spel.
          </p>
        </div>
        <div xml:id="i-Uk5qHCasc8eXRtSvkE4f27" type="motContent">
          <head xml:id="i-ML41o89eKZ9yMoVZBhxUwK" type="h1">
            Motivering
          </head>
          <p xml:id="i-KDvZTzShumCFkAtU2jVcf4">
            AB Svenska Spel är ett av ca 50 företag med statligt ägande.
            Med ensamägande i AB Svenska Spel har staten skapat ett monopol
            för spelverksamheten i landet.
          </p>
          <p xml:id="i-HRhd9msEpK6fWJTvwKsWEp">
            Förvaltningen av de statligt ägda bolagen har sedan 1969 i princip
            varit samlad inom Regeringskansliet och då huvudsakligen inom
            Näringsdepartementet, tidigare Industridepartementet, även om
            det statliga ägandet över åren förändrats på olika sätt. Staten
            är alltså en betydande företagsägare i Sverige. Av det femtiotal
            hel- eller delägda företagen i den statliga bolagsportföljen är
            dessutom tre bolag börsnoterade. Riksdag och regering har påtalat
            att staten har ett stort ansvar för att vara en aktiv och professionell
            ägare samtidigt som det övergripande målet, vid sidan av att statliga
            företag ska skapa värden, är att företagen, i förekommande fall,
            ska se till att de uttryckta samhällsintressena tas till vara.
          </p>
          <p xml:id="i-JuVJEs6bZFv34kmuBjKwqY">
            Enligt vår mening är det endast meningsfullt för staten att äga
            företag om just ett särskilt samhällsintresse motiverar detta.
            Alliansregeringen har ambitionen att avyttra och överlåta företagande
            till andra som är bättre lämpade än staten när en konkurrensutsatt
            marknad föreligger. Trots denna goda ambition att inte blanda
            ihop statens roll som övervakare och ägare på en konkurrensutsatt
            marknad mer än nödvändigt, så ökade faktiskt det statliga ägandet
            av företag vid årsskiftet 2008/2009 genom bildandet av två helt
            nya statliga företag, Vectura och Svevia, från konkurrensutsatta
            verksamheter som tidigare ingick i Vägverket och Banverket. Det
            finns därför all anledning att ständigt utvärdera om behovet av
            statligt ägande föreligger till gagn eller till skada för samhället.
            Det absolut viktigaste för att främja ett sunt företagsklimat
            är att politiken inriktar sig på att värna att sund konkurrens
            ska råda i näringslivet. Problemen på detta område hopar sig därför
            när staten i oträngt mål samtidigt uppträder som både ägare och
            lagstiftare inom näringslivet. Konkurrensen snedvrids då lätt,
            och mindre goda investeringsbeslut kan följa i kölvattnet liksom
            en uppenbar risk för svårigheter att tillföra nödvändigt men också
            riskvilligt kapital till växande företag i statens regi.
          </p>
          <p xml:id="i-Q2jGrvwi38Gmxi8peKZHRK">
            Enligt vår mening måste i princip en uttalad och i varje situation
            invändningsfri motivation för samhällsnyttan föreligga för att
            staten ska ikläda sig rollen som ägare av företag. I alla andra
            fall bör staten överväga att avstå eller avyttra sådant ägande.
            Det är också viktigt att notera att det som vid en tidpunkt ansågs
            uppfylla kriteriet för specifik samhällsnytta med ett statligt
            ägande av företag i en annan tid kan visa sig inte längre existera,
            och därmed kan snarare en skada för ägandet på en konkurrensutsatt
            marknad föreligga om staten inte avyttrar sitt ägande. Med ägande
            i ett femtiotal företag är det rimligt att denna omvärdering av
            behovet för vart och ett av statligt ägande är en ständigt pågående
            process. Vi vill med denna motion fästa uppmärksamheten på ett
            sådant ägande som i dagens situation borde föranleda avveckling
            av statligt ägande, nämligen ägande av Svenska Spel, även om andra
            sådana företag där staten är ägare såsom Lernia, SAS, Statistiska
            centralbyrån (SCB) och Vattenfall borde kunna vara aktuella för
            en liknande omvärdering av behovet för att staten står som ägare.
            Dras slutsatsen att staten bör avträda som ägare av ett bolag
            är det naturligtvis viktigt att man tar hänsyn till rådande situation
            på marknaden som helhet. Att avyttra statliga bolag måste ske
            med bästa möjliga affärsmässiga utfall för skattebetalarna. Vid
            denna bedömning ska också betydelsen vägas in av att det realiserade
            kapitalet vid en försäljning av statliga bolag kan ge antingen
            en direkt förstärkning i kassan hos ägarna, dvs. de svenska medborgarna,
            eller användas för avbetalning på vår gemensamma skuldbörda, statsskulden.
          </p>
          <p xml:id="i-MttPLwAdyrVXLurjrANFKy">
            Tidigare har en del av vinsten från just statens monopol på spelverksamheten
            i Sverige överförts till Folkhälsoinstitutet för studier och forskning
            om spelberoendeproblematik. Detta förhållande har till nöds kunnat
            försvara en viss samhällsnytta med ett helägande av staten i AB
            Svenska Spel som ett motiv för en monopolsituation på denna marknad.
            Genom de projekt som Folkhälsoinstitutet genomfört, med hjälp
            av en liten del av vinsten från AB Svenska Spel, för att förebygga
            problem med spelberoende har människor som blivit beroende och
            utnyttjat AB Svenska Spels olika erbjudanden på ett farligt sätt
            ibland kunnat finna en ingång till behandling eller andra åtgärder.
            Men i och med årsskiftet är det slut med dessa projekt, och AB
            Svenska Spel står då utan detta erbjudande till Folkhälsoinstitutet.
            Därigenom upphör också enligt vår mening det sköra motiv som tidigare
            anförts för att staten som ägare till AB Svenska Spel ska behålla
            denna internationellt konkurrensutsatta marknad som ett monopol
            i vårt land. Till yttermera visso har de tekniska landvinningar
            som IT-utvecklingen inneburit i princip gjort spelande över landsgränserna
            omöjligt att hindra, med mindre än att man vill censurera och
            lägga förbud på de internationella kontaktmöjligheter som dagens
            IT medfört. Det är vår övertygelse att en sådan ordning varken
            är önskvärd eller ens rimlig att åstadkomma, och därför finns
            det i praktiken ingen monopolsituation på den svenska spelmarknaden
            idag.
          </p>
          <p xml:id="i-TKaR1VLhTeabAn4fXxD3vQ">
            Det är därför i den rådande situationen närmast hyckleri att
            försöka att fortsätta motivera ett helägande av staten av det
            enda tillåtna företag som i Sverige får bedriva spelverksamhet
            med att detta är till ovedersäglig samhällsnytta. Vi menar att
            det snarare är ett hinder för fri konkurrens bland de många seriösa
            aktörer som finns på denna marknad idag, och därmed kan ett fortsatt
            statligt ägande av AB Svenska Spel i nuvarande form troligen vara
            till mer skada än nytta för denna verksamhet. Det naturliga är
            att staten i ett första steg genomför en omreglering av spelmarknaden
            och därmed öppnar för andra aktörer som genom licenser uppfyller
            av staten uppställda kriterier. Därtill vill vi att möjligheterna
            för att avyttra statens ägande i AB Svenska Spel skyndsamt ses
            över, och vi vill genom att riksdagen bifaller denna motion ge
            regeringen det till känna.
          </p>
        </div>
        <div xml:id="i-WQg8X7HpvTKbepr6T5xm9P" type="signatureBlock">
          <list xml:id="i-31mdxtBnENi4oxMTiMi1CC">
            <item xml:id="i-9LdsAUE1u8NACSMTwwZycw" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
            <item xml:id="i-9LcZ8uAygeJB7XzQwmG46P" who="i-9118KyeHJPwjSm2gBg9zwB" type="signature">
              Lars Hjälmered (M)
            </item>
          </list>
        </div>
      </div>
    </body>
  </text>
</TEI>
