<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00679">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__679/mot_1967__ak__679-001.pdf"/>
      <fw xml:id="i-RSoHAwdm9eFkccAbUthvJg">
        10 Motioner i Andra kammaren, nr 679 år 1967
      </fw>
      <div xml:id="i-8MY39AeuLLdf8PiRNuynMS" type="motHeader">
        <div xml:id="i-EUitZZ4HPER7YT9TuRYeE3" type="motTitle"/>
        <div xml:id="i-SJ5FVJKxiteAHh1GdAoGme" type="motSubmissionInfo"/>
      </div>
      <div xml:id="i-KatTVi19KH2NgUYTdzmEdS" type="motBody">
        <div xml:id="i-39Y2DR8fCRUP4z384y6mEo">
          <p xml:id="i-6dJ7kXv4kPzrzWU8EpiTC4">
            Nr 679
          </p>
          <p xml:id="i-6iKT455hsXiV5R188esXHp">
            Av herr Ståhl m. fl., angående tidpunkten för införande av färg-
          </p>
          <p xml:id="i-4UMjLxQWfuLXhxvEcGAfS7">
            television. (Lika lydande med motion nr 535 i Första kammaren)
          </p>
          <p xml:id="i-Jo8QSvzzS2rwgQrzNRaP1B">
            I proposition nr 136 vid 1966 års riksdag framlades förslag om
            rundradions fortsatta verksamhet inkluderande utbyggnaden av radio
            och TV. Riksdagen beslöt i enlighet med förslaget, vilket bl.
            a. innebar att ett program 2 i TV skulle införas omkring årsskiftet
            1969/70. I anslutning till denna proposi- tion framlade folkpartiet
            sitt alternativ till utbyggnad av radio och TV, innefattande bl.
            a. anhållan om skyndsam utredning och förslag om ett från Sveriges
            Radio fristående reklamfinansierat företag för program 2 i TV.
            Förslaget var så utformat, att en självständig programverksamhet
            skulle tryggas utan inflytande på programmen från ägares eller
            reklamköpares sida. Samma förpliktelser i fråga om opartiskhet
            och mångsidighet som de vilka f.n. åvilar Sveriges Radio skulle
            också gälla för det av oss förordade reklamfinansierade radio-
            och TV-företaget. Då vi i denna motion upptar ett särskilt spörsmål
            till behandling, färg- televisionen, innebär det inte, att vi
            i något avseende ändrat ståndpunkt i huvudfrågan, d. v. s. om
            konkurrens skall råda mellan två eller flera företag eller om
            Sveriges Radio skall ha ensamrätt till radio- och TV-sändningar.
            Vi anser således konkurrensalternativet vara överlägset varje
            annat alter- nativ. Genom fri konkurrens och tävlan mellan olika
            företag åstadkoms ett varierat programutbud, kvalitetsförbättringar,
            större trygghet för persona- len m. m. Anledningen till att vi
            i denna motion begränsar oss till en enda fråga — men en mycket
            betydelsefull sådan — är den att vårt alternativ behandlades i
            riksdagen så sent som för drygt en månad sedan. Vi har inte funnit
            anledning ändra våra ståndpunkter i anledning av den riksdagsbe-
            handling vårt förslag då genomgick. Däremot finns det anledning
            att nu på nytt ta upp frågan om färg-TV-sändningar i vårt land.
            Bakgrunden här- till är i korthet följande. Departementschefen
            var i ovan nämnda proposition inte beredd att ange någon tidpunkt
            för införande av färg-TV i Sverige. Som motivering härför anfördes
            dels samhällsekonomiska skäl och dels de fördelar från teknisk-
            ekonomisk synpunkt på produktionssidan och från konsumentsynpunkt,
            när det gäller mottagarapparaternas utförande och pris, som kunde
            vinnas ge- nom att avvakta utvecklingen utomlands.
          </p>
          <pb facs="riksdagen-motions-pdf/data/1967/mot_1967__ak__679/mot_1967__ak__679-002.pdf"/>
          <fw xml:id="i-49q18Xq6ur6UDPGVkMVALh">
            Motioner i Andra kammaren, nr 679 år 1967 11
          </fw>
          <p xml:id="i-FAXqc5LpAPKUMJ6ghfzzSy">
            Ett enigt statsutskott hade emellertid en annan mening i denna
            fråga. Krav hade i motioner — bl. a. i partimotionen från folkpartiet
            — framförts om att riksdagen skulle göra ett uttalande om tidpunkten
            för införande av färg-TV. Statsutskottet hemställde, bl. a. i
            anledning av dessa motioner, att riksdagen hos Kungl. Maj:t skulle
            begära att frågan om införande av svensk färg-TV i såväl program
            1 som program 2 gjordes till föremål för fortsatta överväganden
            och att förslag i ärendet snarast möjligt förelades riksdagen.
            Vidare framhöll utskottet att det i sammanhanget var av vikt att
            samråd ägde rum med våra nordiska grannländer. Denna utskottets
            hemställan bifölls sedan av riksdagen.
          </p>
          <p xml:id="i-L62v5au476ZfKEQU77VWm7">
            Motiveringar för kravet på ett snabbt besked om tidpunkten för
            införande av färg-TV Utbyggnaden av sändarnätet för TV 2 avses
            ske tekniskt så att nätet medger sändning även av färg-TV. En
            tillbyggnad av sändarnätet för TV 1 så att detta nät också kan
            sända färg-TV beräknas ta en tid av cirka två år och dra en kostnad
            av ca 15 milj. kr. Eftersom en utbyggnad av sändar- nätet för
            TV 2 redan beslutats, är således kostnaderna för erhållande av
            färgsändningsmöjligheter på båda näten ganska ringa. Samhällsekono-
            miskt skulle det däremot innebära betydande påfrestningar om allmänhe-
            tens inköp av färg-TV-mottagare bleve av stor omfattning och tidsmässigt
            koncentrerade. Utländska erfarenheter har visserligen sagts tala
            för att någon mycket kraftig och omedelbar uppgång i apparatanskaffningen
            icke kommer att äga rum då färg-TV-sändningar introduceras. Å
            andra sidan kan ett tryck komma att uppstå genom att många hushåll
            i Sverige redan i år har möjlighet att mottaga färg-TV-överföringar
            från utlandet. Den svenska industrien har angetts behöva minst
            18 månaders varsel innan svenska apparater kan saluföras. Det
            kan antas att, även om den svenska industrien kommer med i produktionen,
            ca 25 7 av apparatvoly- men enligt uppgift torde komma att utgöras
            av importprodukter. Från in- dustriens sida görs gällande att
            ju längre framåt i tiden man skjuter på frågan om införande av
            svensk färg-TV-sändning desto större del kommer att importeras
            genom att den svenska industrien då kommer i ett sämre kon- kurrensläge.
            En annan faktor av betydelse är ålderssammansättningen hos det
            nuvarande apparatbeståndet. Det stora antalet apparater som tillfördes
            marknaden under åren 1958—1962 beräknas vara förbrukat i slutet
            av 1960-talet och i början av 1970-talet. Från allmänhetens sida
            är det därför ett intresse att få kännedom om tidpunkten för införande
            av färgsänd- ningar så att apparatinköpen kan rättas härefter.
            Av det sagda framgår att skäl talar för ett klarläggande och ett
            fixe- rande av tidpunkten för införande av färg-TV. Ett riksdagsbeslut
            måste dock komma i god tid och senast minst två år före införande
            av färg-TV. Ytterligare skäl för att färg-TV bör införas snarast
            möjligt även i vårt
          </p>
          <pb facs="riksdagen-motions-pdf/data/1967/mot_1967__ak__679/mot_1967__ak__679-003.pdf"/>
          <fw xml:id="i-M2UnqHUs3HFZV2MAbtZ7Hf">
            12 Motioner i Andra kammaren, nr 679 år 1967
          </fw>
          <p xml:id="i-NT4fXgtdxURk7GZse2xPvt">
            land är det förhållandet att Danmark avser att testköra färg-TV-sänd-
            ningar redan 1967. Västtyskland avser också att påbörja sändningar
            1967, vilka program kommer att kunna ses i Danmark — en omständighet
            som torde ha påskyndat det danska färg-TV-beslutet. Danska färg-TV-sänd-
            ningar kommer vidare att kunna mottagas i Sydsverige. Härigenom
            ökar kravet på sådana mottagningsmöjligheter även i övriga delar
            av Sverige. De olympiska spelen 1968 kommer att sändas i färg-TV.
            Många torde vilja se både vinterspelen i Grenoble och sommarspelen
            i Mexico City i färg-TV. Sändarnätet för färg-TV över TV 1 bör
            därför i görligaste mån byggas ut till dess. Om detta inte är
            möjligt bör allmänheten åtminstone i god tid upplysas om över
            vilka stationer färg-TV kan sändas. Möjligheter för sådana sändningar
            föreligger redan nu vid vissa stationer. Emellertid brister det
            i konsumentupplysningen på denna punkt. En klar information till
            allmänheten om vilka sändningsmöjligheter, mottagningsförhållanden
            m. m. som nu föreligger och kan tänkas föreligga inom en snar
            framtid bör ges. Likaså bör upplysning äga rum beträffande priser
            och kvaliteter på färg-TV-mottagare och tillsatsanordningar för
            färg-TV-mottagning, en verksamhet som torde kunna igångsättas
            av konsumentinstitutet. Enligt uppgift kommer också ett flertal
            eurovisionssändningar — bl. a. fotbolislandskamper och liknande
            idrottsevenemang — att sändas i färg. Till bilden hör vidare,
            att Sveriges Radio torde ha såväl viss teknisk ut- rustning som
            redan producerade program klara för färgsändningar. Där- emot
            fattas personal. När riksdagen således föreläggs förslag om tidpunk-
            ten för införande av färg-TV bör därför erforderliga medel beräknas
            även för personalförstärkning och personalrekrytering vid Sveriges
            Radio. Perso- nal för de nödvändiga förberedelsearbetena bör anställas
            i god tid före sändningarnas påbörjande. Sveriges Radio bör även
            kunna ges i uppdrag alt påbörja viss försöksverksamhet med färg-TV-sändningar
            över exempel- vis Nacka-sändaren.
          </p>
          <p xml:id="i-Wf3fyJbK5tEP2zuNK51Dbg">
            Radioindustriens synpunkter
          </p>
          <p xml:id="i-Aah8wNXCW5rxNTdnryAkH4">
            Som tidigare framhållits kräver industrien relativt lång förberedelsetid
            innan produktionen av färg-TV-mottagare kan komma i gång på allvar.
            Inget företag vill heller nu påbörja apparattillverkning, då lagerhållningen
            därigenom kan bli stor och dyrbar samtidigt som modellerna snabbt
            kan bli föråldrade. Den eventuella marknaden kommer därför att
            tills vidare behärskas av importerade varor, varigenom den svenska
            radioindustrien kommer i sämre konkurrenssituation. På grund av
            viss mättnad på marknaden beträffande det ordinarie TV- apparatbeståndet
            har från radioindustriens sida den risken påtalats, att fri- ställning
            av arbetskraft kan bli aktuell inom en snar framtid. Om nytill-
            verkning av färg-TV-mottagare sätts i gång inom kort torde situationen
            emellertid snabbt förbättras för radioindustriens del. Ytterligare
            ett argu-
          </p>
          <pb facs="riksdagen-motions-pdf/data/1967/mot_1967__ak__679/mot_1967__ak__679-004.pdf"/>
          <fw xml:id="i-BibN5ruWajjKGYoXc4nETB">
            Motioner i Andra kammaren, nr 679 år 1967 13
          </fw>
          <p xml:id="i-KMSDsAR78mve8aXtLCqTiP">
            ment som talar för ett snabbt besked om vid vilken tidpunkt färg-TV
            skall starta är den omständigheten att svenska färg-TV-mottagare
            vid omfattande tillverkning skulle kunna exporteras till länder
            som startar färgsändningar redan nu eller nästföljande år.
          </p>
          <p xml:id="i-QbqhQ6LxWmxeWdruNxamQq">
            Apparatanskaffningen
          </p>
          <p xml:id="i-873XtTeKL6D3tfKbviU34J">
            Farhågor har uttalats för att ett besked om tidpunkten för färg-TV-start
            skulle få allvarliga samhällsekonomiska konsekvenser genom den
            mycket omfattande anskaffning av apparater som man då väntar.
            Utländska erfa- renheter tyder emellertid på en långsam apparatanskaffning.
            Det bör kanske framhållas att färgsändningar kan mottagas även
            i vanliga »svart-vita» ap- parater, vilket kan medföra att många
            avvaktar med köp av färgapparat. Vi menar å andra sidan att ett
            besked nu om tidpunkten för införande av färgtelevision i vårt
            land i stället för köprush torde resultera i en succes- siv apparatanskaffning,
            föranledd till viss del av eurovisionssändningarna, olympiska
            spelen m. m. Den större köplusten torde sannolikt infinna sig
            först i och med reguljära färgsändningar i Sverige, vilket väl
            inte kan ske förrän tidigast under 1969. även då torde återhållsamheten
            i apparatanskaff- ningen vara stor beroende på att mottagarna
            sannolikt kommer att betinga relativt höga priser.
          </p>
          <p xml:id="i-2ymPC9oVCxJJYKi6KuWyaY">
            Vårt förslag om färg-TV-start så snart som möjligt får på intet
            sätt för- sena starten av TV 2, som fastställts till 1969/70.
            Det förtjänar vidare i det här sammanhanget noteras, att från
            såväl Sve- riges Radios som telestyrelsens sida framhållits vikten
            av att tidpunkten för färgtelevisionens införande fastställes
            i god tid, så att erforderliga för- beredelseåtgärder kan hinna
            vidtas. Likaså bör departementschefens yttran- de om färg-TV i
            andrakammardebatten den 14 december 1966 uppmärksam- mas, Statsrådet
            framhöll där, att han skulle »ta utskottets beställning av en
            utredning om tidpunkten för införandet av färg-TV ad notam»&gt;.
            Vi hoppas därför att riksdagen i enlighet med detta löfte snarast
            möjligt föreläggs förslag i frågan. Med hänvisning till vad ovan
            anförts hemställer vi, att riksdagen i skrivelse till Kungl. Maj:t
            måtte anhålla att förslag om tidpunkten för införande av färg-TV
            i såväl program 1 som program 2 föreläggs innevarande års riks-
            dag.
          </p>
          <p xml:id="i-T3wkYWWF33sWvkkEqRe5kh" type="date">
            Stockholm den 26 januari 1967
          </p>
          <div xml:id="i-6d4xm6aeL38Tnnv3SXukkm" type="signatureBlock">
            <list xml:id="i-3yzsYHjGPNqdELdmSvW9Zu">
              <item xml:id="i-T5oi3v5sxHJ6Uw4Uor5KTm" who="i-7cCozgpY4EZrWku38osFxG" type="signature">
                Manne Ståhl (fp)
              </item>
              <item xml:id="i-DGajLogmTRarjX3LL1Yuj5" who="i-QXiGidLhFr3yVPmDxRSa4h" type="signature">
                Cecilia Nettelbrandt (fp)
              </item>
              <item xml:id="i-UambB19rR2bYs15MdZX2DB" who="i-LhYyN2c3mQaesyUNSPg5Uq" type="signature">
                Olaus Nyberg (fp)
              </item>
              <item xml:id="i-UdgsST6vtPzYLKSopBSYma" who="i-UgwyXZW5Y9UVnaeQC5yZU8" type="signature">
                Elias Jönsson (fp)
              </item>
            </list>
          </div>
          <p xml:id="i-EmtYssrVPizq5P2dgaBGff">
            i Ingemarsgården
          </p>
        </div>
      </div>
    </body>
  </text>
</TEI>
