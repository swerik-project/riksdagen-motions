<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UbU-02684">
  <teiHeader>
    <fileDesc>
      <titleStmt>
        <title>Utgiftsområde 15 Studiestöd</title>
        <author corresp="i-GLpGALNASBTHSmgDcbTu4m">av Åsa Westlund m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2684 av Åsa Westlund m.fl. (S)</title>
          <idno type="rdwebb">HB022684</idno>
          <rs type="number">2684</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HB022684/text</ref>
          <ref type="dokument_url_html">https://data.riksdagen.se/dokument/HB022684</ref>
          <ref type="dokumentstatus_url_xml">https://data.riksdagen.se/dokumentstatus/HB022684</ref>
          <ref type="pdf">https://data.riksdagen.se/fil/F4A32C4F-EAF0-42FA-8E63-E8B80BA84227</ref>
          <ref type="docx">https://data.riksdagen.se/fil/0A51A343-A49B-4057-A4F0-4C2FB81925F2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GLpGALNASBTHSmgDcbTu4m</idno>
            <name>Åsa Westlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xvwr4Q7CsjqRAtkC5NmcYG</idno>
            <name>Linus Sköld</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GimwrxR6QNfQTTYxqEbj7a</idno>
            <name>Mats Wiking</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-3kfmGYErmuJ81cgi8Cwy88</idno>
            <name>Aylin Nouri</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9rzEiT5qs2rumTNiqr6kVD</idno>
            <name>Rose-Marie Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KzsTMncnr5hiy4Se56WPv6</idno>
            <name>Niklas Sigvardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-AW77XVmV4KD1GeAzJzMm6y" type="signed"/>
        <correspContext corresp="i-AW77XVmV4KD1GeAzJzMm6y">
          <note type="signatory" corresp="i-GLpGALNASBTHSmgDcbTu4m"/>
          <note type="signatory" corresp="i-Xvwr4Q7CsjqRAtkC5NmcYG"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-GimwrxR6QNfQTTYxqEbj7a"/>
          <note type="signatory" corresp="i-3kfmGYErmuJ81cgi8Cwy88"/>
          <note type="signatory" corresp="i-9rzEiT5qs2rumTNiqr6kVD"/>
          <note type="signatory" corresp="i-KzsTMncnr5hiy4Se56WPv6"/>
        </correspContext>
        <correspAction xml:id="i-P6AWC4YAVSEp87Wd5my42y" type="submitted">
          <date when="2023-10-05"/>
          <time when="17:42:25"/>
        </correspAction>
        <correspAction xml:id="i-NR9gJ1hQmRk6tQkgGTUK6q" type="reviewed">
          <date when="2023-10-06"/>
          <time when="11:14:51"/>
        </correspAction>
        <correspAction xml:id="i-RYNnApb9S3cA9Kdp4rzg9L" type="referred">
          <date when="2023-10-17"/>
        </correspAction>
        <correspAction xml:id="i-2iSRa2AuLY8xeguNMYgZmw" type="assigned">
          <date when="2024-03-06"/>
          <time when="16:32:09"/>
        </correspAction>
        <correspContext corresp="i-2iSRa2AuLY8xeguNMYgZmw">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-SFwf33ip3ZpdvajWGVq36h" type="behandlas_i"/>
        <correspContext corresp="i-SFwf33ip3ZpdvajWGVq36h">
          <ref type="uppgift">2023/24:UbU2</ref>
          <ref type="ref_dok_id">HB01UbU2</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU2</ref>
          <ref type="ref_dok_titel">Utgiftsområde 15 Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HjtihkpPFXnoxzm61S7ML4" type="behandlas_i"/>
        <correspContext corresp="i-HjtihkpPFXnoxzm61S7ML4">
          <ref type="uppgift">2023/24:UbU7</ref>
          <ref type="ref_dok_id">HB01UbU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU7</ref>
          <ref type="ref_dok_titel">Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2684 av Åsa Westlund m.fl. (S)
          Utgiftsområde 15 Studiestöd
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-5AfFwwweXcG4vkNGxrof6K">
            Förslag till riksdagsbeslut
          </head>
          <list>
            <item xml:id="i-JADgWakkzoDNijUT79b9S6" sortKey="Yrkande 1">
              Riksdagen ställer sig bakom det som anförs i motionen om att
              stärka studiemedelssystemet och på sikt höja bidragsdelen och
              tillkännager detta för regeringen.
            </item>
          </list>
          <list>
            <item xml:id="i-66oCNzsiDZca92s63CzX67" sortKey="Yrkande 2">
              Riksdagen ställer sig bakom det som anförs i motionen om att
              säkerställa implementeringen av omställningsstudiestödet och tillkännager
              detta för regeringen.
            </item>
          </list>
          <list>
            <item xml:id="i-5rVkqcBkS7prLt6qqS1ghn" sortKey="Yrkande 3">
              Riksdagen ställer sig bakom det som anförs i motionen om att
              stärka implementeringen av omställningsstudiestödet genom att
              tillsätta en samordnare med uppdrag att hålla ihop arbetet över
              departementsgränserna och säkerställa en god samverkan och dialog
              med alla inblandade myndigheter samt arbetsmarknadens parter,
              och detta tillkännager riksdagen för regeringen.
            </item>
          </list>
          <list>
            <item xml:id="i-DkHJFyDs2oQnkuvxx9av81" sortKey="Yrkande 4">
              Riksdagen ställer sig bakom det som anförs i motionen om att
              öka stödet till CSN för att korta väntetiderna och klara handläggningen
              av ansökningar till omställningsstudiestödet inom rimlig tid och
              tillkännager detta för regeringen.
            </item>
          </list>
          <list>
            <item xml:id="i-8CqM5sJZ8yHTcdyfb1CmyG" sortKey="Yrkande 5">
              Riksdagen ställer sig bakom det som anförs i motionen om att
              se över studiestartsstödet så att fler kommer i arbete, och detta
              tillkännager riksdagen för regeringen.
            </item>
          </list>
          <list>
            <item xml:id="i-Qk4LijX5bMEsDeHArYy8Me" sortKey="Yrkande 6">
              Riksdagen ställer sig bakom det som anförs i motionen om att
              öka tryggheten för studenter vid sjukdom och tillkännager detta
              för regeringen.
            </item>
          </list>
          <list>
            <item xml:id="i-SzFzXFH7WEJm5eUnJnP51e" sortKey="Yrkande 7">
              Riksdagen ställer sig bakom det som anförs i motionen om att
              avvisa regeringens förändring av målet för studiestödssystemet
              så att detta fortsatt ska verka utjämnande samt bidra till social
              rättvisa och tillkännager detta för regeringen.
            </item>
          </list>
          <list>
            <item xml:id="i-5Ktki7HShDuNreDbqESyNC" sortKey="Yrkande 8">
              Riksdagen ställer sig bakom det som anförs i motionen om behovet
              av att se över den ekonomiska situationen för studerande med barn
              och tillkännager detta för regeringen.
            </item>
          </list>
          <list>
            <item xml:id="i-R5iCtWfoT7VP6TZczAjuxN" sortKey="Yrkande 9">
              Riksdagen anvisar anslagen för 2024 inom utgiftsområde 15 Studiestöd
              enligt förslaget i tabell 1 i motionen.
            </item>
          </list>
        </div>
        <div type="motContent">
          <head xml:id="i-7zkZq2zo3iASnDQ79WA8nd" type="h1">
            1 Studiestöd som ger fler möjlighet att studera
          </head>
          <p xml:id="i-UjjiWtTPkqYv6Mvkp3SUdD">
            Sverige ska vara ett tryggt land där människor genom hela livet
            kan utbilda sig för att ta de jobb som växer fram. I en alltmer
            kunskapsintensiv ekonomi ställs högre krav på förnyade kunskaper.
            Ett generöst studiemedelssystem gör att människor med olika ekonomiska
            förutsättningar kan utbilda sig. Det är bra för såväl individen
            som samhället, men också nödvändigt om vi ska kunna möta de stora
            behov av utbildad personal som finns i landet. Det är viktigt
            för en jämlik tillgång till välfärd i hela landet och för att
            bryta segregationen, klara klimatomställningen och bygga Sverige
            starkt. Studiestödssystemet ska möjliggöra för människor att söka
            sig vidare till studier efter slutförd skolgång eller att senare
            i livet återuppta sina studier.
          </p>
          <p xml:id="i-xnsrUdvQ2qZH8FX7hTsLN">
            Vi vill ge fler människor möjlighet till utbildning och möjlighet
            till ett livslångt lärande. Steget till att påbörja en utbildning
            och ta studielån kan upplevas som olika stort för olika människor.
            Tyvärr spelar fortfarande samhällsklass och bakgrund en stor roll
            för utbildning. Ett generöst och flexibelt studiestödssystem har
            en central roll för att bryta dessa mönster. I över 20 år har
            detta inte varit omstritt, men i budgetpropositionen för 2024
            föreslår regeringen plötsligt att målet för studiestödssystemet
            ska ändras genom att stryka att studiestödet ska ”utjämna skillnader
            mellan individer och grupper i befolkningen och i och med det
            bidra till ökad social rättvisa”. Med detta förändrar regeringen,
            till synes helt utan beredning, i grunden att studiestödssystemet
            ska verka utjämnande, vilket är mycket anmärkningsvärt. Jämlikhet
            och alla människors rätt till utbildning bör fortsätta vara en
            del av studiestödets mål. Därför avvisar vi socialdemo­krater
            regeringens förändring av målet för studiestödssystemet så att
            detta fortsatt ska verka utjämnande samt bidra till social rättvisa.
          </p>
          <p xml:id="i-XhGFSKGZ2meCmsygUY8q8K">
            Vår utgångspunkt är att det ska vara möjligt att klara sin försörjning
            under studietiden utan inkomster från arbete eller ekonomiskt
            stöd från anhöriga. Vi är positiva till att den som vill och har
            möjlighet att kombinera sina studier med arbete också gör det.
            Men för flera grupper av studerande är det inte möjligt att kombinera
            studier med arbete, eller också innebär det en så stor ansträngning
            att studierna eller familjelivet blir starkt lidande. Det gäller
            till exempel studerande med barn, studenter med funktionsnedsättning
            och studenter med en stor andel schemalagd tid under sina studier.
          </p>
          <p xml:id="i-4KCsuAV3iQRQFRLXTtVq8r">
            Den socialdemokratiska regeringen har de senaste två mandatperioderna
            gjort mycket för att förbättra studiestödssystemet i syfte att
            tillgängliggöra utbildning för fler. Vi har bland annat höjt bidragsdelen
            i studiemedlet, infört ett nytt omställningsstudie­stöd för kompetensutveckling
            och omställning, höjt åldersgränsen för studiemedel och infört
            ett studiestartsstöd för arbetslösa med stort utbildningsbehov.
            Men vi social­demokrater är inte nöjda förrän alla har samma möjlighet
            till utbildning. Mer behöver göras för grupper av studenter som
            har en särskilt utsatt ekonomisk situation och studiemedlet behöver
            vara på en sådan nivå att studenterna kan fokusera på sina studier.
            Det är särskilt viktigt om man inte kommer direkt från gymnasiet,
            eller är förälder. Socialdemokraterna anser därför att bidragsdelen
            av studiemedlet på sikt ska höjas och att det totala studiemedelssystemet
            behöver stärkas så att ännu fler har ekonomiska förutsättningar
            att studera vidare.
          </p>
          <head xml:id="i-VBPux6sF3HJeKprhrzX9ST" type="h1">
            2 Världens bästa omställningsstudiestöd
          </head>
          <p xml:id="i-VoSHtCRpcvd1GAN37azVxM">
            Sverige har nu världens bästa system för omställning och kompetensutveckling.
            Ett nytt offentligt omställningsstudiestöd har införts i syfte
            att stärka arbetstagares ställning på arbetsmarknaden. Det innebär
            att det blir möjligt för människor att mitt i livet välja att
            satsa på omställning eller kompetensutveckling, utan att behöva
            känna oro för hur räkningarna fortsatt ska betalas eftersom omställningsstudiestödet
            kommer att innebära att de allra flesta kan studera med minst
            80 procent av lönen i upp till ett år.
          </p>
          <p xml:id="i-XMgXN8MDFeXKZzrzp44Xsb">
            Omställningsstudiestöd kan lämnas under sammanlagt motsvarande
            högst 44 veckors heltidsstudier. Stödet lämnas för heltidsstudier
            och deltidsstudier som omfattar 20, 40, 50, 60 eller 75 procent
            av heltid. Omställningsstudiestöd ska kunna användas för studier
            på utbildningar i Sverige som är studiemedelsberättigade idag
            men även för utbildningar som finansieras av en omställningsorganisation.
            En utbildning ger rätt till omställningsstudiestöd om den omfattar
            minst en veckas studier på heltid och får bara lämnas för en sådan
            del av studietiden som omfattas av en kursplan eller mot­svarande.
            För den som är under 40 år ska omställningsstudiestöd bara få
            användas för att påbörja utbildningar som motsvarar högst 80 heltidsveckor.
            För den som har fyllt 40 år finns inte denna begränsning. En förutsättning
            för att man ska kunna beviljas omställningsstudiestöd är att utbildningen
            stärker individens framtida ställning på arbetsmarknaden med beaktande
            av arbetsmarknadens behov.
          </p>
          <p xml:id="i-GsDTAdzaHWgYmPAAAU6DR2">
            Regeringen har misskött genomförandet av omställningsstudiestödet.
            Reformen och partsöverenskommelsen hotas av ren dumsnålhet och
            bristande engagemang från reger­ingens sida. Antalet utbildningsplatser
            skars ner under reformens första år och CSN har inte fått de resurser
            som myndigheten efterfrågat för att kunna hantera de inkomna ansökningarna
            om att ta del av omställningsstudiestödet inom rimlig tid. I vårbudget­motionen
            föreslog vi socialdemokrater att anslaget till CSN skulle förstärkas
            med 33 miljoner kronor för att omställningen av arbetskraften
            inte skulle bromsas, vilket regeringen sa nej till. Regeringens
            passivitet har underminerat omställningsstudiestödets förmåga
            att stärka kompetensförsörjningen på arbetsmarknaden. De resurser
            som regeringen har aviserat för slutet av 2023 och 2024 är dessutom
            väsentligt lägre än de resurser som CSN efterfrågat och kommer
            att vara otillräckliga för att ta itu med de långa köer som har
            byggts upp. Hundratals miljoner har redan brunnit inne på grund
            av regeringens schabblande och inför 2024 ser prognosen ännu mörkare
            ut.
          </p>
          <p xml:id="i-WHsDcCEvvA6sHhbVDP54zF">
            Vi socialdemokrater kräver att regeringen skjuter till de resurser
            som CSN behöver för att korta väntetiderna och klara handläggningen
            av ansökningar till omställnings­studiestödet inom rimlig tid.
            Implementeringen av omställningsstudiestödet måste kraftigt förbättras
            och därför föreslår vi att en samordnare av omställningsstudiestödet
            ska tillsättas med uppdrag att hålla ihop arbetet över departementsgränserna
            och säker­ställa en god samverkan och dialog med alla inblandade
            myndigheter samt arbetsmark­nadens parter.
          </p>
          <head xml:id="i-9zQFqA3LDy5wp1ZYinNah8" type="h1">
            3 Utveckla studiestartsstödet så att fler kommer i arbete
          </head>
          <p xml:id="i-QWR55wJu9UXj2RrrZo6hw9">
            Studiestartsstödet ger ekonomiska förutsättningar för arbetslösa
            personer med kort tidigare utbildning och ett stort utbildningsbehov
            att ta steget till studier. Under 2022 var det 6 100 studerande
            som använde stödet och av dessa var 73 procent kvinnor. Vägen
            till egen försörjning och en bra integration går via arbete. En
            fullföljd gymnasieutbildning, som ofta möjliggörs med studiestöd,
            är en vattendelare på arbets­marknaden då arbetslösheten är betydligt
            högre bland dem som saknar gymnasie­utbildning. Att utrikes födda
            rekryteras till och genomgår utbildning är därför av­görande för
            att förbättra integrationen. Att många med studiestartsstöd studerar
            inom ett bristyrke innebär att satsningar på stödet också är en
            viktig del av kompetensför­sörjningen.
          </p>
          <p xml:id="i-AiTArpMtceBJS33EBpRn4E">
            Tidigare erfarenheter pekar också på särskilt stora arbetsmarknadseffekter
            om satsningar riktar sig till arbetslösa med kort utbildning,
            dvs den målgrupp som studie­startsstödet avser. IFAU har bland
            annat funnit att förlagan till studiestartsstödet, rekryteringsbidraget,
            hade positiva effekter på sannolikheten att delta i utbildningen
            och positiva effekter på framtida arbetsmarknadsutfall. Vad gäller
            sannolikheten att delta i utbildning var det särskilt viktigt
            för kvinnor, personer med utländsk bakgrund och personer med en
            kort utbildningsbakgrund. Alla dessa bakgrundsfaktorer gör sig
            gällande även för målgruppen för studiestartsstödet och de utgör
            nu dessutom en ännu större del av målgruppen.
          </p>
          <p xml:id="i-D2QTZyYod6NC4Drw8tHYEt">
            Att fler utrikesfödda personer med stora utbildningsbehov kan
            ta del av stödet är alltså integrationsfrämjande och en viktig
            del av kompetensförsörjningen. En översyn för att öka stödets
            attraktivitet bör därför göras för att fler ska komma i arbete.
            En sådan översyn bör innefatta nivån på stödet och kravet på föregående
            långvarig arbetslöshet, under förutsättning att det även framöver
            ska vara personer med stort utbildningsbehov för att inte fastna
            i arbetslöshet som får stödet. Översynen bör också inkludera hur
            medelstilldelningen kan optimeras.
          </p>
          <head xml:id="i-MRehf34t9rs8GhZ1TyCRy" type="h1">
            4 Ökad trygghet för studenter vid sjukdom
          </head>
          <p xml:id="i-X8mnbXG7CmV3XK9u5r5uZz">
            Det finns i dag ingen generell möjlighet att vara sjukskriven
            på deltid inom studiestöds­systemet. En studerande som blir sjuk
            riskerar därför att tvingas att avbryta studierna, trots att studieförmåga
            fortfarande finns till viss del.
          </p>
          <p xml:id="i-TMhxjqh21tsaRurFM6ja4X">
            Utredningen om tryggare och mer effektiva studier har i sitt
            delbetänkande Ökad trygghet för studerande som blir sjuka (SOU
            2018:9) lämnat förslag om en förbättrad sjukförsäkring inom studiestödssystemet.
            Förslagen innebär en generell möjlighet till deltidssjukskrivning
            inom studiemedelssystemet med bibehållen heltidsersättning och
            en förkortning av karenstiden för avskrivning av studielån från
            30 till 14 dagar. I betänkandet föreslås också att avskrivning
            av studielån enbart ska ske om den stude­rande har blivit försenad
            i sina studier, vilket gör att behovet av en lång karenstid minskar.
            Även studerande med studiestartsstöd ska enligt förslaget omfattas
            av ändringarna. Regeringen bör nu återkomma till riksdagen med
            förslag som ökar trygg­heten för studenter vid sjukdom.
          </p>
          <p xml:id="i-PXwoLNx5Rvr1WoQub3Pc4n">
            Det finns också behov av att förbättra den ekonomiska situationen
            för studenter med barn. Till exempel bör tilläggsbidraget som
            studerande föräldrar kan ansöka om ses över.
          </p>
          <head xml:id="i-42TXNjDRpQDHtapN8D2NPn" type="h1">
            5 Anslagsförändringar
          </head>
          <head xml:id="i-HvMYwHwUhkmGboDXUoXMtA" type="h2">
            1.8 Centrala studiestödsnämnden
          </head>
          <p xml:id="i-HGj9L1X2UFpw3a3fSDwTeG">
            Regeringens passivitet har underminerat omställningsstudiestödets
            förmåga att stärka kompetensförsörjningen på arbetsmarknaden.
            De resurser som regeringen aviserat för 2024 är väsentligt lägre
            än vad CSN efterfrågat och kommer att vara otillräckliga för att
            ta itu med de långa köer som har byggts upp. Hundratals miljoner
            har redan brunnit inne på grund av regeringens schabblande och
            inför 2024 ser prognosen ännu mörkare ut. Vi socialdemokrater
            föreslår därför att anslag 1.8 Centrala studiestödsnämnden ökar
            med 20 miljoner kronor.
          </p>
          <p xml:id="i-Awyv4Lv3xiwNcHLLXxksLi">
            Tabell 1 Anslagsförslag 2024 för utgiftsområde 15 Studiestöd
          </p>
          <p xml:id="i-LGghq5wrD9eoNZJ3zppXFp">
            Tusental kronor
          </p>
          <table>
            <row xml:id="i-9CuRBjSHvkAWDBqNGxxN9i" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-2QDZRSEMQPFrSRnouvuKTy">
              <cell>
                1:1
              </cell>
              <cell>
                Studiehjälp
              </cell>
              <cell>
                4 518 262
              </cell>
              <cell>
                ±0
              </cell>
            </row>
            <row xml:id="i-9MuaNsjV4rn93U6nByzZ1T">
              <cell>
                1:2
              </cell>
              <cell>
                Studiemedel
              </cell>
              <cell>
                20 207 017
              </cell>
              <cell>
                ±0
              </cell>
            </row>
            <row xml:id="i-Ngcnio4AmneVA3x88G4vKg">
              <cell>
                1:3
              </cell>
              <cell>
                Omställningsstudiestöd
              </cell>
              <cell>
                2 836 000
              </cell>
              <cell>
                ±0
              </cell>
            </row>
            <row xml:id="i-JRAU3a252hWfPU6vaPBByC">
              <cell>
                1:4
              </cell>
              <cell>
                Statens utgifter för räntor på studielån
              </cell>
              <cell>
                1 307 129
              </cell>
              <cell>
                ±0
              </cell>
            </row>
            <row xml:id="i-DqSBaPrk5bNj6NMVsjBcA9">
              <cell>
                1:5
              </cell>
              <cell>
                Bidrag till kostnader vid viss gymnasieutbildning och vid viss
                föräldrautbildning i teckenspråk
              </cell>
              <cell>
                62 150
              </cell>
              <cell>
                ±0
              </cell>
            </row>
            <row xml:id="i-MRBcbyLW695Wnw1GutEzcj">
              <cell>
                1:6
              </cell>
              <cell>
                Bidrag till vissa studiesociala ändamål
              </cell>
              <cell>
                27 000
              </cell>
              <cell>
                ±0
              </cell>
            </row>
            <row xml:id="i-6FFoixx6GnhuS9EHGRysZj">
              <cell>
                1:7
              </cell>
              <cell>
                Studiestartsstöd
              </cell>
              <cell>
                400 000
              </cell>
              <cell>
                ±0
              </cell>
            </row>
            <row xml:id="i-AVGAiwbnidhrS7a87Xe9Fu">
              <cell>
                1:8
              </cell>
              <cell>
                Centrala studiestödsnämnden
              </cell>
              <cell>
                1 168 916
              </cell>
              <cell>
                20 000
              </cell>
            </row>
            <row xml:id="i-A1E6F4AUtLuhhwpHhH5BLr">
              <cell>
                1:9
              </cell>
              <cell>
                Överklagandenämnden för studiestöd
              </cell>
              <cell>
                18 696
              </cell>
              <cell>
                ±0
              </cell>
            </row>
            <row xml:id="i-Jc87TEAuGVz7dTej6EAib3">
              <cell>
                Summa
              </cell>
              <cell>
                30 545 170
              </cell>
              <cell>
                20 000
              </cell>
            </row>
          </table>
        </div>
        <div type="motSignatures">
          <list>
            <item xml:id="i-QTjMjAJcPyUZX3sBST6i9A" who="i-GLpGALNASBTHSmgDcbTu4m">
              Åsa Westlund (S)
            </item>
            <item xml:id="i-BeGfYvmECVXDkXHCDo2hY5" who="i-Xvwr4Q7CsjqRAtkC5NmcYG">
              Linus Sköld (S)
            </item>
            <item xml:id="i-2MLvNqJ1bSCjhF5wV5qi4q" who="i-YG3se2hZeuEdiGKSwKyaKF">
              Caroline Helmersson Olsson (S)
            </item>
            <item xml:id="i-KK5sn1cHfFJqRPce6QqG4q" who="i-GimwrxR6QNfQTTYxqEbj7a">
              Mats Wiking (S)
            </item>
            <item xml:id="i-XKzZM5k18uAXaQTtstngbe" who="i-3kfmGYErmuJ81cgi8Cwy88">
              Aylin Nouri (S)
            </item>
            <item xml:id="i-7Ze73jb5PpyDRrgD9hnaEB" who="i-9rzEiT5qs2rumTNiqr6kVD">
              Rose-Marie Carlsson (S)
            </item>
            <item xml:id="i-8naw2G1zVxvhaDX1pVHbUf" who="i-KzsTMncnr5hiy4Se56WPv6">
              Niklas Sigvardsson (S)
            </item>
          </list>
        </div>
      </div>
    </body>
  </text>
</TEI>
