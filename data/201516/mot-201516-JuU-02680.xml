<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02680">
  <teiHeader>
    <fileDesc>
      <titleStmt>
        <title>Kriminalvården</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2680 av Andreas Carlson m.fl. (KD)</title>
          <idno type="rdwebb">H3022680</idno>
          <rs type="number">2680</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022680/text</ref>
          <ref type="dokument_url_html">http://data.riksdagen.se/dokument/H3022680</ref>
          <ref type="dokumentstatus_url_xml">http://data.riksdagen.se/dokumentstatus/H3022680</ref>
          <ref type="docx">http://data.riksdagen.se/fil/B11ECFD9-8D1F-48A9-8BCC-97C905834B49</ref>
          <ref type="pdf">http://data.riksdagen.se/fil/3FBE7A5F-59AD-44C1-8CEF-52E57F3CE778</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6pACPCt2jEzUbxM2C1A8Eb" type="signed"/>
        <correspContext corresp="i-6pACPCt2jEzUbxM2C1A8Eb">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-6PxzjrM1CQTgupdEWUykhW" type="submitted">
          <date when="2015-10-06"/>
          <time when="14:26:14"/>
        </correspAction>
        <correspAction xml:id="i-LA4kTLuxhC4nMdHCgcr7Qm" type="referred">
          <date when="2015-10-13"/>
        </correspAction>
        <correspAction xml:id="i-8qX2Ss9JPrXXmi55yxLBk5" type="assigned">
          <date when="2016-07-19"/>
          <time when="10:19:24"/>
        </correspAction>
        <correspContext corresp="i-8qX2Ss9JPrXXmi55yxLBk5">
          <ref type="assignedTo">Justitieutskottet</ref>
        </correspContext>
        <correspAction xml:id="i-ejZNkZsf2SVhU9LFMrHah" type="behandlas_i"/>
        <correspContext corresp="i-ejZNkZsf2SVhU9LFMrHah">
          <ref type="uppgift">2015/16:JuU1</ref>
          <ref type="ref_dok_id">H301JuU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6FRWErj9zYRAtoytTnmmsy" type="behandlas_i"/>
        <correspContext corresp="i-6FRWErj9zYRAtoytTnmmsy">
          <ref type="uppgift">2015/16:AU2</ref>
          <ref type="ref_dok_id">H301AU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU2</ref>
          <ref type="ref_dok_titel">Utgiftsområde 14 Arbetsmarknad och arbetsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5YLzYJ67dHXojrp5HnZJYx" type="behandlas_i"/>
        <correspContext corresp="i-5YLzYJ67dHXojrp5HnZJYx">
          <ref type="uppgift">2015/16:JuU21</ref>
          <ref type="ref_dok_id">H301JuU21</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU21</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FZfgzbNcihZNajCK1hjaLY" type="behandlas_i"/>
        <correspContext corresp="i-FZfgzbNcihZNajCK1hjaLY">
          <ref type="uppgift">2015/16:JuU23</ref>
          <ref type="ref_dok_id">H301JuU23</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU23</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ngcz7guPMxQgrCM7HmTpMd" type="behandlas_i"/>
        <correspContext corresp="i-Ngcz7guPMxQgrCM7HmTpMd">
          <ref type="uppgift">2015/16:JuU8</ref>
          <ref type="ref_dok_id">H301JuU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU8</ref>
          <ref type="ref_dok_titel">Riksrevisionens granskningsrapport om återfall i brott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2680 av Andreas Carlson m.fl. (KD)
          Kriminalvården
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-HryEY4jseDSUQP3HRHofgz">
            Förslag till riksdagsbeslut
          </head>
          <list style="ol">
            <item xml:id="i-vsozGTYS4TLvkYZAZ9dEb">
              Riksdagen ställer sig bakom det som anförs i motionen om att
              återuppta den nedlagda utredningen En flexibel och effektiv kriminalvård,
              dir. 2014:99, och tillkännager detta för regeringen.
            </item>
            <item xml:id="i-MiUNBqdpmrNiP9qVUoCaDZ">
              Riksdagen ställer sig bakom det som anförs i motionen om nolltolerans
              mot narkotika på anstalter och institutioner och tillkännager
              detta för regeringen.
            </item>
            <item xml:id="i-41GDgxc3NVNMaBz3f7uqLo">
              Riksdagen ställer sig bakom det som anförs i motionen om att
              anpassa anstalterna för familjeliv och tillkännager detta för
              regeringen.
            </item>
            <item xml:id="i-MNw2aATFCux2n2cZkX8pzb">
              Riksdagen ställer sig bakom det som anförs i motionen om villkorlig
              frigivning och tillkännager detta för regeringen.
            </item>
            <item xml:id="i-SHqnUWRBvqj8Z8jD4BVztv">
              Riksdagen ställer sig bakom det som anförs i motionen om restriktioner
              och isolering av barn i häkte och tillkännager detta för regeringen.
            </item>
            <item xml:id="i-FiQXXFpSWvjVqzfNwR6tas">
              Riksdagen ställer sig bakom det som anförs i motionen om vikten
              av att konfronteras med brottet och tillkännager detta för regeringen.
            </item>
            <item xml:id="i-VLDEPyQjz249Zb7kdC4UF9">
              Riksdagen ställer sig bakom det som anförs i motionen om skärpta
              regler för kommunikation med yttervärlden för intagna dömda för
              grova brott och tillkännager detta för regeringen.
            </item>
            <item xml:id="i-YA3MvXYq7585JS5NxqRZPn">
              Riksdagen ställer sig bakom det som anförs i motionen om stärkt
              kvalitet av den slutna ungdomsvården och tillkännager detta för
              regeringen.
            </item>
            <item xml:id="i-7aNyNevUDnt7dVvCeW4aoy">
              Riksdagen ställer sig bakom det som anförs i motionen om påföljder
              för unga brottslingar och tillkännager detta för regeringen.
            </item>
            <item xml:id="i-KVCN8P6QcdqrQHStuABLT8">
              Riksdagen ställer sig bakom det som anförs i motionen om tiden
              efter avslutat fängelsestraff och tillkännager detta för regeringen.
            </item>
            <item xml:id="i-PwgWSvnLmzAHpxiDLer23d">
              Riksdagen ställer sig bakom det som anförs i motionen om en ny
              chans till arbete efter avslutat fängelsestraff och tillkännager
              detta för regeringen.
            </item>
            <item xml:id="i-JnSbHDncWrrEwyAufV8ukh">
              Riksdagen ställer sig bakom det som anförs i motionen om det
              civila samhällets betydelse i frigivningsprocessen och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-L5jiquEUZHjmjV2dWEYTMX" type="h1">
            Motivering
          </head>
          <p xml:id="i-Mfpwk2HLXWfdy9QSc9tGeo">
            Den kristdemokratiska rättspolitiken bygger på insikten om människans
            ofullkomlighet. Brottslighet har alltid förekommit och kommer
            alltid att förekomma. Staten ska sträva efter att begränsa brottsligheten
            så långt det är möjligt. Denna inställning genomsyrar vår rättspolitik.
          </p>
          <p xml:id="i-8vtee7cnYgXCZyDS46yoZK">
            Ett fungerande rättssamhälle förutsätter att de som bryter mot
            lagen lagförs och straffas. Det är viktigt för att skydda laglydiga,
            ge brottsoffer upprättelse och för att upprätthålla ett signalsystem
            om vad som är rätt och fel, men också för att ge förbrytaren möjlighet
            att sona sitt brott. Människan är en moralisk varelse som hela
            tiden har ansvar att förhålla sig till vad som är rätt och fel.
            Den som har tagit sitt straff har sonat sitt brott och har med
            det återupprättats och fått en chans att i andras ögon återinträda
            i samhället som en ansvarstagande person. Straff är därför ett
            nödvändigt inslag i rättsskipningen.
          </p>
          <p xml:id="i-N8Kmmrcfcq4Br1gYvJAUBq">
            Tiden då straffet avtjänas ska användas på ett meningsfullt sätt
            genom insatser som möjliggör ett liv utan brottslighet. Behandling
            mot alkohol- och narkotikamissbruk, utbildning och arbetsträning
            bör erbjudas. Anstalterna ska hållas drogfria. Frigivningen måste
            förberedas i god tid. För att undvika återfall bör den frigivne
            få hjälp att skaffa bostad, arbete eller annan typ av meningsfull
            sysselsättning. Det är även viktigt att det sociala kontaktnätet
            stärks. Satsningar på kriminalvården bör ses som ett sätt att
            minska brottsligheten i framtiden.
          </p>
          <head xml:id="i-BB23w6nTWNxeChKSGSzPYP" type="h1">
            Återuppta utredning om kriminalvården
          </head>
          <p xml:id="i-NE5vefyp4X6hZaRzx8w7eN">
            Kristdemokraterna var med och tillförde stora anslagsökningar
            till Kriminalvården. Samtidigt har Kriminalvården i dag delvis
            ändrade förutsättningar som hänger samman med förändringar i klientsammansättningen.
            Därför fanns det skäl att göra en samlad analys av kostnadsutvecklingen
            inom Kriminalvårdens olika verksamheter. Alliansregeringen tillsatte
            därför 2014 utredningen; En flexibel och effektiv kriminalvård,
            dir. 2014:99, med uppdraget att analysera kostnadseffektiviteten
            i Kriminalvården samt föreslå hur det återfallsförebyggande arbetet
            kan utvecklas och förstärkas, bland annat genom nya former för
            samverkan med andra myndigheter och aktörer. Utredaren fick i
            uppdrag att redovisa hur Kriminalvårdens kostnader för anstalt,
            häkte, frivård respektive transporttjänst har utvecklats sedan
            2004. Vidare skulle utredaren analysera om fördelningen av kostnaderna
            var ändamålsenliga och avspeglade regeringens prioriteringar.
            En internationell jämförelse skulle göras och framgångsrika internationella
            exempel på återfallsförebyggande åtgärder studeras. Uppdraget
            skulle redovisas innan 2015 års utgång.
          </p>
          <p xml:id="i-U8tFUY8TCfMZ1zQXUewZhz">
            Att utredningen lades ned är mycket beklagligt eftersom Kriminalvårdens
            verksamhet så väl behöver en sådan genomgång. Kristdemokraterna
            menar att utredningen snarast ska återupptas. Detta bör ges regeringen
            tillkänna.
          </p>
          <head xml:id="i-EPBqgHvKHXf6oFGYukA77C" type="h1">
            Medelstilldelning
          </head>
          <p xml:id="i-SFr1rQiEzeEREajxyfCXxB">
            Kriminalvården har under åren med alliansregering fått stora
            resurspåslag. Dessa var nödvändiga eftersom det vid tiden för
            när Alliansen kom till makten rådde stora problem inom Kriminalvården.
            Rymningar var betydligt vanligare och ett par år tidigare hade
            flera riktigt spektakulära rymningar ägt rum från säkerhetsanstalter.
            Dessutom förekom narkotika inne på anstalterna samtidigt som sysselsättningen
            var minst sagt bristfällig. Anslaget till Kriminalvården har från
            2005, året innan Alliansen kom till makten, till 2015 ökat med
            2 miljarder kronor.
          </p>
          <head xml:id="i-AsFaph7i1sLmNH94PxzTZE" type="h1">
            Missbruk i fängelser
          </head>
          <p xml:id="i-GXvvFPjVJD9HWtgaYgZviv">
            Narkotika är ett stort problem i Kriminalvården. Dagligen tar
            Kriminalvården hand om mellan 9 000 och 10 000 personer som har
            mer eller mindre uttalade problem med narkotika. Under Alliansens
            tid vid regeringsmakten har Kriminalvården satsat på en utbyggd
            vård för att möta missbruksproblem. Under 2013 gick drygt en femtedel
            av de intagna med missbruk ett helt behandlingsprogram innan de
            frigavs. Samma år hade ungefär 70 procent av de intagna ett missbruk.
            Bara 28 procent hade inget känt missbruk alls. 20 procent hade
            alkoholmissbruk, 30 procent missbrukade narkotika och 21 procent
            hade ett blandmissbruk.
          </p>
          <p xml:id="i-Lt5yzE9an6tqu1neTkGXhE">
            Drogtester kan göras på de intagna av flera anledningar; vid
            ankomst, rutinmässiga stickprov, uppföljningsprov eller inför
            permission. År 2013 var testade sju procent positivt i de test
            som utfördes, vanligast vid ankomst till anhalt, vid stickprov
            var siffran tre procent.
          </p>
          <p xml:id="i-YH73YAxmgZvCBw4aogBHWw">
            Det är viktigt att alla anstalter är drogfria och att personalen
            ges resurser och möjligheter att kontrollera att drogfriheten
            efterlevs. Det ska råda nolltolerans mot narkotikamissbruk. Narkotikamissbruk
            på anstalt medför ofta ett hotfullt klimat.
          </p>
          <p xml:id="i-Ubn95GuhcEuUa7xSCjgBnF">
            Behandling ska erbjudas dem som så behöver. Samtliga institutioner
            ska naturligtvis vara drogfria. Vid misstanke om missbruk ska
            tester utföras. Vid vägran att lämna urinprov ska anmärkningssystemet
            användas, vilket ska kunna leda till en senarelagd villkorlig
            frigivning.
          </p>
          <head xml:id="i-PgcCP8mt4aLNjDhJPXqk8v" type="h1">
            Motverka radikalisering
          </head>
          <p xml:id="i-AjWeUZzUz1keoF67sz2Xyf">
            Kriminalvården har av regeringen fått i uppdrag att kartlägga
            metoder och arbetssätt för det förebyggande arbetet mot våldsbejakande
            extremism bland intagna på svenska fängelser. Kriminalvården ska
            studera hur andra länders arbete ser ut för att motverka radikalisering
            i fängelsemiljö och Kriminalvården i stort. Kristdemokraterna
            anser att arbetet är angeläget och vill intensifiera arbetet med
            att motverka radikalisering och rekrytering i svenska fängelser.
          </p>
          <head xml:id="i-BUk9DrhHUTt7oGcFHniC4F" type="h1">
            Villkorad frigivning
          </head>
          <p xml:id="i-5QGzqRa8BKWd5b3nXZEVpL">
            Kristdemokraterna menar att personer som inte sköter sig i fängelse
            ska kunna få sitt straff ”förlängt” genom att han/hon inte friges
            villkorligt utan först efter att hela den utdömda strafftiden
            löpt ut. Det skapar drivkrafter att följa de regler som finns,
            att delta i behandlingsprogram och att ta de drogtester som man
            ombeds att ta.
          </p>
          <p xml:id="i-Jn9SfGxt1Ac6bczqHoobcv">
            Förändringar bör övervägas när det gäller möjligheten till villkorligt
            medgiven frihet. Det är inte rimligt att de som återfallit i likartad
            brottslighet och på nytt döms till fängelse per automatik friges
            villkorligt efter att två tredjedelar av det utdömda fängelsestraffet
            verkställts. Återfallsförbrytare bör avtjäna en tid i fängelset
            som helt och hållet motsvarar straffvärdet för det eller de nya
            brott hon eller han dömts. Tiden i anstalt bör dock följas av
            en tidsperiod då den intagne ges möjlighet att återanpassa sig
            till ett liv i frihet. Vi anser att den som återfaller i brott
            och döms till ett nytt fängelsestraff ska avtjäna tre fjärdedelar
            av det nya straffet.
          </p>
          <p xml:id="i-D6qpWD4KgVA4yueMgWpUxe">
            Under riksdagsåret 2014/15 tillkännagavs för regeringen som sin
            mening att regeringen bör skärpa reglerna för villkorlig frigivning
            för dem som återfallit i likartad brottslighet. Detta ska regeringen
            snarast verkställa.
          </p>
          <head xml:id="i-RNevGs8ZiD6mUan3FMrpvk" type="h1">
            Unga klienter med restriktioner på häkte
          </head>
          <p xml:id="i-29ohSmJnxzeHmRrahYpGLA">
            Sverige har under flera års tid kritiserats av FN:s tortyrkommitté
            och barnkommitté för att unga på häkten idag sitter med restriktioner
            som innebär att de inte har någon egentlig kontakt med andra människor.
            Vad det gör med en människa i stort men med en ung person i synnerhet.
          </p>
          <p xml:id="i-Qb2Jg97mCR5jKrAoHE7F76">
            Varje enskild restriktion ska, enligt nya riktlinjer, motiveras
            av åklagaren och det ska dokumenteras. Fortlöpande ska restriktionerna
            omprövas. Av de 9 500 personer som årligen häktas i Sverige är
            det ungefär två tredjedelar som har restriktioner, oftast under
            den första tiden.
          </p>
          <p xml:id="i-HtErq15m9eJ8Y31Rw54ftc">
            Restriktioner och isolering för barn ska användas med yttersta
            försiktighet för att häktestiden inte ska skada den häktade.
          </p>
          <head xml:id="i-hueMk5bYakMYzdqwmPeM8" type="h1">
            Barn med föräldrar i fängelse
          </head>
          <p xml:id="i-J4S4toivEe9QLNia19ZfsH">
            Varje år är det ungefär 8 000 barn som har minst en förälder
            i fängelse. Med frivården inräknad är det 30 000 barn. Barnkonventionen
            betonar att Kriminalvården särskilt ska uppmärksamma behov och
            rättigheter hos barn som har en nära anhörig som sitter i fängelse.
          </p>
          <head xml:id="i-6y72cEbumtHVB7A5MKB8nH" type="h1">
            Möjligheten till besök med övernattning är viktigt för kontakten
            mellan barn och föräldrar.
          </head>
          <head xml:id="i-KD5VVhJW5UMSb6gmCTdua9" type="h1">
            Förhållandena varierar från anstalt till anstalt och några är
            dåligt anpassade för barn.
          </head>
          <p xml:id="i-YVx5hArhxLSeEHLUupiLaL">
            I dag finns på vissa anstalter besökslägenheter där barn och
            föräldrar kan umgås, leka, laga mat och titta på tv tillsammans.
            Besökslägenheter, med möjlighet till övernattning och med barnvänliga
            besöksutrymmen, ska finnas på alla fängelser.
          </p>
          <p xml:id="i-HPCedgZ9yUSDYVLjv3gpwd">
            Olika föreningar spelar en viktig roll för att stötta kontakten
            mellan barn och föräldrar i fängelse. Bryggan är en ideell förening
            som har tagit som sin uppgift att ge stöd åt barn som har en förälder
            i fängelse eller häkte. Föreningen arbetar också för att synliggöra
            och förbättra förhållandena för barn vars föräldrar är aktuella
            inom Kriminalvården.
          </p>
          <p xml:id="i-PRXxEE2hgchZcuYiFr3HYi">
            Socialtjänsten har en viktig roll för att barnen ska kunna träffa
            en förälder som är placerad på annan ort. I synnerhet om den förälder
            som är fri inte lever med, eller har ett eget intresse av att
            träffa, den intagna.
          </p>
          <p xml:id="i-AgaaeoQ6rQRaqYHh3HDqU">
            För den intagne är den praktiska och känslomässiga anknytningen
            till framtiden barnen. Det gäller i hög grad de föräldrar som
            sitter på anstalter och som i många fall förlorat kontakten med
            sina barn. Många av dem som sitter på anstalt är föräldrar. Deras
            barn har precis som alla andra barn behov av sin mamma och pappa.
            Anstalterna måste därför anpassas efter barns och föräldrars behov
            av umgänge. Rent konkret åsyftar vi övernattningslägenheter, öppna
            lekrum där föräldrar och barn kan umgås samt grönområden och lekplats
            i anslutning till de anstalter där barn vistas under längre besök.
            Kriminalvården måste anpassas så att barn inte ofrivilligt fråntas
            rätten att upprätthålla en kontinuerlig kontakt och gemenskap
            med sina föräldrar då dessa vistas på anstalt.
          </p>
          <head xml:id="i-CMgzfD2cxRDQjvzzen479o" type="h1">
            Familjefokus i fängelse
          </head>
          <p xml:id="i-DEDWqGpdkbwcANucUHWzXw">
            Allt för många återfaller i kriminalitet efter att de avtjänat
            sitt straff. Här krävs förstärkningar för att minska antalet återfall.
            Därtill riskerar sex av tio barn, som har någon förälder i fängelse,
            att själva hamna i brottslighet.
          </p>
          <p xml:id="i-Uv75KKzkacZ3vtrGtQUgJf">
            Det är viktigt att arbeta förebyggande i fängelserna. I Wales
            har man lyckats vända trenden genom en familjemetod där man arbetar
            med att hitta drivkraften i föräldraskapet hos den intagne, öka
            antalet besök och göra besöksrummen i fängelserna mer familjevänliga
            för att skapa en miljö som är mer välkomnande för barn. Genom
            att arbeta med ett ökat familjefokus inom Kriminalvården i Sverige
            kan stora vinster göras för den enskilde internen, i det brottsförebyggande
            arbetet och för samhällsekonomin.
          </p>
          <head xml:id="i-69MBYZRvgSnA6egLwjDTJ9" type="h1">
            Konfrontation med skulden
          </head>
          <p xml:id="i-AnQowaWJj3juqWWFZVE5iC">
            Under sin behandling i fängelset ska den dömde på ett tydligt
            sätt konfronteras med det begångna brottet och därefter bearbeta
            sin syn på sitt eget handlande.
          </p>
          <p xml:id="i-X49NVjBZafpoVofYfoMfm9">
            En återanpassning till en lagenlig tillvaro är knappast möjlig
            om inte den kriminelle kommer till insikt om det felaktiga i sitt
            handlande. Därför är det viktigt att den dömde som en del i behandlingen
            konfronteras med brottet. Samtal om brottet behöver föras på ett
            annat sätt än idag. Gärningspersonen behöver ställas inför frågan
            ”Vad är det du har gjort?” och därefter bearbeta sin syn på sitt
            eget handlande. Tyvärr tycks samtal om de begångna brotten idag
            inte höra till vanligheterna inom den svenska Kriminalvården.
          </p>
          <p xml:id="i-JVnv5m2DeZGHXvQpiwSfgq">
            Idag finns olika behandlingsprogram inom Kriminalvården. De bygger
            på olika psykologiska modeller, exempelvis kognitiv beteendeterapi.
            Det typiska resultatet av alla interventioner som används inom
            kriminalvården är dock att effekterna av behandling ett år efter
            avslutad behandling avtar till ett lågt värde.
          </p>
          <p xml:id="i-CPA87yr3oa7rcJHeFGnht8">
            Svårigheterna att bryta ett kriminellt mönster hos de intagna
            visar på problemet med ett ensidigt psykologiskt synsätt på rehabilitering.
            I stället behövs en bredare ansats, där den etiska konflikten
            mellan brottslighet och laglydnad ges ett större utrymme. Fokus
            behöver också läggas på den dömdes sociala och andliga behov.
          </p>
          <p xml:id="i-4CVLCFkPJKNEUH8RqudyCo">
            En rapport från danska fängelser tyder på att synen på ånger
            och ansvar har förändrats bland de intagna de senaste åren. En
            intervjuad fängelsepräst säger i rapporten:
          </p>
          <p xml:id="i-WFgCCPbwPoNqCD8BS1q9cT">
            ”Man støder langt mindre på anger i dag end tidigare. Fokus er
            flyttet et helt andet sted hen i pressede situationer. Det er
            helt andre sider av religiøsiteten, der gør sig gældende, når
            man bliver konfronteret med, hav det er sket. Her er det religiøse
            iblandet en slags new age tankegang: man skal tænke positivt,
            man skal igenonem det her, man må binde det negaqtive til noget
            positivt osv. Man skal have vendt det negative. Det er tanekgangen,
            faktisk også hos mange unge – ikke så met at man selv skal angre
            og vende omkring.”
          </p>
          <p xml:id="i-8fyG65gKpNp8qr8yrLk2ej">
            Med detta synsätt är brottet något som hände, inte något som
            jag gjorde. Det ligger nära till hands att koppla denna förändring
            i (åtminstone de danska) dömdas inställning till en övergripande
            trend i vårt samhälle där det personliga ansvaret gradvis fasas
            ut.
          </p>
          <p xml:id="i-5e9qoFjbVHXYUkfk4Btk8p">
            Det ansvarsundvikande synsättet behöver brytas. Den intagne ska
            bekräfta sin kapacitet att besluta över sitt handlande, återupprättas
            som moraliskt subjekt, varsebli sin skuld och sona den.
          </p>
          <head xml:id="i-VcC2nTmEeKMU25vLRJCj23" type="h1">
            Tydligare regler för kommunikation med yttervärlden
          </head>
          <head xml:id="i-VyA7Gm71WwywerPwqYoqc" type="h1">
            Skärp reglerna för kommunikation med yttervärlden för intagna
            dömda för grova brott.
          </head>
          <p xml:id="i-Q7C7kNJUNLqdyYbyQvXNas">
            Formellt sett är tillgången till internet mycket begränsad för
            den som sitter i fängelse. Emellertid har det blivit allt vanligare
            att interner deltar på internet, exempelvis genom bloggar.
          </p>
          <p xml:id="i-DA46wNv1sQAp9hVufY9xuS">
            Men även om internettillgången är väl kontrollerad kan den intagne
            anlita anhöriga eller andra för att få ut sitt budskap. Kriminalvården
            anser sig inte ha rätt att lägga sig i hur en intagen använder
            sina sociala kontakter eller sin permission. Yttrandefriheten
            är en lagstadgad rättighet och det är inget Kriminalvården problematiserar.
          </p>
          <p xml:id="i-RDFKsE1w4BvK6neQSkrMZW">
            Det är emellertid ett problem att personer dömda för mycket grova
            brott, med brottet som språngbräda, kan sprida propaganda exempelvis
            för sin extrema politiska uppfattning eller hota vittnen och brottsoffer.
            Det finns därför anledning att inskränka yttrandefriheten för
            den som mördar i extremismens namn. Det är inte heller acceptabelt
            att dömda ska ha möjlighet att hota vittnen eller brottsoffer.
            Informationsspridning om förhållandena på anstalterna kan också
            innebära att riskerna för personalen ökar.
          </p>
          <head xml:id="i-22We8xPdeg23BzxLFiSfgG" type="h1">
            Stärk kvaliteten inom den slutna ungdomsvården
          </head>
          <p xml:id="i-SZvgeYYiaUk6ZoZzxYm28L">
            Reformera den slutna ungdomsvården grundligt. Liksom för fängelserna
            bör detta göras i form av en trestegsmodell med tydlig struktur,
            behandling och återanpassning.
          </p>
          <p xml:id="i-E5VcViUoZe4St9vr9XmJkT">
            År 1999 infördes sluten ungdomsvård som en ersättning för fängelse
            för ungdomar 15–17 år som begått grova brott. En utvärdering av
            Statens institutionsstyrelse visar att när gruppernas brottslighet
            inom tre år efter domen till sluten ungdomsvård eller fängelse
            jämförs visar det sig att av de fängelsedömda har 60 procent och
            av de dömda till sluten ungdomsvård 68 procent en ny dom inom
            tre år. Det är också en hög andel som återfallit i allvarligare
            brottslighet som lett till en ny dom till fängelse eller LSU.
            För de fängelsedömda är det 33 procent och för de LSU-dömda 50
            procent som har ny sådan påföljd. I studien ingick 470 ungdomar
            dömda till fängelse åren 1991–1998 och 371 ungdomar dömda till
            sluten ungdomsvård åren 1999–2003. Situationen tycks inte förbättras.
            Av dem som dömdes till sluten ungdomsvård 2005 hade 79 procent
            återfallit inom tre år efter frisläppandet. Till saken hör att
            de två grupperna inte är fullt jämförbara eftersom även ungdomar
            som tidigare skulle överlämnats till vård inom socialtjänsten
            döms till sluten ungdomsvård sedan denna påföljd införts. Enligt
            Kriminologiska institutionen vid Stockholms universitet är sluten
            ungdomsvård den minst effektiva påföljden med hänsyn till återfall.
          </p>
          <p xml:id="i-6ed2iyADqR1AZTgyQc8GCe">
            Under åren 1980–1998 saknade Sverige påföljden ungdomsfängelse
            respektive sluten ungdomsvård. Enligt tillgänglig kohortstatistik
            minskade under denna period andelen personer med någon brottsbelastning
            vid 20 års ålder från 15 procent (födda 1965, straffmyndiga 1980)
            till 11 procent (födda 1983, straffmyndiga 1998). Kriminologiska
            institutionen drar slutsatsen att avskaffandet av ungdomsfängelset
            alltså inte har medfört några synliga negativa konsekvenser när
            det gäller allmän- respektive individualprevention.
          </p>
          <p xml:id="i-67Bcp3L2qpNTFEpsGSo4hg">
            Regeringen beslutade 2008 att införa en lagstadgad eftervård
            för den som varit på sluten ungdomsvård. För att förbättra utslussningen
            efter sluten ungdomsvård ökade regeringen 2011 anslaget till Statens
            institutionsstyrelse (Sis) med 20 miljoner kronor för att Sis
            ska kunna ta ett större ansvar för utslussning. Detta med tanke
            på att ungefär en tredjedel av alla unga som friges varje år saknar
            planering för tiden efter verkställighet. År 2011 införde regeringen
            därför ett antal åtgärder som ska förbättra verkställigheten och
            öka möjligheterna till successiv utslussning under kontrollerade
            former. En verkställighetsplan ska upprättas för den dömde. Krav
            infördes också på ett starkare samarbete mellan Statens institutionsstyrelse
            och socialtjänsten.
          </p>
          <p xml:id="i-C1SbRxVAa6T7SZZiRur3B5">
            Det finns alltså ett behov av att reformera den slutna ungdomsvården
            i Sverige. Liksom för fängelserna bör detta göras i form av en
            trestegsmodell med tydlig struktur, behandling och återanpassning.
          </p>
          <head xml:id="i-Gqx65Bs67RMcDjmQ864x6j" type="h1">
            Gör det lättare att hitta lämplig påföljd för unga brottslingar
          </head>
          <p xml:id="i-HVcvrspNKUR8odbunom5nf">
            Inför möjligheten att döma ut fler olika typer av påföljder för
            unga lagöverträdare, däribland omplacering, kontaktskyldighet
            för unga och ungdomsövervakning.
          </p>
          <p xml:id="i-EEix7r6DCL1hQhiK8Ra2bx">
            En statlig utredning har gjort en översyn av det svenska påföljdssystemet.
            Utredningen föreslår bland annat att det införs två nya ungdomspåföljder:
            kontaktsskyldighet för unga och ungdomsövervakning. Dessa påföljder
            syftar till att fylla det ”glapp” som idag finns när det gäller
            att finna lämplig påföljd för unga lagöverträdare. Det handlar
            dels om när den unge är ovillig att delta i ungdomstjänst eller
            ungdomsvård eller om vårdbehov saknas, samt om de fall då ungdomstjänst
            inte skulle vara tillräckligt ingripande samtidigt som det inte
            finns tillräckliga skäl för sluten ungdomsvård. Kontaktskyldighet
            för unga ska motsvara vad som i dag kan ingå i åtgärden särskilt
            kvalificerad kontaktperson enligt socialtjänstlagstiftningen.
            Socialnämnden i den unges hemort ska vara huvudman för påföljden.
            Ungdomsövervakning ska innefatta tydliga inskränkningar i den
            unges rörelsefrihet, utan att det innebär institutionsvistelse.
            Utredningens förslag är bra och bör genomföras.
          </p>
          <p xml:id="i-9bTUBJdc9WwZaRH2zY2tYE">
            Elektronisk övervakning bör användas i ökad utsträckning för
            personer 15–17 år. Detta skapar möjlighet för dem att leva ett
            skötsamt liv, samtidigt som frihetsberövande kan undvikas. Frihetsberövande
            leder till ökad risk att den unge får en brottslig identitet.
          </p>
          <p xml:id="i-EwkNBmv7KKh7cyyxLRorVr">
            Möjligheten bör också införas att döma ungdomar 15–17 år till
            kontaktskyldighet liknande kvalificerad kontaktperson som finns
            för personer under 15 år och skyddstillsyn för vuxna.
          </p>
          <p xml:id="i-WLQLHU7gego2WDPdQwiyDb">
            En påföljd som skulle kunna användas vore en tillfällig omplacering
            av den unge till en form av fosterhem på annan ort. Detta bör
            finnas som ett alternativ för den som är motiverad, som ett alternativ
            till kortare tid av sluten ungdomsvård.
          </p>
          <p xml:id="i-Xq58MU9LFC6J4PWNQh5tva">
            Riksdagen tillkännagav under riksdagsår 2014/15 för regeringen
            att se över hur unga under 18 år ska kunna dömas till helgavskiljning
            med elektronisk fotboja, efter ett förslag från Alliansen. Det
            är värdefullt att det finns fler och mer lämpliga påföljder som
            unga kan dömas till vid brott.
          </p>
          <head xml:id="i-GYNkrvj7ZMsEzP1ULWdTSX" type="h1">
            Tiden efter avslutat straff
          </head>
          <p xml:id="i-H32dR2P4sQvbweURQ9EF3B">
            Kriminalvårdens ansvar ska upphöra först då kontakt upprättats
            med socialförvaltningen, arbetsliv, hyresvärd och andra aktörer
            som medverkar till att den frigivne kan starta i ett fungerande
            liv i samhället.
          </p>
          <p xml:id="i-RHDWU9orwUuStKRdWGdD8N">
            Genom regleringsbrev ska Arbetsförmedlingen få ett tydligt uppdrag
            att samverka med Kriminalvården kring utslussningen av personer
            som friges från fängelser eller sluten ungdomsvård.
          </p>
          <p xml:id="i-Ji34wdPa1nurTpDFKKxtt7">
            I socialtjänstlagen ska en tydlig skyldighet införas för kommunerna
            att samverka med Kriminalvården kring utslussning av personer
            från fängelser eller sluten ungdomsvård.
          </p>
          <p xml:id="i-9Y7ME3EDbfJDodZBzmuGgd">
            Det är oerhört viktigt att samhällets stöttning fortsätter även
            efter avtjänat straff. Den frigivne behöver ofta hjälp till bostad,
            arbete, utbildning och andra återanpassande åtgärder för att möjligheten
            att leva ett liv utan brottslighet ska maximeras. När någon friges
            utan vettig sysselsättning, utan bostad, utan socialt nätverk
            drivs de återigen rakt i armarna på de kriminella kretsarna. Riksrevisionen
            har kritiserat bristande samverkan mellan ansvariga myndigheter
            inför frigivningen. Samverkan sker inte på ett sådant sätt att
            klienter får samma möjligheter till stöd i alla delar av landet.
          </p>
          <p xml:id="i-Gh53uapNK7K5eRimiHLo6U">
            Kriminalvårdens ansvar bör inte automatiskt upphöra vid strafftidens
            utgång utan först då kontakt upprättats med socialförvaltningen,
            arbetsliv, hyresvärd och andra aktörer som medverkar till att
            den frigivne kan starta i ett fungerande liv i samhället.
          </p>
          <p xml:id="i-KPaVbt1gsdRF3Xcjr8aq7C">
            Kriminalvården har idag ett uppdrag att samverka med andra samhällsaktörer,
            exempelvis Arbetsförmedlingen och kommunerna. Det finns dock inget
            motsvarande uppdrag till dessa tilltänkta samverkansparter. Regeringen
            bör därför genom regleringsbrev ge tydliga uppdrag till Arbetsförmedlingen
            att samverka med Kriminalvården om utslussningen av personer som
            friges från fängelser eller sluten ungdomsvård. Motsvarande uppdrag
            till kommunerna bör införas i socialtjänstlagen. Den norska så
            kallade importmodellen, som innebär att myndigheterna har ett
            ansvar att erbjuda sina tjänster innanför fängelsemurarna, skulle
            kunna fungera som inspiration. Importmodellen innebär att olika
            myndigheter ”kommer innanför murarna”. Man har exempelvis skapat
            ”servicetorg” på fängelserna, där de norska motsvarigheterna till
            Arbetsförmedlingen och Försäkringskassan hjälper de intagna med
            kontakter med livet utanför fängelset. De intagna får hjälp med
            bland annat boende, arbete, studier, hälso- och sjukvård, beroendebehandling,
            id-papper och sociala nätverk.
          </p>
          <p xml:id="i-DHZYU6oP6ukX8o23uyy3xa">
            För att undvika avhopp i studierna under fängelsetiden ska det
            finnas tydliga incitament för att fullfölja det man åtagit sig,
            exempelvis att personen satsar egna pengar och får tillbaka en
            bonus efter avslutad godkänd kurs.
          </p>
          <head xml:id="i-6VdC6YvvBbnGiU1X17amxo" type="h1">
            Det civila samhällets betydelse
          </head>
          <p xml:id="i-J4xkVjsK2xhyA9TjXwPU6p">
            Frivilligorganisationer ska ha en naturlig plats i återanpassningen
            av den dömde, både före och efter frigivningen. Det civila samhället
            har redan idag stor betydelse för att stötta tidigare dömda personers
            återanpassning. Föreningar bör uppmuntras att finnas med som en
            del i livet innan och efter frigivningen. Avhopparjourer, dit
            kriminella kan vända sig när de vill lämna sitt kriminella liv,
            har sedan flera år drivs av bland andra Exit Fryshuset (främst
            avhoppare från nazistisk miljö), Kriminellas revansch i samhället
            (Kris) och X-cons. Vi kan inte utgå ifrån att civilsamhället kommer
            ställa upp automatiskt om inte de ekonomiska förutsättningarna
            finns. Avdragsrätt för gåvor till ideella föreningar, vilket Kristdemokraterna
            drivit igenom, är ett viktigt steg för att stödja civilsamhället
            ekonomiskt.
          </p>
          <p xml:id="i-CpaCSvAvBeVwhb2c2Rjuvi">
            Kristdemokraterna vill också ge frivilligorganisationer ersättning
            i förhållande till hur väl de lyckas återanpassa tidigare dömda.
          </p>
          <p xml:id="i-T8j7SPvoZFNXsVuuAFUfGH">
            På senare år har begreppet ”social impact bonds” (SIB) etablerats
            i Storbritannien. Detta innebär att civilsamhället får ekonomisk
            ersättning från staten i förhållande till hur väl man lyckas med
            att återanpassa tidigare brottslingar. De fördelar som antas finnas
            med SIB är bland annat incitamentet att nå resultat samt att privat
            finansiering kan tillhandahållas för att skapa en infrastruktur
            för rehabilitering. Även om man ännu inte kan fastslå att SIB
            ger tydliga positiva resultat, är konceptet tillräckligt intressant
            för att prövas också i Sverige.
          </p>
        </div>
        <div type="motSignatures">
          <list>
            <item xml:id="i-2cjv6Sj4pwvySJovenR7qb" who="i-V4PGuKUAKzYUXWKqj2bLeL">
              Andreas Carlson (KD)
            </item>
            <item xml:id="i-9tpqDCM36TuCrszUb8fteD" who="i-F7At3v6PvJpNCH37qRhr8A">
              Sofia Damm (KD)
            </item>
            <item xml:id="i-JRjipwRwVHDHDR1jNzk2ji" who="i-4BTx6VbUNJDqLqfkYqjnsE">
              Tuve Skånberg (KD)
            </item>
            <item xml:id="i-MqEYT2uxX6UzvakYsKRewc" who="i-Ybw8JnrmHGCsqpipBke8a7">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
