<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__94/mot_1955__ak__94-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 94 år 1955
          </p>
          <p>
            Nr 94
          </p>
          <p>
            Av herr Adolfsson m. fl., angående premiering av s. k. ungdoms-
            sparande.
          </p>
          <p>
            Det enskilda sparandets storlek är för närvarande ur samhällsekonomiska
            synpunkter knappast tillfredsställande. Samtidigt kan man konstatera,
            att den fulla sysselsättningen och goda inkomster för de flesta
            grupper i samhället, särskilt för ungdomen, har ökat sparmöjligheterna.
            Av många orsaker är viljan till omedelbar konsumtion större än
            sparviljan, och detta har för ungdomens del medfört att när stora
            utgifter varit nödvändiga, t.ex. för bosättning, de sparade beloppen
            varit obefintliga eller otillräckliga och skuldsättning ofta bli-
            vit följden. Den relativt höga levnadsstandard man vant sig vid
            som ogift måste sänkas väsentligt, när efter giftermålet, på samma
            inkomst som tidigare, även hustru och barn skall försörjas och
            skulder dessutom skall betalas. Att befordra en ökad sparvilja
            hos ungdomen synes därför vara en angelä- genhet av största betydelse.
            Samhället har också i någon mån gjort detta ge- nom det s. k.
            lönsparandet, som innebär, att ungdomar mellan 16 och 25 år förbinder
            sig att spara 10 'Y av sin lön. Detta sparande sker genom löneavdrag,
            och de sparade beloppen är bundna, tills vederbörande fyllt 25
            år, såvida han inte dessförinnan behöver använda pengarna för
            bosättning, arbetslöshet, för- sörjningsplikter, sjukdom eller
            studier. Staten uppmuntrar deltagande i lön- sparandet genom att
            lönspararna äger rätt att deltaga i ett lotteri, i vilket ut-
            lottas en summa, som motsvarar 1 procent av det under året i lönsparandet
            sammanlagt sparade beloppet. För detta ändamål har riksdagen anslagit
            150 000 kronor. Lönsparandet har dock ej fått den omfattning som
            varit önskvärd. Den 1 januari 1954 var antalet lönsparare 52025
            och det sparade beloppet 37,3 miljoner kronor. Att binda sina
            pengar under flera år för en förmån, som slumpmässigt till- faller
            vissa av lönspararna, har tydligen ej kunnat locka ungdomarna.
            Det torde vara nödvändigt att använda sig av andra medel för att,
            öka sparviljan. Härvidlag torde en individuell premiering, som
            står i proportion till det be- lopp, som var och en har sparat,
            vara en framgångslinje. En sådan premiering kan utformas på olika
            sätt, och nedan skall skisseras en metod, som kombinerar sparande
            med skattefrihet:
          </p>
          <p>
            1. Var och en som ej har fyllt 30 år kan på särskilt konto i
            penninginrättning insätta årligen högst 1000 kronor, dock högst
            sammanlagt 10 000 kronor. Det årligen sparade beloppet får dras
            av vid deklarationen och är skatte- fritt. Intyg om att beloppet
            har sparats på särskilt konto utfärdas av ve- derbörande penninginrättning
            och bilägges deklarationen.
          </p>
          <pb facs="riksdagen-motions-pdf/data/1955/mot_1955__ak__94/mot_1955__ak__94-002.pdf"/>
          <p>
            Motioner i Andra kammaren, nr 94 år 1955 7
          </p>
          <p>
            2. Det sparade beloppet skall vara ett nysparande, och överflyttning
            får ej ske av tidigare sparade belopp. Detta kontrolleras av taxeringsnämnden.
            3. Alla uttag skall vederbörande penninginrättning meddela skattemyndig-
            heten på den ort där kontoinnehavaren är mantalsskriven. Uttagen
            be- skattas som inkomst, såvida ej pengarna har använts till bosättning
            eller utbildning. Bevis för att pengarna använts för dessa ändamål
            utgör i förra fallet räkningar från bosättningsaffärer eller liknande
            och i senare fallet intyg från rektor vid den skola, där vederbörande
            bedriver sina stu- dier, om vad som skall anses vara normal studiekostnad.
          </p>
          <p>
            Den kritik, som vanligtvis riktas mot denna form av sparpremiering,
            är att det är förenat med stora svårigheter att kontrollera, om
            pengarna verkligen har nysparats. Risken härför torde emellertid
            ej vara så särskilt stor, när det gäller dessa åldersgrupper,
            och därför torde åtgärder i enlighet med förslaget kunna få som
            följd en stark ökning av sparandet hos ungdomen. Med anledning
            av vad som ovan anförts får vi hemställa, att riksdagen måtte
            besluta att i skrivelse till Kungl. Maj:t anhålla om en utredning
            angående premiering av s.k. ungdoms- sparande i enlighet med motionens
            syfte.
          </p>
          <p>
            Stockholm den 21 januari 1955
          </p>
          <p>
            Holger Adolfsson Gunnar Ericsson Harald Larsson
          </p>
          <p>
            Rolf Edberg Göran Petterson Sven Persson
          </p>
        </div>
      </div>
    </body>
  </text>
</TEI>
