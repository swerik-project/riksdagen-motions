<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00016">
  <teiHeader>
    <fileDesc>
      <titleStmt>
        <title>med anledning av prop. 2013/14:112 Villkor för fristående skolor m.m.</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:112 Villkor för fristående skolor m.m.</title>
          <idno type="rdwebb">H102Ub16</idno>
          <rs type="number">Ub16</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub16/text</ref>
          <ref type="dokument_url_html">http://data.riksdagen.se/dokument/H102Ub16</ref>
          <ref type="dokumentstatus_url_xml">http://data.riksdagen.se/dokumentstatus/H102Ub16</ref>
          <ref type="doc">http://data.riksdagen.se/fil/B661D0F4-52C9-4B84-BE24-2EA7C18AEA91</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-EACAwEV4j7u8s5XMQbACEa"/>
        <correspContext corresp="i-EACAwEV4j7u8s5XMQbACEa">
          <ref>Proposition 2013/14:112</ref>
        </correspContext>
        <correspAction xml:id="i-U8ynEUALguwXJ5SZNXZpb" type="signed"/>
        <correspContext corresp="i-U8ynEUALguwXJ5SZNXZpb">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction type="referral" xml:id="i-C8Bk6LaZYEqZuajsyRHWRT">
          <date when="2014-04-28"/>
        </correspAction>
        <correspAction type="referral" xml:id="i-59oradT67drQmfrMnoJtJ8">
          <date when="2014-04-28"/>
        </correspAction>
        <correspAction type="dismissal" xml:id="i-YXqePJEpX7HEvvGuztArGP">
          <date when="2014-04-25"/>
        </correspAction>
        <correspAction type="dismissal" xml:id="i-NmUSXaaa9MuGZC4qkgvx1m">
          <date when="2014-04-25"/>
        </correspAction>
        <correspAction type="submission" xml:id="i-NtSAgBiuwhE3MgEp4ndSxv">
          <date when="2014-04-16"/>
        </correspAction>
        <correspAction type="transfer" xml:id="i-7w9qqF6d2HzXc4bnsGzRfd">
          <date when="2014-04-16"/>
        </correspAction>
        <correspAction type="assigned" xml:id="i-EGxmPyZaV4ecmDReG6iDp5"/>
        <correspContext corresp="i-EGxmPyZaV4ecmDReG6iDp5">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Bt6C6nCpiwmu11N35e8u9e">
            Förslag till riksdagsbeslut
          </head>
          <list style="ol">
            <item xml:id="i-4wMxsq7VT2KFukZTBaZyn6">
              Riksdagen tillkännager för regeringen som sin mening vad som
              anförs i motionen om att kommunerna bör ges rätt att besluta när
              och var fristående skolor ska få etableras.
            </item>
            <item xml:id="i-CmVPHPyNmVZupLNVN47cjt">
              Riksdagen tillkännager för regeringen som sin mening vad som
              anförs i motionen om att en vinstbegränsning bör införas som innebär
              att eventuell icke-offentlig skolverksamhet som huvudregel ska
              bedrivas av aktiebolag med särskild vinstutdelningsbegränsning
              enligt 32 kap. aktiebolagslagen, alternativt av ideella aktörer
              eller icke vinstdrivande kooperativ.
            </item>
            <item xml:id="i-MxzXNYh3iBndgCrEBV35NS">
              Riksdagen tillkännager för regeringen som sin mening vad som
              anförs i motionen om att införa en möjlighet för Skolinspektionen
              att stänga en skola omedelbart.
            </item>
            <item xml:id="i-Y8wbHGxeLfFcGPwa3ku2Cn">
              Riksdagen avslår regeringens förslag om kommunernas skyldighet
              att informera om utbildningar som erbjuds elever (avsnitt 7.2.2
              i propositionen).
            </item>
            <item xml:id="i-ViZuhYszkDMRcMGFVrUair">
              Riksdagen tillkännager för regeringen som sin mening vad som
              anförs i motionen om att kommunernas rätt till insyn i de fristående
              skolorna även bör omfatta de ekonomiska förhållandena.
            </item>
          </list>
        </div>
        <div type="motContent">
          <head type="h1" xml:id="i-HUSGAHF1sbkQFa7327GkQv">
            Propositionen är ett slag i luften
          </head>
          <p xml:id="i-BCFa3Cx15127kQM4tSKC8h">
            Vänsterpartiet anser att skolans mål ska vara att ge alla elever
            samma rätt till kunskap, lärande och utveckling oavsett bakgrund
            och förutsättningar – inte att generera vinst till privata bolag.
          </p>
          <p xml:id="i-CMenRRqNJxWhrBe7RYPZCb">
            Inför höstens val är en av de viktigaste frågorna huruvida välfärden,
            däribland skolor, ska få drivas med vinstintresse eller inte.
            Frågan engagerar många och det har nyligen visats i en undersökning
            från TNS Sifo att sex av tio tycker att det är ett mycket bra
            eller ganska bra förslag att vinstutdelning inte ska tillåtas
            inom skattefinansierad vård, skola och omsorg.
          </p>
          <p xml:id="i-5sxNhTPghhPRC968r2NR3T">
            Det är mot bakgrund av denna debatt och de friskoleskandaler
            som har uppdagats i media som man ska se de förslag som regeringen
            nu kommer med. En hårt pressad regering har, efter att under lång
            tid ha begravt frågorna i den utredning som kallades Friskolekommittén
            (SOU 2013:56 Friskolorna i samhället), kommit med vissa förslag
            till mindre justeringar av lagstiftningen som gäller tillståndsgivning
            och granskning av fristående skolor. Även om det till stor del
            handlar om skärpningar som vi inte kan säga nej till, så kan vi
            också konstatera att förändringarna är av marginell betydelse.
            Regeringen föreslår också vissa förbättringar i insynen i friskolor,
            något som självklart är nödvändigt.
          </p>
          <p xml:id="i-8FkUZysaUg8dikrW8H2gXr">
            Propositionens förslag tar dock knappast itu med de problem som
            vinstdriften av skolor ställer till med. Det är möjligheten att
            driva skolor med vinstintresse som orsakar besparingar som leder
            till den lägre lärartätheten i friskolorna, att elever med stora
            stödbehov nekas plats och att skolor plötsligt går i konkurs trots
            att ägarna fortsätter att fylla fickorna med våra gemensamma skattemedel
            som var tänkta att gå till en god utbildning för eleverna. Därtill
            ökar kostnaderna ständigt för den byråkrati som sätts in för att
            försöka stävja de negativa effekterna av detta system.
          </p>
          <p xml:id="i-5u6Yn7C8YWuo3Sj9JbTJtg">
            Vänsterpartiet vill stoppa vinstintresset inom skolan. Allt överskott
            ska återinvesteras i verksamheten för elevernas och skolpersonalens
            bästa. De seriösa fristående aktörer som finns och som ändå vill
            fortsätta att bedriva sin verksamhet i bolagsform ska få göra
            det genom att ombilda sig till s.k. svb-bolag, dvs. aktiebolag
            med särskild vinstutdelningsbegränsning.
          </p>
          <head type="h1" xml:id="i-4sCLJqoFUHii1Wr6w3ubvH">
            Kommunerna ska ha ett avgörande inflytande
          </head>
          <p xml:id="i-SGPDFAqwjbPqu6MBk65xJ9">
            Den etableringsfrihet som råder på skolans område ställer till
            problem för kommunernas planering av skolan och uppdraget att
            säkra en likvärdig utbildning för alla elever. Kommunerna är skyldiga
            att betala ut pengar till friskolorna oavsett om dessa skolor
            bidrar med ett positivt alternativ eller inte. Kommunerna kan
            aldrig heller frånhända sig det grundläggande ansvaret för barnens
            skolgång. Många har därför med rätta menat att kommunerna måste
            få ett större inflytande över friskoleetableringarna.
          </p>
          <p xml:id="i-ULNwr2QbunewmR9XzZqc3">
            Det samråd med kommunerna som regeringen föreslår i propositionen
            syftar dock inte det minsta till att avgöra om det är lämpligt
            att en viss friskola startar eller inte. Samrådet kan t.o.m. äga
            rum när en friskola redan har fått tillstånd från Skolinspektionen
            att starta.
          </p>
          <p xml:id="i-EeURAYPMYDgGGpxTTUGw5G">
            Exakt vari syftet ligger med samrådet klargörs inte i lagtexten,
            vilket flera remissinstanser anmärkt på, men av regeringens exempel
            att döma ska det handla om att reda ut praktikaliteter såsom att
            diskutera utnyttjande av vissa resurser gemensamt, samordna information
            till kommunmedborgare och att göra vissa satsningar gemensamt.
          </p>
          <p xml:id="i-NhfLoJ3wbJaaE6gctMtyse">
            Företrädare för högerregeringens partier kan i och med detta
            säga i årets valdebatter att de har infört krav på samråd med
            kommunerna när en friskola ska etableras. Att det samrådet är
            av ganska ringa betydelse riskerar dock att vara något som väljarna
            inte får reda på.
          </p>
          <p xml:id="i-PBFAEta2DDkLcMQviaXejD">
            Vänsterpartiet föreslår i stället att kommunen ska ha rätt att
            besluta när och var icke-offentliga aktörer får etablera skolor.
            Demokratiska beslut och noggranna bedömningar av behoven ska vara
            en förutsättning för att ge skattepengar till nya välfärdsverksamheter.
            Fristående aktörer ska inte själva, eller i samråd med kommunen,
            kunna bestämma var de ska få driva skattefinansierad verksamhet.
            Kommunen bör i praktiken ha vetorätt vid etablering av en friskola
            inom kommunen.
          </p>
          <p xml:id="i-4gbSCU4qT7oxYs8FVS8ub5">
            Kommunerna bör alltså ges rätt att besluta när och var fristående
            skolor ska få etableras. Detta bör riksdagen som sin mening ge
            regeringen till känna.
          </p>
          <head type="h1" xml:id="i-5gs3zTTCuJtrPXavnPoWsD">
            Ägarprövning är ett tandlöst förslag
          </head>
          <p xml:id="i-6MDWoBsp9LT3Q4thvNfjhq">
            Regeringen bedömer i propositionen, precis som majoriteten i
            Friskolekommittén gjorde, att ägarprövning bör införas för att
            granska skolföretags seriositet och långsiktighet. Något konkret
            förslag finns dock inte i propositionen utan regeringen hänvisar
            till den s.k. Ägarprövningsutredningen, som lägligt nog ska vara
            klar först efter valet.
          </p>
          <p xml:id="i-Ub3hxH2jkpuKcT7JAauLuT">
            Även om det än så länge är oklart exakt hur denna prövning ska
            utformas har flera remissinstanser reagerat. Bland annat Skolverket
            och Lärarnas Riksförbund anser att förslaget är otydligt och begreppet
            långsiktighet måste klargöras. Institutet för arbetsmarknads-
            och utbildningspolitisk utvärdering (IFAU) pekar på svårigheter
            i bedömningen och ifrågasätter om detta verkligen kan fångas upp
            av den typ av dokumentation som har lyfts fram som vägledande,
            exempelvis i bolagsordning, affärsplan och prospekt. Almega har
            t.o.m. avstyrkt förslaget eftersom det inte kommer att betyda
            något i praktiken på grund av gränsdragnings- och definitionsproblem.
          </p>
          <p xml:id="i-5gDcab2TozAf6t3kUKxMzf">
            Vänsterpartiet anser att förslaget om ägarprövning är tandlöst.
            Att på förhand garantera en ägares långsiktighet är en omöjlig
            uppgift, inte minst då det fortfarande inte ska finnas några restriktioner
            när det gäller vilka bolagsformer som ska tillåtas. Alla ägare,
            även riskkapitalbolag, kommer naturligtvis att uppge att de är
            långsiktiga och seriösa. Den ägarprövning som regeringen tänker
            sig kommer därför inte att ha någon nämnvärd effekt.
          </p>
          <p xml:id="i-H7REHGhMuFtX1YLvhQJgb7">
            Så länge vinstdrivande företag fortsätter att vara en godtagen
            modell för att driva skolor kommer elever och skolpersonal att
            hamna i kläm. Vänsterpartiet föreslår därför i stället att aktiebolag
            som ansöker om att starta friskolor ska vara aktiebolag med särskild
            vinstutdelningsbegränsning (svb-bolag). Genom att införa detta
            krav sållas olämpliga och kortsiktiga vinstsyftande företag bort
            från friskolesektorn. De bolag som i dag är verksamma inom utbildningsväsendet
            bör inom en övergångsperiod ges möjlighet att omvandlas till svb-bolag.
            För dem som väljer att inte göra så ska tillståndet dras in. Ideella
            aktörer och icke vinstdrivande kooperativ påverkas inte av en
            sådan förändring.
          </p>
          <p xml:id="i-FvDMpPtKCtL834fVjAe136">
            En vinstbegränsning bör alltså införas som innebär att eventuell
            icke-offentlig skolverksamhet som huvudregel ska bedrivas av aktiebolag
            med särskild vinstutdelningsbegränsning enligt 32 kap. aktiebolagslagen,
            alternativt av ideella aktörer eller icke vinstdrivande kooperativ.
            Detta bör riksdagen som sin mening ge regeringen till känna.
          </p>
          <head type="h1" xml:id="i-SjmM2cfaKPqh4zRFKPwUTe">
            Skolinspektionens befogenheter behöver stärkas
          </head>
          <p xml:id="i-Mr7y7Pku736XURcPGNsC31">
            Skolinspektionen måste ha kraftfulla verktyg för att kunna bedriva
            sin tillsyn på ett tillräckligt effektivt sätt. Vi välkomnar att
            regeringen föreslår att Skolinspektionen i vissa fall ska vara
            skyldiga att förena förelägganden med vite, vilket ska leda till
            ett ökat användande av vite jämfört med i dag.
          </p>
          <p xml:id="i-MWd4a2YxRvamvV9SxZvcFe">
            Vi menar dock att det finns anledning att stärka Skolinspektionens
            befogenheter ytterligare. När det finns allvarliga brister vid
            en fristående skola kan Skolinspektionen i dag återkalla skolans
            tillstånd. Om skolan överklagar Skolinspektionens beslut kan den
            emellertid fortsätta verksamheten med dessa allvarliga brister
            under hela rättsprocessen, som oftast är utdragen. Detta är ett
            tydligt exempel på att lagstiftningen inte tar hänsyn till elevernas
            rätt till kunskap och en bra utbildning utan tar skolhuvudmannens
            parti. Skollagen bör därför ändras så att Skolinspektionen får
            möjlighet att omedelbart stänga en skola med allvarliga brister.
            Skolan ska givetvis, precis som nu, kunna överklaga Skolinspektionens
            beslut, men den ska förbli stängd under hela rättsprocessen.
          </p>
          <p xml:id="i-NTPS4Ta16QzuqVpTUT8u82">
            Vad som ovan anförts om att införa en möjlighet för Skolinspektionen
            att stänga en skola omedelbart bör riksdagen som sin mening ge
            regeringen till känna.
          </p>
          <head type="h1" xml:id="i-8gp25P7fRvXtoPrSMJwYYy">
            Kommuner bör inte vara skyldiga att informera om friskolor
          </head>
          <p xml:id="i-C3TyRKPjb47bQT91UwviXG">
            Regeringen föreslår i propositionen att kommunerna ska vara skyldiga
            att informera om alla förskolor, grundskolor, grundsärskolor,
            gymnasieskolor och gymnasiesärskolor som erbjuds inom kommunen
            samt om riksrekryterande utbildningar.
          </p>
          <p xml:id="i-QsezQqSmyyhic8THVUdVNQ">
            Kommunerna ska därmed få en utökad skyldighet att informera om
            verksamhet som konkurrerar med kommunens egen verksamhet. Även
            om denna uppgift i sig inte är särskilt betungande för kommunerna
            är det ändå ytterligare en uppgift och kostnad som läggs på dem
            och som friskolorna inte har. Vi anser att om konkurrens på skolmarknaden
            ska råda så bör de olika aktörerna ha ansvaret för att informera
            om sin egen verksamhet.
          </p>
          <p xml:id="i-Mwq1UofraqUCGTVoZ2kBXp">
            Förslaget har också avstyrkts av Skolverket, som menar att den
            information om och möjlighet till jämförelse av skolor som regeringen
            vill uppnå redan tillgodoses genom den information som Skolverket
            tillhandahåller och kommer att utveckla i enlighet med Friskolekommitténs
            förslag om ett nytt nationellt informationssystem.
          </p>
          <p xml:id="i-8wtxAKhVt7uxdNSzKbLk1M">
            Riksdagen bör därför avslå regeringens förslag om kommunernas
            skyldighet att informera om utbildningar som erbjuds elever (avsnitt
            7.2.2 i propositionen). Detta bör riksdagen besluta.
          </p>
          <head type="h1" xml:id="i-93s73HKDi7Z5R4zZQ5tfPc">
            Kommunerna behöver insyn i friskolors ekonomi
          </head>
          <p xml:id="i-QrFUoFpZsQvakDRKfJBMJc">
            Det är välkommet att regeringen föreslår ökad insyn i de fristående
            skolorna så att kommunerna ska kunna fullgöra sina skyldigheter
            enligt skollagen och för att tillgodose allmänhetens behov av
            insyn. Detta får man väl säga är ett minimikrav när det handlar
            om offentligt finansierad verksamhet, som man borde ha lagstiftat
            om för länge sedan.
          </p>
          <p xml:id="i-97vEuCZ2BDaCgo3KWQXqRW">
            Vi anser dock att kommunernas rätt till insyn borde sträcka sig
            längre än vad regeringen föreslår. Kommunerna bör även ges rätt
            till insyn i fristående skolors ekonomiska förhållanden, något
            som regeringen aktivt tar ställning emot. Detta är ett rimligt
            krav att ställa på friskolorna, då de bedriver myndighetsutövning
            och finansieras genom skattemedel. Det är då fullt rimligt att
            kommunerna, som utbetalare av bidragen till friskolorna och de
            som ytterst har ansvar för elevernas skolgång, har rätt att granska
            hanteringen av pengarna. Att insynsrätten också bör omfatta ekonomiska
            förhållanden har även tagits upp av exempelvis LO, Lärarförbundet
            och Lärarnas Riksförbund.
          </p>
          <p xml:id="i-6S4goWYZJTg933anivsHi5">
            Kommunernas rätt till insyn i de fristående skolorna bör även
            omfatta de ekonomiska förhållandena. Detta bör riksdagen som sin
            mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-4ELno34MduhPwU8mXvwFFn">
              Rossana Dinamarca (V)
            </item>
            <item xml:id="i-JyrU72m4VWX2XAKNbfatEX">
              Ulla Andersson (V)
            </item>
            <item xml:id="i-EMJ6aFBHgNqHw7VNt28ypJ">
              Ali Esbati (V)
            </item>
            <item xml:id="i-WrCAcYkTRF57cwfvdnTHsc">
              Christina Höj Larsen (V)
            </item>
            <item xml:id="i-W9snRFRboBENJmKVxZQKiQ">
              Wiwi-Anne Johansson (V)
            </item>
            <item xml:id="i-YXHK3jbaDFNjRmc4xWachE">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
