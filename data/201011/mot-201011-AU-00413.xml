<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00413">
  <teiHeader>
    <fileDesc>
      <titleStmt>
        <title>Jantelagen och diskriminering</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jantelagen och diskriminering</title>
          <idno type="rdwebb">GY02A413</idno>
          <rs type="number">A413</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A413/text</ref>
          <ref type="dokument_url_html">http://data.riksdagen.se/dokument/GY02A413</ref>
          <ref type="dokumentstatus_url_xml">http://data.riksdagen.se/dokumentstatus/GY02A413</ref>
          <ref type="doc">http://data.riksdagen.se/fil/7E4FDF52-3945-4283-BA2E-A27282048ED0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Msr4M5FSGozC5v7Y22tNNG" type="signed"/>
        <correspContext corresp="i-Msr4M5FSGozC5v7Y22tNNG">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-7BVrTrBc6AJDkYa3WEfLxy"/>
        </correspContext>
        <correspAction xml:id="i-UK4atZXjCXuYJw4rjEmK78" type="numbering">
          <date when="2010-10-29"/>
        </correspAction>
        <correspAction xml:id="i-WG6aNCzzkQbxmH9169ofje" type="submission">
          <date when="2010-10-27"/>
        </correspAction>
        <correspAction xml:id="i-W2f8r1EUUmu3ETJWVqvP4T" type="transfer">
          <date when="2010-10-27"/>
        </correspAction>
        <correspAction xml:id="i-4vvTjD8giFKkmW9SXzwhW5" type="assigned"/>
        <correspContext corresp="i-4vvTjD8giFKkmW9SXzwhW5">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5YXHj8hqMVYxWNj7331wqC" type="motBody">
        <div xml:id="i-T8CyiTEfGE99Nkv7wsBBa9" type="motProposal" subtype="förslag">
          <head xml:id="i-J7EpL8hNkqzWsxKYGQ4tKb">
            Förslag till riksdagsbeslut
          </head>
          <p xml:id="i-8ZB15nscByNywW3j3XE44R">
            Riksdagen tillkännager för regeringen som sin mening vad som
            anförs i motionen om en översyn av den nya diskrimineringslagen
            (2008:567) för att också inkludera förbud mot negativa effekter
            av tillämpning av den s.k. jantelagen i diskriminerande syfte.
          </p>
        </div>
        <div xml:id="i-6oNj6M98NP33HLnR8WZ2R4" type="motContent">
          <head xml:id="i-FoB2c6RQf5axVBE9f2CiLs" type="h1">
            Motivering
          </head>
          <p xml:id="i-LCkd5uzkBZ7s15soPDGdeg">
            Diskriminering kommer från ordet diskrimination (eng. discrimination,
            från lat. discriminare) som betyder avskilja, där det sedan kommit
            att glida mot betydelsen särskilja och sedan fortsatt mot göra
            åtskillnad, behandla olika med inriktning mot sämre, till att
            kombineras med betydelsen skiljelinje eller särskiljande (som
            återfinns i lat. discrimen), och då hänsyftande på särskillnad
            utövad i synnerhet i politiskt syfte.
          </p>
          <p xml:id="i-BZjkdDj9GumtUWTA8Af8zQ">
            Sverige har traditionellt varit tidigt ute internationellt sett
            med lagstiftning för att motverka olika typer av diskriminering.
            Kring detta finns en bred parlamentarisk samsyn i allmänhet i
            vårt land, och detta är vi stolta över. Gällande lagrum för detta
            är dock spridda på ett antal olika lagar av olika ålder, vilket
            visar att medvetenheten om vem och vilka som kan bli föremål ständigt
            utvidgas på samma sätt som skyddet om våra mänskliga rättigheter
            hela tiden är i behov av politikernas revidering. Så har också
            gjorts under föregående mandatperiod, och efter proposition från
            regeringen fattade riksdagen beslut om en mer sammanhållen diskrimineringslagstiftning
            som trädde i kraft den 1 januari 2009. Men även den nya lagen
            kan kräva reformering med tillägget skydd mot diskriminering,
            vilket är syftet med denna motion att klargöra.
          </p>
          <head xml:id="i-468TsaKYFBYrcMqp2CojN1" type="h2">
            Gällande lagstiftning mot diskriminering
          </head>
          <p xml:id="i-7H8DXnpsTjD1uXL98NS6rD">
            I 1 kap. 2 § regeringsformen (RF) anges att den offentliga makten
            ska utövas med respekt för alla människors lika värde, och principen
            om alla människors lika värde uttrycks också i 1 kap. 9 § RF.
            I 2 kap. 15, 16, 22 och 23 §§ RF finns allmänna bestämmelser som,
            med vissa undantag, förbjuder att lagar och föreskrifter utfärdas
            som innebär att någon medborgare missgynnas på grund av kön, ras,
            hudfärg eller etniskt ursprung. Vidare anges i 11 kap. 9 § andra
            stycket RF att det vid tillsättning av statlig tjänst endast ska
            fästas avseende vid sakliga grunder, såsom förtjänst och skicklighet.
            Den nu gällande regleringen mot diskriminering återfinns i ett
            antal lagar som tar sikte på olika diskrimineringsgrunder och
            på diskriminering i olika delar av samhällslivet.
          </p>
          <p xml:id="i-HWAdtuvzuq9FD6kgmvUtf9">
            Förutom dessa lagar förekommer bestämmelser som syftar till att
            motverka diskriminering också i exempelvis lagen (1982:80) om
            anställningsskydd, arbetsmiljölagen (1977:1160) och brottsbalken.
            Även i Arbetsmiljöverkets föreskrifter och som en del av vissa
            kollektivavtal finns antidiskrimineringsbestämmelser. Slutligen
            kan nämnas att ett antal EU-direktiv med syfte att förbjuda och
            motverka olika typer av diskriminering gäller i Sverige genom
            att direktivens bestämmelser införlivats i svensk lagstiftning.
          </p>
          <p xml:id="i-EQkrwHPmyPP9EXRhJ71U6Y">
            I slutbetänkandet från den senaste i raden av dessa utredningar,
            (SOU 2006:22) En sammanhållen diskrimineringslagstiftning , föreslog
            den parlamentariskt sammansatta Diskrimineringskommittén (direktiv
            2002:11) bl.a. att en ny, sammanhållen lag om förbud och andra
            åtgärder mot diskriminering skulle införas. Lagen ska ha till
            ändamål att motverka diskriminering och på andra sätt främja lika
            rättigheter och möjligheter oavsett kön, könsidentitet, etnisk
            tillhörighet, religion eller annan trosuppfattning, funktionshinder,
            sexuell läggning eller ålder.
          </p>
          <p xml:id="i-F3NyxFCwaiAeLi8ADSn8hh">
            Två nya diskrimineringsgrunder infördes till följd av detta resonemang
            med den nya diskrimineringslagen (2008:567): ålder och könsöverskridande
            identitet eller uttryck. I den nya lagen gäller förbudet mot diskriminering
            inom i princip alla samhällsområden och för samtliga diskrimineringsgrunder.
            Undantaget är ålder, där förbudet begränsas till att endast omfatta
            utbildningsverksamhet och arbetslivet i vid mening. I den nya
            lagen har också skyddet utökats till att omfatta diskriminering
            på samhällsområden där förbud inte gällt tidigare. De nya områdena
            är: allmän sammankomst och offentlig tillställning, värnplikt
            och civilplikt, offentlig anställning samt all utbildningsverksamhet.
          </p>
          <p xml:id="i-6PF4t1bQWZH5roWztET1RZ">
            Som exempel på lagens nya och vidare omfattning inom arbetslivet
            ska diskrimineringsförbudet också gälla till förmån för personer
            som gör en förfrågan om arbete, för praktikanter och för dem som
            utför arbete som inhyrd eller inlånad arbetskraft. Dessa grupper
            omfattades inte av skyddet mot diskriminering i den tidigare lagstiftningen.
            I samband den nya sammanhållna diskrimineringslagen, sammanslogs
            även de tidigare fyra ombudsmännen mot diskriminering JämO, DO,
            HO och HomO till en ny myndighet. Denna nya myndighet heter nu
            Diskrimineringsombudsmannen och har tillsyn över att lagen följs.
          </p>
          <head xml:id="i-JTcT8s8KRgbP7H833jkonY" type="h2">
            Jantelagen
          </head>
          <p xml:id="i-MNhzYnmhke9CgXLBjvqhQw">
            Jantelagen är inte en lag i juridisk mening utan ett socialt
            normerande förfarande för vårt sätt att tänka. Modellen utvecklades
            av den norsk/danska författaren Aksel Sandemose i boken En flykting
            korsar sitt spår som utkom år 1933. Men lagar som har politisk
            bäring kan vara såväl strikt juridiska som naturvetenskapliga
            eller sociala. I den senare aspekten är jantelagen intressant
            att analysera ur ett högst relevant politiskt diskrimineringsperspektiv.
          </p>
          <p xml:id="i-Ftgf8XdE799nF3typgkAM9">
            Aksel Sandemoses egen uppväxt i en mindre dansk stad gav honom
            inspiration till att formulera ett tänkande han upplevde där och
            som han sedan beskriver i en lagliknande text. I boken kallar
            han staden Jante, och därför ges denna text namnet jantelagen.
            Men i vidare mening är inte Jante bara en specifik stad utan en
            plats i din egen omgivning och ytterst du själv. Jantelagen förestavar
            tankar om att stoppa all sorts initiativrikedom eller idéer från
            någon annan än du själv i din omgivning. Har man ingen förmåga
            att skapa något nytt själv, är det inte heller meningen att någon
            annan ska kunna göra det. Ett mantra baserat på att man uttalar
            du skall inte tro att du är något utgör grundkonceptet för anhängare
            av jantelagen. Jantelagen överför därmed i ord den oskrivna lag
            i ett samhälle som har till syfte att hålla tillbaka folk som
            vill sticka upp och för att man tror att man är bra eller till
            och med bättre än någon annan på något sätt.
          </p>
          <p xml:id="i-PLPX5emhu39f7rRjvCLoHz">
            I en tid när de flesta människor bodde på landsbygden eller i
            städer betydligt mindre än många idag, var också kontakten med
            omvärlden mer begränsad än i dagens samhälle. Detta gav mindre
            utrymme till förändringar och större behov för en striktare social
            kontroll. I jantelagen kommer detta behov för social anpassning
            av medborgarna tyvärr till uttryck i tio huvudpunkter som i stigande
            grad förklenar andras framgångar: 1) Du skall inte tro att du
            är något. 2) Du skall inte tro att du är lika god som vi. 3) Du
            skall inte tro att du är klokare än vi. 4) Du skall inte inbilla
            dig att du är bättre än vi. 5) Du skall inte tro att du vet mer
            än vi. 6) Du skall inte tro att du är förmer än vi. 7) Du skall
            inte tro att du duger till något. 8) Du skall inte skratta åt
            oss. 9) Du skall inte tro att någon bryr sig om dig. 10) Du skall
            inte tro att du kan lära oss något.
          </p>
          <p xml:id="i-8rhsjbCR8GKCztK32BHjAn">
            Till dessa tio punkter lägger författaren sedan till att jantelagen
            även spetsar till sina repressiva uttryck med ett förtäckt hot
            i form av: Tror du inte att jag vet något om dig?
          </p>
          <p xml:id="i-BURuXy154LhHcSw5yr87Zw">
            Den mentalitet som jantelagen beskriver är enligt vår mening
            därmed både djupt kränkande och diskriminerande för den person
            som utsätts. Därtill tror vi att den inställning som en som tillämpar
            jantelagen har är direkt kontraproduktiv såväl för mest gynnsam
            utveckling för den enskilde som drabbas som för samhällets önskade
            utveckling i stort. Men en del förespråkare för jantelagen påstår
            istället att den normering mot den som är minst framgångsrik skulle
            gynna någon form av rättvisa i det att alla ska vara lika, som
            en parallell till det rättvisetänkande som vanligen beskrivs i
            socialistisk ideologi. I praktiken har det visat sig att utopisk
            socialism vanligen leder till samhällen som styrs av totalitära
            regimer. Här uppstår lätt attityder för befolkningen som bygger
            på jantelagens koncept, med undantag för den lilla maktelit som
            erövrat makten där snarast motsatsen tycks få råda.
          </p>
          <p xml:id="i-Rgr6fc7tK2qLmXea6p3sH1">
            Förr i tiden bestod Sverige av strikt hierarkiska samhällen på
            många små bruksorter med begränsad övrig kontakt med omvärlden.
            De anställda garanterades en viss social trygghet via den mäktiga
            brukspatronens patriarkaliska omvårdnad. Anställda och deras familjer
            fick via bruket tillgång till bostäder, affärer, skolor, sjukvård,
            m.m. Ledningen för bruket hade med andra ord stort inflytande
            över de anställdas och deras familjers hela livssituation. Men
            förväntningar på sådana förmåner riskerade också att leda till
            en allmän passivitet för egna initiativ för att säkra sådan trygghet
            från de anställdas och deras familjers sida. Därför kännetecknas
            vanligen en sådan mentalitet på gamla bruksorter även av en stor
            social kontroll med tydliga drag av likriktning och generalisering
            av ortens människor, som exempelvis arbetare eller tjänstemän
            och vad en mans- eller en kvinnoroll innefattar. I förlängningen
            riskerar detta att utveckla ett lågt intresse för utbildning och
            en allmänt svag entreprenörsanda. En term som under senare tid
            kommit att användas för att beskriva detta förhållande kallas
            inlärd hjälplöshet. I patriarkaliska bruksortsmiljöer eller under
            totalitära styren i allmänhet försvagas människors naturliga initiativkraft
            och en inlärd hjälplöshet stimuleras till förfång för människorna.
            När inlärd hjälplöshet tillåts passivisera människor kan det riskera
            äventyra även deras förmåga att försörja sig. En sådan person
            som exempelvis söker många jobb men inte får något ger lättare
            upp och känner en hopplöshet inför att fortsatt söka jobb med
            tankar som det går ändå inte, tankar som i grunden kan hänföras
            till det koncept som jantelagen bär upp.
          </p>
          <p xml:id="i-KMLj3nGuBNd463LkZeMopQ">
            Källor: Nationalencyklopedin (Bra Böcker AB) och Wikipedia, den
            fria encyklopedin (sv.wikipedia.com)
          </p>
          <head xml:id="i-7x21SRiZxS5sKRmJfmbjS7" type="h2">
            Gnosjöanda och en antijantelag
          </head>
          <p xml:id="i-GknfMwTFCMt1tJyG2wgHDN">
            Jantelagstänkande och inlärd hjälplöshet sätts ibland i motsatsställning
            till termen Gnosjöanda. Gnosjöandan är en kultur som gjort att
            Gnosjöregionen (historiskt området Finnveden som helhet) kännetecknas
            av driftighet, småföretagande och hjälp och stöd för varandra
            inom exempelvis informella nätverk som då står i motsats till
            områden som präglas av bruksmentalitet. Dagens Gnosjöanda har
            anor tillbaka till 1600-talet. På 1930-talet fanns det ett 60-tal
            företag i Gnosjöregionen och under efterkrigstiden utvecklades
            bygden fort så att det vid mitten av 1970-talet fanns omkring
            300 industriföretag i kommunen. Idag har Gnosjöregionen vuxit
            till att utöver orten Gnosjö även innefatta kommunerna Gislaved,
            Värnamo och Vaggeryd och hela området kallas därför antingen för
            GGVV eller som tidigare Gnosjöregionen men med sammantaget omkring
            85000 invånare och 1500 industriföretag. Man har alltid haft rika
            sociala nätverk inom denna region och beviset för att man är stolt
            över detta är att namnet Gnosjöandan sedan 1997 är ett av Gnosjö
            kommun inregistrerat varumärke.
          </p>
          <p xml:id="i-Ah6m6bvBgU253mnNNPz4T6">
            Det måste ligga i politikens intresse att Sverige präglas mer
            av den mentalitet som Gnosjöandan innebär och därmed av ett minimum
            av tillämpad jantelag. Ett sätt att uppnå detta är att predika
            en antijantelag som då kort uttrycker kan hon/han så kan väl jag!
            istället för det repressiva budskapet i jantelagen. Mer konkret
            så skulle en antijantelag kunna formuleras som: 1) Du ska tro
            att du är enastående. 2) Du är värd långt mer än du tror. 3) Du
            kan lära dig det du vill och behöver. 4) Du är bättre än många
            andra. 5) Du vet mycket mer än många andra. 6) Du har mycket att
            vara stolt över. 7) Du duger bra som du är. 8) Du ska inte be
            om ursäkt för dig själv. 9) Du har någon som bryr sig om dig.
            10) Du har kunskaper att lära ut. 11) Du levererar. 12) Du gör
            någonting av dina idéer. 13) Du har kul.
          </p>
          <p xml:id="i-JzBMFzAs8DxjHKKtD4zSxX">
            Kort sagt: tillämpningen av en antijantelag ger människorna den
            bekräftelse som alla och en var mår bra av att höra. Detta till
            skillnad från en jantelag, som i sitt innehåll enligt vår mening
            också har många likheter med de så kallade härskarteknikernas
            utgångspunkter, som ursprungligen lanserades av norska politikern
            och professorn Berit Ås. Med teoribildningen bakom vad som bygger
            upp ett sådant negativt sätt att härska som dessa tekniker utgör,
            var det professor Ås goda tanke att skaffa en nyckel till personer
            som utsätts för härskartekniker att förstå vad som sker när man
            inte blir hörd på, förbises eller ignoreras. Till de klassiska
            härskarteknikerna hör att medvetet 1) osynliggöra en person, 2)
            förlöjliga en person, 3) undanhålla information från en person,
            4) dubbelbestraffa en person, det vill säga att ge någon skulden
            både för att man gör något men samtidigt för att man inte gör
            något annat istället, 5) påföra någon skuld och skam. Man kan
            identifiera flera härskartekniker än dessa, men det som alla har
            gemensamt är att de på ett ojuste sätt försöker att ta makten
            ifrån en medmänniska med en teknik som förklenar och marginaliserar
            deras faktiskt uppnådda resultat och framgångar.
          </p>
          <p xml:id="i-B6d2p5nGy1WoWW7iB4EtMM">
            På samma sätt som vi finner det diskriminerande att använda härskartekniker
            för att vinna makt över en medmänniska på ett otillbörligt sätt,
            vill vi nu med vårt förslag se om inte också tankegodset i jantelagen
            kan vara en grund för diskriminering.
          </p>
          <p xml:id="i-KCyeCdZaXYWpabgDpdKJRC">
            Källor: Nationalencyklopedin (Bra Böcker AB) och Wikipedia, den
            fria encyklopedin (sv.wikipedia.com)
          </p>
          <head xml:id="i-QzHX8SfrSGLwBGmfeBN9BG" type="h2">
            Förslag
          </head>
          <p xml:id="i-8kAjmR5Qw6AuHJTcsjW3uE">
            Men de politiska verktyg som vi tror trots allt måste tillgripas
            för att påskynda och åstadkomma en mentalitetsförskjutning från
            jantelag till dess motsats är en översyn i den nya diskrimineringslagen
            (2008:567) som trädde i kraft den 1 januari 2009 med inriktning
            på jantelagens tydligt diskriminerande uttryck.
          </p>
          <p xml:id="i-AZsGzTNqLdrh6s1za8Dp6Z">
            Diskrimineringslagens 1 § beskriver dess ändamål, nämligen att
            motverka diskriminering och på andra sätt främja lika rättigheter
            och möjligheter oavsett kön, könsöverskridande identitet eller
            uttryck, etnisk tillhörighet, religion eller annan trosuppfattning,
            funktionshinder, sexuell läggning eller ålder. Vi föreslår att
            man i en sådan översyn undersöker möjligheterna att förtydliga
            att det negativa innehållet i jantelagen med stöd i diskrimineringslagen
            uttryckligen ska kunna motverkas så att människor inte i ord eller
            handling av annan människa styrs bort från att försöka förverkliga
            sina önskemål och drömmar när dessa har en för individen och samhället
            positiv utvecklingsinriktning.
          </p>
          <p xml:id="i-5wErkBTFhQqupDwKmFLNMA">
            Vi föreslår vidare att en sådan översyn även undersöker möjligheterna
            till att i lagens 1 kap. 2 § förtydliga och definiera den diskriminerande
            mentalitet som finns i jantelagen och som nu bör få också lagstöd
            för att kunna motverkas.
          </p>
          <p xml:id="i-UNySWSCPKiyvF122aqCbJc">
            Därmed blir det vid översynen också aktuellt att i lagens 2 kap.
            2 § ta ställning till förbud mot diskriminering enligt jantelagen
            och förslag till lämpliga repressalieåtgärder om så ändå sker.
          </p>
          <p xml:id="i-XR3ZEUXUmED1gXHb5yRJ6E">
            I 3 kap. 2 § bör en översyn med förslag till även aktiva åtgärder
            från samhället för att motverka jantelagsbeteende till förmån
            för stöd för Gnosjöandan göras.
          </p>
          <p xml:id="i-8Zw3mnMNQ25isokcQGXDAh">
            I 4, 5 och 6 kap. 2 § bör översynen också innebära ställningstagande
            till hur tillsyn ska ske, ersättning till drabbad utformas och
            rättsliga efterspel fungera om jantelagen tillämpas i diskriminerande
            syfte.
          </p>
        </div>
        <div xml:id="i-WHBFjeGg5qBAGNwq4zJ6Fu" type="motSignatures">
          <list xml:id="i-WK2AB1ghsdesKGq9mMRCqW">
            <item xml:id="i-T7Fac8Whi7vTb1wuN6pYbq" who="i-Ev6Dx3pWj2WT32VGQpabaz">
              Finn Bengtsson (M)
            </item>
            <item xml:id="i-81rvqC1s6gjn6SRaFTGJNX" who="i-W6BJ44rcZjp5pD28NhHrCf">
              Gunnar Axén (M)
            </item>
            <item xml:id="i-E9uieN2Cn6zDPzrqG7qgkN" who="i-BZ7PcK8D1efvHXsafGEMKE">
              Andreas Norlén (M)
            </item>
            <item xml:id="i-6KRsrmASccfi4wEjMssgvM" who="i-7BVrTrBc6AJDkYa3WEfLxy">
              Jan R Andersson (M)
            </item>
          </list>
        </div>
      </div>
    </body>
  </text>
</TEI>
