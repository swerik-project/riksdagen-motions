<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199293-UU-00645">
  <teiHeader>
    <fileDesc>
      <titleStmt>
        <title>FN:s fredsbevarande insats i Kambodja</title>
        <author corresp="i-QRDnfz9zaiXo7A1SpAi1dM i-QRDnfz9zaiXo7A1SpAi1dM">av Bertil Måbrink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>FN:s fredsbevarande insats i Kambodja</title>
          <idno type="rdwebb">GG02U645</idno>
          <rs type="number">U645</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GG02U645/text</ref>
          <ref type="dokument_url_html">http://data.riksdagen.se/dokument/GG02U645</ref>
          <ref type="dokumentstatus_url_xml">http://data.riksdagen.se/dokumentstatus/GG02U645</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-5q7m7rZyufN9RHaGjB6GHh</idno>
            <name>Björn Samuelson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <name>Gudrun Schyman</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-rrg9t2XUkHE4iAjAykgpb</idno>
            <name>Berith Eriksson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-PTwgnmFQaFTXvr8SByLQzu</idno>
            <name>Bengt Hurtig</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-rrg9t2XUkHE4iAjAykgpb</idno>
            <name>Berith Eriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PTwgnmFQaFTXvr8SByLQzu</idno>
            <name>Bengt Hurtig</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-5q7m7rZyufN9RHaGjB6GHh</idno>
            <name>Björn Samuelson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <name>Gudrun Schyman</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NuMeqbS12JTEaM8SfhAyP7" type="signed"/>
        <correspContext corresp="i-NuMeqbS12JTEaM8SfhAyP7">
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-5q7m7rZyufN9RHaGjB6GHh"/>
          <note type="signatory" corresp="i-LzYBGnvuhNHdQ7LQKPA6UJ"/>
          <note type="signatory" corresp="i-rrg9t2XUkHE4iAjAykgpb"/>
          <note type="signatory" corresp="i-PTwgnmFQaFTXvr8SByLQzu"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-rrg9t2XUkHE4iAjAykgpb"/>
          <note type="signatory" corresp="i-PTwgnmFQaFTXvr8SByLQzu"/>
          <note type="signatory" corresp="i-5q7m7rZyufN9RHaGjB6GHh"/>
          <note type="signatory" corresp="i-LzYBGnvuhNHdQ7LQKPA6UJ"/>
        </correspContext>
        <correspAction xml:id="i-52P9g6bL6VUowR7AWcMrXr" type="referral">
          <date when="1993-02-10"/>
        </correspAction>
        <correspAction xml:id="i-ewthoHUqJYAC59odemUpR" type="dismissal">
          <date when="1993-02-09"/>
        </correspAction>
        <correspAction xml:id="i-5XHfxby5Vk4xmWruobJmMw" type="submission">
          <date when="1993-01-26"/>
        </correspAction>
        <correspAction xml:id="i-Xhm6W4dzD7KMmagt5TpdAN" type="referral">
          <date when="1993-02-10"/>
        </correspAction>
        <correspAction xml:id="i-3V6ekKaysxQQk9CYjcUGKb" type="dismissal">
          <date when="1993-02-09"/>
        </correspAction>
        <correspAction xml:id="i-VXGhpW8Jr2sywzfi8QtRbY" type="submission">
          <date when="1993-01-26"/>
        </correspAction>
        <correspAction xml:id="i-AsHuhe2ZC1dGuC4E7oRZYS" type="assigned"/>
        <correspContext corresp="i-AsHuhe2ZC1dGuC4E7oRZYS">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199293/mot_199293_UU_645/mot_199293_UU_645-001.pdf"/>
      <div xml:id="i-CLbproXmpuWne8633CxJw3" type="motHeader">
        <div xml:id="i-TApJXbSG7P41mPeRqcQpZp" type="motTitle"/>
        <div xml:id="i-QwhQMHmeQL18K7HvsGM6ba" type="motSubmissionInfo"/>
      </div>
      <div xml:id="i-49Qx1gZd5QPV3xnz2wpEpU" type="motBody">
        <div xml:id="i-Au3RmZcFKy2NRikpEAM3EN">
          <p xml:id="i-GgMHEmNJwiSdJJPVkxPKv2">
            Motion till riksdagen
          </p>
          <p xml:id="i-KLQPjPTcQkRjxFJRJb3fvn">
            1992/93:0645
          </p>
          <p xml:id="i-7EDELXscJ4Q3UCjanCPexC">
            av Bertil Måbrink m.fl. (v) FN:s fredsbevarande insats i Kambodja
          </p>
          <p xml:id="i-7Ng7SSd8y37g6vfNi869cn">
            Kambodja går mot en ny katastrof. Det senaste halvåret har läget
            försämrats dramatiskt. Fredsavtalet som ingicks den 23 oktober
            1991 i Paris, har inte kunnat förverkligas som planerat. I juni
            förra året stod det klart att en av de fyra kambodjanska parterna,
            ”Demokratiska Kampuchea” dvs. Pol Pots röda khmerer, inte skulle
            låta sig avväpnas och inte skulle släppa in FN-fol- ket för att
            registrera väljare. Under hösten har de röda khmererna gått till
            militär offensiv. De sägs nu kontrollera mellan en fjärdedel och
            en tredjedel av landet. Från de nyeröv- rade områdena gör de räder
            mot befolkade områden, beskjuter byar, mine- rar vägar och fält.
            De börjar nu hota flera städer. Målet är Phnom Penh. Samtidigt
            som FN repatrierat de sista kambodjaflyktingarna från Thai- land,
            växer internflyktingarna i antal.
          </p>
          <p xml:id="i-dUSUyMv7viESf67eQ3Jjn">
            FN:s dyraste operation
          </p>
          <p xml:id="i-EvT7eprAAhmwFbCgroZjfP">
            Kambodjaoperationen (UNTAC) är FN:s största och dyraste, 2 miljarder
            dollar skall den kosta. Nu måste man fråga sig — till vilken nytta?
            FN-operationen har på ett år åstadkommit att de röda khmererna
            stärkts, samtidigt som ekonomin och moralen närmar sig kollaps
            för Phnom Penh- regeringen. Det väldiga inflödet av dollar med
            de 20 000 högavlönade i FN- personalen har släppt lös en galopperande
            inflation och prostitution. Krimi- naliteten har ökat våldsamt.
            Att folk rånas på sina motorcyklar är vanligt. Det finns mängder
            med vapen och en tilltagande banditism. En serie poli- tiska mord
            har förövats, de flesta på Sihanoukanhängare. Phnom Penh-rege-
            ringen anses ligga bakom. |
          </p>
          <p xml:id="i-SfDu7SAUb18MeF2vGZzFLE">
            Stormakterna räddade de röda khmererna
          </p>
          <p xml:id="i-7LZJRkHvfYm4QVt5BoziPC">
            1979 flydde resterna av Pol Pots folk till Thailandgränsen. De
            befann sig i ett eländigt skick, svältande och sjuka. Då ingrep
            FN, gav dem mat och medici- ner, dubbelt så mycket som befolkningen
            inne i Kambodja fick i bistånd. I flyktinglägren, som FN upprättade
            vid gränsen, har de terroriserat de civila flyktingarna och tvingat
            barn göra soldattjänst. Kina levererade nya vapen. Den thailändska
            militären hjälpte till och tjä-
          </p>
          <p xml:id="i-XmiwqLK2zqEBGqhLNzqSiy">
            12
          </p>
          <pb facs="riksdagen-motions-pdf/data/199293/mot_199293_UU_645/mot_199293_UU_645-002.pdf"/>
          <p xml:id="i-Awutn7T7w8F2GwAbB4yguY">
            nade grovt på affärerna. CIA upprättade en hemlig enhet (Cambodian
            Wor- king Group) som samordnade gerillagruppernas verksamhet och
            försåg dem med information från amerikanska spaningssatelliter.
            Brittiska MI6 utbil- dade kambodjanska gerillasoldater — bl.a.
            i mineringsteknik —-i Thailand och Malaysia. Singapore förmedlade
            vapen. Granatgeväret Carl Gustaf dök upp hos de röda khmererna.
            Kambodja blev ett offer för stormaktspolitiken. Reagans säkerhetsrådgi-
            vare Zbigniew Brezezinski sa 1979: ”Jag uppmuntrade kineserna
            att stödja Pol Pot”. Bush ville inte heller sätta press på Kina.
            Margaret Thatcher sa att kambodjanerna, de var så få så dem kunde
            man undvara. Hon använde or- det ”dispensable”.
          </p>
          <p xml:id="i-RgecaYA5oQjiQAKfMtw9cL">
            FN har gjort Pol Pot-arna rumsrena
          </p>
          <p xml:id="i-UGAm8cFXUYFBA8rD2KgTbz">
            Stormakterna har använt FN för sin Kambodjapolitik. ”Demokratiska
            Kam- puchea” fick sitta i FN. Det gick till och med så långt att
            Pol Pots svägerska en period satt i FN:s kommission för de mänskliga
            rättigheterna. Detta fo- rum använde hon för att skylla all död
            i Kambodja på vietnameserna — ”De- mokratiska Kampuchea” hade
            bara begått några smärre övergrepp, hävdade hon. När sedan de
            fem ständiga medlemmarna av FN:s säkerhetsråd i augusti 1990 kom
            överens om en fredsplan för Kambodja, tvingades västmakterna gå
            med på att texten inte fick innehålla något fördömande av folkmordet,
            för att göra Kina till lags. Fredsavtalet från oktober 1991 blev
            en lika urvattnad kompromiss. Där talas blott om ”den tidigare
            politiken och praktiken”, en omskrivning för folkmordet. Avtalet
            ger de röda khmererna legitimitet som en av de fyra kambod- janska
            parterna. De har därför kunnat installera sig i Phnom Penh, under
            FN:s beskydd. Det åtnjuter även en av deras mest blodbesudlade
            ledare, överbefälhavaren Son Sen. Han har kunnat återvända till
            den stad, där han i april 1975 förde befälet, då de röda khmererna
            jagade ut befolkningen till ”dödens fält”. Till hans meriter hör
            också att han var högste ansvarig för tortyrcentret Tuol Sleng.
            Därför kallas han ”slaktaren i Phnom Penh”. Någon fred har FN
            inte åstadkommit. Men FN har gjort de röda khme- rerna rumsrena.
          </p>
          <p xml:id="i-Le6K8zgJnzuHCRTypsUdMP">
            UNTAC:s mandat
          </p>
          <p xml:id="i-57fMPHZakeM7BRBrkvZyuG">
            UNTACS mandat är att bevara freden, inte att skapa fred. FN-soldaterna
            får inte ens besvara elden när de blir beskjutna. Det har de blivit
            allt oftare på senare tid. De röda khmererna har tagit FN-folk
            till fånga och beskjutit FNs helikoptrar. De gör uttalanden som
            är rena krigsförklaringar mot UNTAC. UNTAC kan endast fullgöra
            sitt uppdrag på den ena sidan — Phnom Penh- regeringens — inte
            i de områden som de röda khmererna kontrollerar. Det betyder att
            endast Phnom Penh-styrkorna avväpnats och demobiliserats, till
            70 procent enligt avtalet. Endast deras krigsfångar och civila
            fångar har frigi- vits. Endast här registreras väljare.
          </p>
          <p xml:id="i-EqTuLkuXFZshbrHkmxs2cp">
            Mot. 1992/93 U645
          </p>
          <p xml:id="i-5ezzwsyw1H4dyTmjn8KjCm">
            13
          </p>
          <pb facs="riksdagen-motions-pdf/data/199293/mot_199293_UU_645/mot_199293_UU_645-003.pdf"/>
          <p xml:id="i-WhGkr5XVitiBrE7BixUmqJ">
            De röda khmererna behåller sina vapen, sina fångar och sin kontroll
            över tusentals, kanske tiotusentals civila, som hamnat under deras
            kontroll och bl.a. används som bärare. Här kan UNTAC inte skapa
            ett rättsväsen och kontrollera efterlevnaden av de mänskliga rättigheterna.
          </p>
          <p xml:id="i-WKfBSa1VyBQbTvTp5p48Lo">
            Verkningslösa sanktioner
          </p>
          <p xml:id="i-GpLq6Q7cGZfNUtZ7VY28tH">
            FN:s säkerhetsråd antog den 30 november en resolution om handelssanktio-
            ner mot de röda khmererna, som har sina basområden vid gränsen
            till Thai- land. Export av olja till dem och import av timmer
            från dem förbjöds. De röda khmererna har på knappt ett år tjänat
            700 å 800 miljoner kronor på timmerexporten, enligt en rapport
            från den thailändska underrättelse- tjänsten. Deras andra viktiga
            inkomstkälla är ädelstenar som bryts i Pailin- området. De tar
            upp höga avgifter från de thailändska företag som sköter brytningen.
            Hundratusentals thailändare lockats hit för att söka sin lycka.
            Pengarna används till att köpa vapen och andra förnödenheter i
            Thailand. Hur ska sanktionerna upprätthållas? Det kan endast ske
            om Thailand samarbetar med FN. Det kan bli svårt att åstadkomma
            så länge inflytelserika grupper inom den thailändska krigsmakten
            och näringslivet tjänar stora pengar på den här handeln. Om FN
            beslutar om sanktioner, måste FN också sätta in kraft för att
            ge- nomdriva dem. Därför måste FN-styrkorna förstärkas, och de
            måste få ope- rera även på den thailändska sidan. Det måste bli
            effektiv bevakning.
          </p>
          <p xml:id="i-GAoY64MAeof64G6okVo2Gk">
            Om fem år är skogen slut
          </p>
          <p xml:id="i-JUHVDxxzP7KU1yx9VKZ5x1">
            Avverkningen av djungeln sker i en rasande takt. UNDP publicerade
            en stu- die i april där man sa att skogsförstöringen redan hotar
            produktiviteten inom jordbruket och fisket. Kambodjas bästa skogar
            kan försvinna inom fem år. De rekommenderade givarländerna att
            Société Générale de Surveillance i Gené&amp;ve eller något liknande
            övervakningsföretag skall kopplas in för att för- stärka den kambodjanska
            tullen. Fast det skulle ju bara kunna ske i de gräns- områden,
            som Phnom Penh-regeringen behärskar och där UNTAC redan finns.
          </p>
          <p xml:id="i-RFjTjS6ceUP46Lha8zVy3u">
            Blir valen av i maj?
          </p>
          <p xml:id="i-UNW4y3KcAmTPKzmDMskgEb">
            I säkerhetsrådets resolution hotade FN att utesluta de röda khmererna
            från valen i maj, om de inte tillät väljare i sina områden att
            registrera sig före den 31 januari. Men de är knappast intresserade
            av att genomföra val i sina egna områden. Istället bildar de partier
            på den andra sidan, den som Phnom Penh-regeringen behärskar. |
            De går till val endast om alla vietnamesiska trupper lämnar landet,
            har de deklarerat. FN har visserligen inte kunnat hitta några
            vietnamesiska trupper, men de röda khmererna håller enträget fast
            vid att det finns över två miljo- ner vietnamesiska soldater i
            landet. Mycket tyder på att de röda khmererna inte vill ha val
            utan hellre behålla
          </p>
          <p xml:id="i-7ruq8Cq5ccKnk1u9JZsu7h">
            Mot. 1992/93 U645
          </p>
          <p xml:id="i-Y18o19rD3c6AEp3pF2APrz">
            14
          </p>
          <pb facs="riksdagen-motions-pdf/data/199293/mot_199293_UU_645/mot_199293_UU_645-004.pdf"/>
          <p xml:id="i-VJzTfy758KTXcbrkRTLRC3">
            sitt basområde — så som UNITA gjort i Angola — för att därifrån
            senare kunna återerövra landet. Så det torde bli val utan de röda
            khmererna — eller också uppskjuts valet. Det senare måste förhindras.
            Kambodja måste få en folkvald regering för att landet ska kunna
            fungera. Tills dess måste FN stanna. Under inga förhållanden får
            de röda khmererna tillåtas dra ut på valpro- cessen så att FN:s
            pengar tar slut och UNTAC dras tillbaka. Valen måste genomföras
            i maj också av en annan anledning. I juni hålls FN:s världskonferens
            om de mänskliga rättigheterna. Där måste Kambodja företrädas av
            en vald regering, som representerar folket. Annars kommer de fyra
            kambodjanska parterna att skicka sina representanter, även de
            röda khmererna. Vill vi sitta tillsammans med dem?
          </p>
          <p xml:id="i-EiXtb7vAVxNUx1FchhMzTX">
            Hotet måste tas på allvar
          </p>
          <p xml:id="i-9JrPQNzbGKditBG9a2bbTH">
            Det internationella samfundet måste ta hotet på allvar. Stoppas
            inte de röda khmererna, kommer de att bida sin tid tills UNTAC
            lämnar landet, varpå de kan återta makten och återuppta folkmordet.
            De som omedelbart hotas är minoriteterna, både vietnameser och
            thai. Det kommer att bli en massflykt ut ur Kambodja. Det kommer
            också att leda till nytt krig. De röda khmererna har gjort flera
            räder in i Vietnam, angripit byar och massakrerat människor. Deras
            mål är och förblir att återta ”Kampuchea Krom”, Mekongdeltat.
          </p>
          <p xml:id="i-5PDkjQbmXj6vAESshjMXDA">
            Vem stoppar nytt folkmord?
          </p>
          <p xml:id="i-W7AWnhaMHYghuLfydsv3zN">
            Enligt fredsavtalet skall FN övervaka de mänskliga rättigheterna
            i Kam- bodja. Efter det att UNTAC lämnat landet är det FN:s kommission
            för de mänskliga rättigheterna som ska följa läget och, om så
            erfordras, utse en sär- skild rapportör som skall rapportera årligen
            till kommissionen. Detta är helt otillfredsställande. De årliga
            rapporterna till MR-kommis- sionen leder ytterligt sällan till
            några konkreta åtgärder. Det kommer inte att avhålla Pol Pots
            mannar från att sätta igång ett nytt folkmord. Det måste till
            effektivare skydd. Den regering, som bildas efter valet, måste
            få bistånd för att bygga upp en försvarsmakt. Kambodjanska flyktingar
            i USA och andra länder har i åratal vädjat till de demokratiska
            regeringarna om rättsliga åtgärder för att förebygga ett nytt
            folkmord. Så länge ”Demokratiska Kampuchea” inte erkändes av demokra-
            tierna, var det omöjligt att ta frågan till Internationella domstolen
            i Haag. Det skulle innebära ett erkännande, fick kambodjanerna
            till svar av bl.a. den svenska regeringen. Men nu är det folkrättsliga
            läget ett annat. Även det internationella klima- tet har förändrats.
            Om det är möjligt att förbereda en rättegång mot dem som gjort
            sig skyldiga till krigsförbrytelser i Bosnien, borde det även
            vara möjligt att ställa de ansvariga för folkmordet i Kambodja
            inför rätta. Vi kan inte avvakta FN:s långsiktiga arbete för att
            instifta en internationell domstol för bl.a. krigsförbrytelser.
            I Kambodja hastar det.
          </p>
          <p xml:id="i-ScvF9wtoxWdFS7CakhuwFK">
            Mot. 1992/93 U645
          </p>
          <p xml:id="i-ui1iF7SwxT2sRycRgRHzL">
            15
          </p>
          <pb facs="riksdagen-motions-pdf/data/199293/mot_199293_UU_645/mot_199293_UU_645-005.pdf"/>
          <p xml:id="i-3zNTXjDFnH9KEmiY6W7NF7">
            I höst blir läget akut
          </p>
          <p xml:id="i-KtxLL3VZGEza7fjqf3MUor">
            Om valen kan genomföras i maj, med eller utan de röda khmerernas
            delta- gande, skall FN-operationen avslutas och UNTAC lämna Kambodja
            i au-
          </p>
          <p xml:id="i-RkqXvjVjTvjPn9yCuBXzwU">
            gusti.
          </p>
          <p xml:id="i-D9VPJsEPsTh5vTfpbRzRmn">
            Då vet kambodjanerna vad som stundar. De känner till Pol Pots
            slogan: ”Kvinnorna ska vi spara för återväxten — männen ska vi
            använda till gödsel”.
          </p>
          <p xml:id="i-DsKuYtHQ3tW4xPBzn2Hazb">
            Hur länge skall omvärlden blunda för den realiteten?
          </p>
          <p xml:id="i-98GZVoLamcEeGg5grkn1Lh">
            Hemställan
          </p>
          <p xml:id="i-EEmcLEbS2YBEa8vZ8BdaQt">
            Med hänvisning till det anförda hemställs
          </p>
          <p xml:id="i-XRcthiCkdRk2mPWbkJ8EWj">
            ). att riksdagen som sin mening ger regeringen till känna vad
            i mo- tionen anförts om nödvändigheten att få Thailands medverkan
            för att genomdriva FN:s handelssanktioner mot de röda khmererna,
            2. att riksdagen som sin mening ger regeringen till känna vad
            i mo- tionen anförts om behovet av förstärkt FN-övervakning av
            gränsen Kambodja-Thailand, 3. att riksdagen som sin mening ger
            regeringen till känna vad i mo- tionen anförts om åtgärder för
            att stoppa skogsskövlingen i Kam- bodja, 4. att riksdagen som
            sin mening ger regeringen till känna vad i mo- tionen anförts
            om nödvändigheten av att FN-trupperna stannar i Kambodja till
            dess en folkvald regering bildats, 5. att riksdagen som sin mening
            ger regeringen till känna vad i mo- tionen anförts om Kambodjas
            representation på Världskonferensen om de mänskliga rättigheterna,
            6. att riksdagen som sin mening ger regeringen till känna vad
            i mo- tionen anförts om bistånd till en kommande vald regering
            i Kambodja att bygga upp sin försvarsmakt, 7. att riksdagen som
            sin mening ger regeringen till känna vad i mo- tionen anförts
            om en rättegång mot de ansvariga för folkmordet i Kambodja.
          </p>
          <p xml:id="i-S1aRjdgKJGYc5bpvfjpVhp" type="date">
            Stockholm den 26 januari 1993
          </p>
          <div xml:id="i-Ni3SGNukVo59dozgRRoQBx" type="signatureBlock">
            <p who="i-QRDnfz9zaiXo7A1SpAi1dM" type="signature">
              Bertil Måbrink (v)
            </p>
          </div>
          <p xml:id="i-2VYQLjfWwS39uZfEJyTgH5">
            Berith Eriksson (v) Bengt Hurtig (v)
          </p>
          <p xml:id="i-UT1nqMkVreAGEZDoSxK15S">
            Gudrun Schyman (v)
          </p>
          <p xml:id="i-9iRd5bLxhzTYg2Y4xd7wSV">
            Björn Samuelson (v)
          </p>
          <p xml:id="i-8uGNo4K8EtGhkHZZPecSmQ">
            gotab 43107, Stockholm 1993
          </p>
          <p xml:id="i-5NujsXuGqCWBoGBbMcjyRq">
            Mot. 1992/93 U645
          </p>
          <p xml:id="i-NQ5TparXa4rBWrQEfnEsGw">
            16
          </p>
        </div>
      </div>
    </body>
  </text>
</TEI>
