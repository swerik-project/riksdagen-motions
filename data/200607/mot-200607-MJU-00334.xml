<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00334">
  <teiHeader>
    <fileDesc>
      <titleStmt>
        <title>Miljöbrott</title>
        <author corresp="i-6MWLY5JdykMGLLUo96skfp">av Lena Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Miljöbrott</title>
          <idno type="rdwebb">GU02MJ334</idno>
          <rs type="number">MJ334</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ334/text</ref>
          <ref type="dokument_url_html">http://data.riksdagen.se/dokument/GU02MJ334</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ334</ref>
          <ref type="doc">http://data.riksdagen.se/fil/A1EB16CC-4BC3-4122-AC1C-58F982CA56D2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TB1aJja559aB8n9PN2dnjD" type="signed"/>
        <correspContext corresp="i-TB1aJja559aB8n9PN2dnjD">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-5pddtLwy622h33X3RtqGeL"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-LKZvbxNHRiqAdJfvRpH152" type="referral">
          <date when="2006-11-07"/>
        </correspAction>
        <correspAction xml:id="i-Hc3hLzFTjDZD3GoXBJnAT6" type="dismissal">
          <date when="2006-11-07"/>
        </correspAction>
        <correspAction xml:id="i-GxuNSeS5P3CDnbG24MLFug" type="numbering">
          <date when="2006-11-02"/>
        </correspAction>
        <correspAction xml:id="i-Ja5vc58ECfdyRXFFeN5M6r" type="submission">
          <date when="2006-10-31"/>
        </correspAction>
        <correspAction xml:id="i-4eiv1MhHCb7VAhimdGGJkv" type="transfer">
          <date when="2006-10-31"/>
        </correspAction>
        <correspAction xml:id="i-Ng8ocrg6W2v2guPKG7PcBt" type="assigned"/>
        <correspContext corresp="i-Ng8ocrg6W2v2guPKG7PcBt">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ExNd6iPPUXmEMj9mgiDhae" type="motBody">
        <div xml:id="i-TWia6s4DnErnF4h8EsARw" type="TOC">
          <head xml:id="i-ADqFkcqKEoV2Goz1aXs1tk">
            1 Innehållsförteckning
          </head>
          <list xml:id="i-GburzNzCdFbTYveW18qtaK">
            <item xml:id="i-UxmST1ARV2mKWG5TQwr8cM">
              2 Förslag till riksdagsbeslut 2
            </item>
            <item xml:id="i-T86NYRcAeJzzBLybhypd5">
              3 Inledning 3
            </item>
            <item xml:id="i-AFzCBSURyQsPCvakgZvQ7A">
              4 Behovet av en mer aktiv miljöbrottsbekämpning 3
            </item>
            <item xml:id="i-F2XnGHEHTki8tUW38dDCzV">
              5 Citesbrott 5
            </item>
            <item xml:id="i-6aijRzHvG4ghiTyU7dAcGk">
              6 Miljöorganisationernas roll 5
            </item>
            <item xml:id="i-BvEYVGYBSjNfcWjRXbTb42">
              6.1 Miljöorganisationers rätt att överklaga beslut och domar
              5
            </item>
            <item xml:id="i-Jm4qYgNBCoyQZnQPJS8pdE">
              6.1.1 Ändra kravet på medlemsantal 6
            </item>
            <item xml:id="i-YKq2uCBaf4szM3N9EgCjqE">
              6.1.2 Ändra kravet på associationsform 7
            </item>
            <item xml:id="i-DnRwyZCb2tMNzHR28EpEoR">
              6.1.3 Ändra kravet på verksamhetstid 7
            </item>
            <item xml:id="i-CgW8QtyvHT89tvuSYb8vLn">
              7 Tillsynsansvaret för Försvarsmaktens miljöfarliga verksamhet
              8
            </item>
          </list>
        </div>
        <div xml:id="i-EpsgHjdSQKxykfBQF8W7zR" type="motProposal" subtype="förslag">
          <head xml:id="i-Cb7yQeeQskPK6xVrUp1fRw">
            2 Förslag till riksdagsbeslut
          </head>
          <list xml:id="i-LRP1gGdCCreBXNWva4AutW" style="ol">
            <item xml:id="i-LE3qQdJYt9oGSai4bDG9wt">
              Riksdagen tillkännager för regeringen som sin mening vad i motionen
              anförs om att kunskaper om miljöbrott ska vara en del av polisens
              grundutbildning. 1
            </item>
            <item xml:id="i-4yGPfVtCPZMm9xMasL8gK9">
              Riksdagen tillkännager för regeringen som sin mening vad i motionen
              anförs om att tillsätta en utredning med uppgift att se över hur
              länsstyrelserna kan arbeta mer aktivt med miljöbrottsspaning.
            </item>
            <item xml:id="i-NHSbv3WRASD5n6fomvcxsm">
              Riksdagen tillkännager för regeringen som sin mening vad i motionen
              anförs om att tillsätta en utredning med uppgift att se över hur
              arbetet mot Citecbrott kan förbättras.
            </item>
            <item xml:id="i-RY7zgU6RGq4XdNs9SBqtB">
              Riksdagen tillkännager för regeringen som sin mening vad i motionen
              anförs om att medlemskravet för att miljöorganisationer ska kunna
              överklaga domar och beslut bör ändras till 1 500 medlemmar eller
              betalande supportrar.
            </item>
            <item xml:id="i-SnzKPKbxrTtrKB8nuGeJKU">
              Riksdagen tillkännager för regeringen som sin mening vad i motionen
              anförs om att kravet på associationsform för att miljöorganisationer
              ska kunna överklaga domar och beslut ändras till att organisationer
              som enligt sina stadgar har till ändamål att tillvarata naturskydds-
              eller miljöintressen ska kunna överklaga domar och beslut.
            </item>
            <item xml:id="i-42u7kH5LidwgZfpNd1Wxzc">
              Riksdagen tillkännager för regeringen som sin mening vad i motionen
              anförs om att kravet på verksamhetstid för att miljöorganisationer
              ska kunna överklaga domar och beslut bör ändras till två år.
            </item>
            <item xml:id="i-B41t3wuQyXMMsGsByLiD3y">
              Riksdagen tillkännager för regeringen som sin mening vad i motionen
              anförs om att tillsättas en utredning med uppgift att se över
              om tillsynsansvaret för Försvarsmaktens miljöfarliga verksamhet
              kan flyttas till länsstyrelserna. 2
            </item>
          </list>
          <p xml:id="i-6uRrq1qLUR2FUCEzjoWYQ6">
            1 Yrkande 1 hänvisat till JuU.
          </p>
          <p xml:id="i-Es1TGT8LVHCWy3wszPDjSG">
            2 Yrkande 7 hänvisat till FöU.
          </p>
        </div>
        <div xml:id="i-KNbDQ5vqmB81bk7SDDpq8f" type="motContent">
          <head xml:id="i-BEeRsEeXiD5tB7agZVdbx5" type="h1">
            Miljöbrott
          </head>
          <head xml:id="i-7e6YSkF2ckJtLVXS3wajsJ" type="h1">
            3 Inledning
          </head>
          <p xml:id="i-4rr5AArVyVdeJofYDvFz1N">
            Genom att fusk med regler och lagar kan gynna förövaren ekonomiskt
            och konkurrensmässigt finns stora likheter mellan ekonomisk brottslighet
            och miljöbrott. Miljöbrott kan emellertid vara ännu allvarligare,
            då dessa typer av brott får mer eller mindre förödande konsekvenser
            för miljön. Konsekvenserna behöver inte alltid märkas på en gång,
            men kan påverka växtliv, djur och människor under desto längre
            tid. Detta är givetvis oacceptabelt.
          </p>
          <p xml:id="i-HskkMqDgPBzeoes6FW5ywj">
            Miljöbrotten är inte lätta att avgränsa och definiera. Det finns
            alla typer av mer eller mindre allvarliga miljöbrott, allt från
            olaglig trädfällning på allmän mark till omfattande grova miljöbrott
            i storskalig industriell verksamhet, t.ex. mångåriga utsläpp av
            föroreningar till luft, mark och vatten. Där ingår även brott
            mot skyddade djurarter.
          </p>
          <p xml:id="i-Dfzk4WLabhkGfFpJso6gGY">
            Miljöbrotten resulterar också i en snedvridning av konkurrensen
            på marknaden så att både de företag som följer lagen och de som
            har ännu högre ambitioner på miljöområdet än så, som aktivt bidrar
            till att förverkliga en hållbar ekologisk utveckling, får tydliga
            konkurrensnackdelar i förhållande till mindre nogräknade konkurrenter.
          </p>
          <p xml:id="i-S3GEcrBhbft5a6ZiUZ7SWQ">
            Som ett självklart led i en framåtsyftande miljöpolitik har ambitionerna
            sedan ett antal år tillbaka gradvis höjts i Sverige när det gäller
            att bekämpa och beivra miljöbrott. Det är mycket viktigt att rättsvårdande
            instanser och andra berörda myndigheter känner till och drar åt
            samma håll när det gäller praxis, sanktioner och regler inom miljöbrottsområdet.
          </p>
          <p xml:id="i-d2hzzGxgHpBi1AhN8EmeK">
            Tillkomsten av miljöbalken är ett steg i denna utveckling. Sedan
            år 2000 finns på åklagarsidan uppbyggd specialistkompetens över
            hela landet, och samordning av verksamheten sker genom en överåklagare
            hos Riksåklagaren. Men om man ser till hela kedjan av insatser
            mot miljöbrotten finns det fortfarande alltför svaga länkar.
          </p>
          <p xml:id="i-B7pV7hgY6WWWN1yUpnrJtg">
            Brottsförebyggande rådet publicerade i oktober 2006 rapporten
            Är vi bra på miljöbrott? som till stor del bygger på intervjuer
            med personer som i sin yrkesroll har att hantera miljöbrott på
            olika sätt. Denna motion bygger i vissa delar på Brås rapport,
            som är ett tydligt exempel på hur satsningar på forskning kan
            bidra till en positiv utveckling av rättsväsendets verksamhet.
          </p>
          <p xml:id="i-3f6ifET5j8JKvz5AuipA8Z">
            Från och med den 1 januari 2007 får Sverige en förbättrad lagstiftning
            mot miljöbrott, som många av Brås intervjupersoner sätter stor
            förhoppning till. Framför allt kommer den att underlätta bevisningen,
            i och med att kraven på konkreta skador av miljöfarlig verksamhet
            sänks. Detta kan leda till att fler fall tas upp i domstol och
            till fler fällande domar.
          </p>
          <head xml:id="i-Ax3AEGZoZh9dUz7M8rW9u6" type="h1">
            4 Behovet av en mer aktiv miljöbrottsbekämpning
          </head>
          <p xml:id="i-VH5SFhDu6WskY8ywX47PAz">
            Mycket talar för att mörkertalet när det gäller miljöbrott är
            mycket stort. Mörkertalet har en rad olika orsaker. För det första
            pågår brottsligheten ofta i det fördolda, bakom företagens grindar
            och utan ett tydligt brottsoffer. Därför kommer anmälan sällan
            in från allmänheten. De allra flesta anmälningarna kommer i stället
            från tillsynsmyndigheterna i kommunerna och hos länsstyrelserna.
            Mycket tyder dock på att anmälningarna från dessa myndigheter
            inte speglar den verkliga miljöbrottsligheten. Dels kan det vara
            så att kommunernas strävan att bygga goda relationer med de lokala
            företagen leder till att man drar sig för att anmäla dem, dels
            är det så att deras tillsynsarbete bygger på att de eventuellt
            miljöfarliga verksamheterna är kända och att företagen medverkar
            till att tillsynen kan bedrivas. I slutänden blir det de företag
            som är lojala mot systemet som anmäls. De lokala tillsynsmyndigheterna
            har en funktion som mer fungerar stöttande för företagen än brottsbekämpande.
            Detta anser vi vara en bra modell. Men det leder alltså till att
            de verkligt allvarliga miljöbrotten till stor del förblir okända
            för rättsväsendets myndigheter.
          </p>
          <p xml:id="i-XYW7X9Hotd5U1P8mLPokuh">
            För att råda bot på detta, menar man i Brottsförebyggande rådets
            rapport, behövs mer spanings- och underrättelseverksamhet. Tillsynsmyndigheterna
            har inte resurser till detta och det är inte heller en lämplig
            roll för dem att anta. Därför behövs en tydligare polisiär roll,
            med spanings- och underrättelseverksamhet.
          </p>
          <p xml:id="i-7PfW32Kb1tmSjP6MbLo5Ss">
            Polisens roll på miljöbrottsområdet går ofta inte längre än till
            utredning av redan upptäckt och anmäld brottslighet. Landets miljöinspektörer
            och andra som utövar tillsyn på området vittnar dock ofta om att
            när väl en anmälan görs så finns det brister i kompetens och avdelade
            resurser för polisutredningar. Det är ett förhållande som enligt
            Vänsterpartiets förmenande tydligt riskerar att påverka motivationen
            att anmäla misstänkta miljöbrott. Dessa brott är ofta komplicerade,
            tar mycket tid att utreda och blir lågprioriterade om de bara
            utgör en del av den dagliga polisutredningsverksamheten. Det behövs
            specialkompetens och möjlighet att koncentrera sig enbart på dessa
            frågor. Ett gott samarbete med landets miljöåklagare samt med
            tillsynsmyndigheterna, dvs. länsstyrelserna och kommunernas miljönämnder,
            är nödvändigt.
          </p>
          <p xml:id="i-E7AqVetnBzFo6i2ou8QMiQ">
            Under finanspolisen på Rikskriminalpolisen finns en miljöbrottsenhet
            bestående av fyra personer. Att döma av Brottsförebyggande rådets
            rapport finns där behov av mer resurser och en förändrad verksamhet,
            eftersom miljö­brottsverksamheten inte sägs passa in i Rikskriminalpolisens
            etablerade arbetssätt.
          </p>
          <p xml:id="i-RbUW1sMPAXwqKF8iAC63wV">
            Med väl utbyggda miljöbrottsenheter i polismyndigheterna har
            man uppnått flera fördelar. Självklart är specialiseringen och
            de särskilda kunskaperna om miljöbrott, som de flesta poliser
            saknar, helt nödvändiga. Man kan också upprätta goda relationer
            med tillsynsmyndigheterna. Slutligen finns resurser avsatta för
            att snabbt kunna vara på brottsplatsen och säkra bevisning, något
            som är grundläggande i all utredande verksamhet.
          </p>
          <p xml:id="i-Ke7wy8Puj19pkDEeMf9ZRo">
            Tyvärr är dessa frågor inte tillräckligt prioriterade, och polismyndigheterna
            behöver avsätta mer pengar för att arbeta med miljöbrott. Även
            kapaciteten på miljöbrottsenheten vid Rikskriminalpolisen behöver
            förbättras. För att förstärka polisens arbete mot miljöbrott vill
            Vänsterpartiet i sitt budgetförslag öronmärka 7 miljoner kr. I
            detta arbete måste självklart även specialiserade civilanställda
            utgöra en viktig del.
          </p>
          <p xml:id="i-DuQpTCKNvWeTnxMwnoWSkE">
            Se även motionen Utgiftsområde 4, nummer 2006/07:Ju340.
          </p>
          <p xml:id="i-Hxmds1hHmx5Jhrsjkfs3sA">
            Även om det behövs specialiserade poliser på området, är det
            också viktigt att alla poliser får bättre kunskaper om miljöbrott
            för att kunna upptäcka dem, snabbt ingripa vid akuta fall och
            dela med sig av information till specialister. Kunskaper om miljöbrott
            bör vara en del av polisens grundutbildning.
          </p>
          <p xml:id="i-FWgmrDsCrjViMWuYb9zxDw">
            Detta bör riksdagen som sin mening ge regeringen till känna.
          </p>
          <p xml:id="i-3ySQZT9rEM7Fu1XpzP5UB4">
            Något annat som efterfrågats är en aktivare tillsyn och spaning
            från länsstyrelsernas sida, där oanmälda tillsynsbesök kan vara
            en del. Det kan finnas behov av ett ökat samarbete mellan länsstyrelserna
            och polisen. Det bör utredas hur länsstyrelserna kan arbeta mer
            aktivt med miljöbrottsspaning.
          </p>
          <p xml:id="i-JYZQK56onRqhRr6GcP5apy">
            Detta bör riksdagen som sin mening ge regeringen till känna.
          </p>
          <head xml:id="i-9GnoyimMsk8jL6AWZK8ETH" type="h1">
            5 Citesbrott
          </head>
          <p xml:id="i-kGskDwsXBy3c9BYqxM5fg">
            Cites står för Convention on International Trade in Endangered
            Species of Wild Fauna and Flora, dvs. det är en konvention som
            är till för att förhindra handel med utrotningshotade djur och
            växter. De viktigaste rollerna spelas här av länsstyrelserna och
            Tullverket. Det behövs mer av spaning i sammanhang där djur förekommer
            och kontroll av annonser på Internet, samt en utveckling av tullens
            kontroller. Det bör tillsättas en utredning om hur arbetet mot
            Citesbrott kan förbättras.
          </p>
          <p xml:id="i-MadSNAYMXvRh5rXJnJFTSH">
            Detta bör riksdagen som sin mening ge regeringen till känna.
          </p>
          <head xml:id="i-NcKsSk5QivNALV67MvvD4j" type="h1">
            6 Miljöorganisationernas roll
          </head>
          <p xml:id="i-SVyv4XBooWJGKKa2oyK93k">
            Sverige har en lång tradition av folkrörelser som arbetar för
            att tillvarata naturskydds- eller miljöintressen. Sveriges miljöorganisationer
            präglas av en stor mångfald och är såväl nationella som lokala.
            De är organiserade på olika sätt, exempelvis som ideella föreningar,
            stiftelser och nätverk, och de har varit verksamma olika lång
            tid. Sammantaget har de en mycket värdefull roll för det svenska
            natur- och miljöskyddet och för det folkliga engagemanget för
            dessa frågor.
          </p>
          <head xml:id="i-Ysb1PU2BxCSUPg8oc63Z8" type="h2">
            6.1 Miljöorganisationers rätt att överklaga beslut och domar
          </head>
          <p xml:id="i-L6fUj3hFnw7nwEJmETM3BL">
            Miljöorganisationernas möjlighet att överklaga beslut och domar
            på miljöområdet diskuterades länge i Sverige. I många andra länder
            har de ansetts representativa för vissa allmänna miljöskyddsintressen
            och därmed kunnat driva dessa intressen även i rättsprocesser.
            I Sverige kunde de före miljöbalkens tid överklaga miljöbeslut
            endast om de var berörda av beslutet i egenskap av markägare eller
            hade anknytning till området. Till slut infördes talerätt för
            miljöorganisationer genom införandet av 16 kap. 13 § miljöbalken.
          </p>
          <p xml:id="i-rxAQXvRmEQEuWjbi373gG">
            Överklagningsbara domar eller beslut får överklagas av ideell
            förening som enligt sina stadgar har till ändamål att tillvarata
            naturskydds- eller miljöintressen, såvitt avser domar och beslut
            om tillstånd, godkännande eller dispens enligt denna balk. För
            att få överklaga domar och beslut skall en förening ha bedrivit
            verksamhet i Sverige under minst tre år och ha lägst 2 000 medlemmar
            .
          </p>
          <p xml:id="i-PzLzcX42MkhgeRuY2vzEfQ">
            Härmed öppnades dörren för miljöorganisationer att överklaga
            miljöbeslut, men genom införandet av så höga kriterier för att
            få överklaga stängdes samtidigt dörren för många miljöorganisationer.
            Två av de tre största miljöorganisationerna i Sverige är inte
            ideella föreningar och kan därför inte överklaga, trots att de
            har ett stort stöd bland allmänheten. Många av de ideella föreningarna
            har ett för lågt medlemsantal och kan av den anledningen inte
            överklaga, trots att de har ett gediget miljöengagemang och en
            demokratisk struktur.
          </p>
          <p xml:id="i-8yfLCVRCRbAdnqi9SWo8ju">
            Bestämmelsen i 16 kap. 13 § har sedan miljöbalkens ikraftträdande
            varit föremål för domstolsprövning, men tolkningen av bestämmelsen
            har dessvärre visat sig vara väldigt snäv, vilket gjorde det nödvändigt
            att förtydliga texten i paragrafen. För att bestämmelsen ska fungera
            som det är tänkt och för att Sverige ska kunna uppfylla kraven
            i Århuskonventionen och i EG-direktiv har det i propositionen
            Miljöbalkens sanktionssystem m.m. (2005/06:182) föreslagits en
            utvidgning av miljöorganisationers rätt att överklaga så att den
            gäller även villkor och prövningar enligt fler delar i miljöbalken.
          </p>
          <p xml:id="i-DamAHKWuWU9ieg98zApj2r">
            Det är emellertid otillfredsställande att kriterierna för att
            en miljöorganisation ska få överklaga fortfarande är så högt satta
            att det i praktiken är endast några få miljöorganisationer som
            kan överklaga. Detta är djupt beklagligt eftersom det innebär
            att man inte tar tillvara det djupa miljöengagemang som finns
            bland folkrörelserna i Sverige.
          </p>
          <head xml:id="i-7RsruFYgbBDiuqzvvdbU7s" type="h3">
            6.1.1 Ändra kravet på medlemsantal
          </head>
          <p xml:id="i-3fxy3AzXoMK7GLHPKauKjr">
            Motiveringen att ha så höga krav på antal medlemmar anges i proposition
            Århuskonventionen (2004/05:65) vara att om alltför många grupperingar
            ges rätt att överklaga många olika beslut skulle det kunna inverka
            negativt på handläggningstider och fördröja genomförandet av tillståndspliktiga
            projekt. Många varnade för att den vidgade talerätten i 16 kap.
            13 § miljöbalken skulle resultera i en kraftig ökning av antalet
            överklaganden och förlängda handläggningstider. Miljöbalkskommitténs
            utvärdering av miljöorganisationernas deltagande i miljöprocesser
            visade emellertid att de farhågor som fanns vid införandet inte
            infriats. Antalet överklaganden har varit få, endast 17 ärenden
            överklagades åren 2002 och 2003 av miljöorganisationer, vilket
            ska ställas mot att de fem miljödomstolarna avgjorde sammanlagt
            1 100 överklagade mål enbart under 2003. Vidare visade utvärderingen
            att alla inblandade parter till mycket stor del upplevde miljöorganisationernas
            deltagande som positiv, speciellt om de kom in tidigt i processen.
          </p>
          <p xml:id="i-UZmgLPpLVRwjS7eRAbpQsa">
            Regeringen menade i propositionen Århuskonventionen att ett högt
            medlemsantal i en organisation tyder på att det finns en god uppslutning
            kring organisationen och dess arbete. Med detta argument borde
            man även ta hänsyn till de betalande supportrar som miljöorganisationerna
            har, och inte enbart antalet medlemmar.
          </p>
          <p xml:id="i-UFfPG3De6i31ExCPtCDta3">
            Att kräva att ideella föreningar ska ha 2 000 medlemmar är ett
            väldigt högt krav. Helt ideella föreningar har begränsade ekonomiska
            resurser, och deras medlemmar är aktiva på sin fritid. Således
            har de svårt att hävda sig i konkurrensen om medlemmarna.
          </p>
          <p xml:id="i-FSsud8aVAfZQoaHML5mgKb">
            Ett mer balanserat krav vore att miljöorganisationerna ska ha
            1 500 medlemmar eller betalande supportrar för att få delta i
            rättsprocesserna. Med det kravet skulle WWF, Greenpeace och Miljöförbundet
            Jordens Vänner uppnå medlemskravet. Det är fortfarande tveksamt
            om lokala organisationer kan uppnå 1 500 medlemmar, men det är
            i alla fall ett mer realistiskt krav än 2 000 medlemmar.
          </p>
          <p xml:id="i-EhQ3jawBc5To6KkpxZxZ4r">
            Medlemskravet för att miljöorganisationer ska kunna överklaga
            domar och beslut bör alltså ändras till 1 500 medlemmar eller
            betalande supportrar.
          </p>
          <p xml:id="i-KcJo3S12Y9MffUqNvrM12r">
            Detta bör riksdagen som sin mening ge regeringen till känna.
          </p>
          <head xml:id="i-27wim4aePpDwvH6itCRzEm" type="h3">
            6.1.2 Ändra kravet på associationsform
          </head>
          <p xml:id="i-WWrdQiYmQgFo8vpBtkPLas">
            För att verkligen engagera fler miljöorganisationer i de rättsliga
            processerna är det nödvändigt att slopa kravet på att de ska vara
            ideella föreningar. Som tidigare påpekats är varken Världsnaturfonden
            WWF eller Greenpeace ideella föreningar, men har ändå ett stort
            antal betalande supportrar. Den nuvarande ordningen har försvarats
            genom argumentet att de ideella föreningarna är öppna för allmänheten
            och att medlemmarna kan vara med och påverka. Med ett sådant medlemsinflytande
            kan det antas att organisationen normalt företräder sina medlemmars
            intressen, medan t.ex. stiftelser inte har det medlemsinflytandet.
          </p>
          <p xml:id="i-Easxqm1N7mAXRpuQmXd1C8">
            Även WWF och Greenpeace informerar sina betalande supportrar
            om sin verksamhet och deras aktiviteter syns inte minst genom
            medierna. Organisationer som inte beter sig i enlighet med vad
            deras betalande supportrar anser mister dock sitt stöd hos dem.
            Av den anledningen bör kravet på associationsform ändras så att
            alla miljöorganisationer som enligt sina stadgar har till ändamål
            att tillvarata naturskydds- eller miljöintressen ska kunna överklaga
            domar och beslut.
          </p>
          <p xml:id="i-AtBVbqmTwUvJKwZi1asWeg">
            Detta bör riksdagen som sin mening ge regeringen till känna.
          </p>
          <head xml:id="i-HoaUe9DxsHUDLuL5UGpcei" type="h3">
            6.1.3 Ändra kravet på verksamhetstid
          </head>
          <p xml:id="i-VXzzL6izpDwHxS13tyfyXT">
            Kravet på verksamhetstid för att få överklaga är att föreningen
            ska ha funnits i Sverige i tre år. Detta har motiverats med att
            det anses tala för stadga och livskraft i organisationen. Vidare
            påpekar regeringen att även om mycket nybildade organisationer
            kan besitta stor kunskap är det logiskt att en organisation som
            verkat under en längre tid har samlat på sig en större kunskap
            som bör tas tillvara. Kravet innebär också att talerätten ges
            till breda organisationer, dvs. organisationer som inte skapats
            enbart för att under kort tid driva en viss fråga.
          </p>
          <p xml:id="i-4biGUwG8UvejBRWYepfeCJ">
            Helt nya organisationer kan vara mycket livskraftiga. Argumentet
            att verksamhetstiden skulle påverka hur stor kunskap en miljöorganisation
            har är inte trovärdigt. Nybildade organisationer består av människor
            med skilda erfarenheter och kan mycket väl besitta all den nödvändiga
            kunskap som behövs. Det borde inte heller vara regeringens sak
            att på förhand utesluta organisationer för att de eventuellt inte
            har tillräckliga kunskaper. Om en organisation har kraftigt bristande
            kunskaper kommer den knappats att kunna driva en rättsprocess
            långt.
          </p>
          <p xml:id="i-sdEuUPUH623X5dnK5KRRU">
            Om det finns ett så starkt engagemang för en specifik miljöfråga
            att en helt ny miljöorganisation får 1 500 medlemmar inom två
            års tid bör det anses vara av stort värde att organisationen engagerar
            sig för den miljöfrågan.
          </p>
          <p xml:id="i-MAMHqqmdWLnWpEQJDP5ChX">
            Därför bör kravet på verksamhetstid för att miljöorganisationer
            ska kunna överklaga domar och beslut ändras till två år.
          </p>
          <p xml:id="i-HB5QPUqWUS5BDXZciMWHdA">
            Detta bör riksdagen som sin mening ge regeringen till känna.
          </p>
          <head xml:id="i-E6dCpHqQmjNnTcsTgfRKsT" type="h1">
            7 Tillsynsansvaret för Försvarsmaktens miljöfarliga verksamhet
          </head>
          <p xml:id="i-7sErfG1YtD7xaJ2gsVwKdb">
            Generalläkaren är den myndighet som ansvarar för tillsyn av Försvarsmaktens
            miljöfarliga verksamhet. I och med att generalläkaren är en del
            av Försvarsmakten bedriver man tillsyn över sin egen verksamhet.
            Detta är inte lämpligt. Det bör utredas om tillsynsansvaret för
            Försvarsmaktens miljöfarliga verksamhet kan flyttas till länsstyrelserna.
          </p>
          <p xml:id="i-UhjtomTgy4umm8nzztY3KY">
            Detta bör riksdagen som sin mening ge regeringen till känna.
          </p>
        </div>
        <div xml:id="i-j1TaNMfQ4yNZ7DNNfztR4" type="motSignatures">
          <list xml:id="i-UmeU4HfBcYXiBam4gWGVDm">
            <item xml:id="i-KmoPE2GzY7pYYBHS7ZxvEg" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-JGpkTeDF9CJZWJhHDgyuqQ" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-HxFg3iMabwxQQZJN9sr6xr" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-6rtN9fA47VM6znoYw2FgD9" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-3xD4uuEPAk3iJnbJowcRTX" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-6Leps51RRHupXRcEwCULnt" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-5HyTsFYkS5d4z7GFccGAzk" who="i-5pddtLwy622h33X3RtqGeL">
              Pernilla Zethraeus (v)
            </item>
            <item xml:id="i-YD6BX4Gy4cm6q2HdyLD2vk" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
