<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-03475">
  <teiHeader>
    <fileDesc>
      <titleStmt>
        <title>Effektivare biståndspolitik</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3475 av Markus Wiechel (SD)</title>
          <idno type="rdwebb">H4023475</idno>
          <rs type="number">3475</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H4023475/text</ref>
          <ref type="dokument_url_html">http://data.riksdagen.se/dokument/H4023475</ref>
          <ref type="dokumentstatus_url_xml">http://data.riksdagen.se/dokumentstatus/H4023475</ref>
          <ref type="docx">http://data.riksdagen.se/fil/974C051F-465C-4D62-B1BD-7AAA0EE777C4</ref>
          <ref type="pdf">http://data.riksdagen.se/fil/398BD5F5-7569-42B4-A699-9068A8F842F8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-25YnpwRu9i1CcH7BbrgHn6" type="signed"/>
        <correspContext corresp="i-25YnpwRu9i1CcH7BbrgHn6">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction type="submitted" xml:id="i-AQmmMmo3ydQ4smxDq4wFEN">
          <date when="2016-10-05"/>
          <time when="16:42:12"/>
        </correspAction>
        <correspAction type="reviewed" xml:id="i-9XSjHKGeMP9w5rn7LdB81g">
          <date when="2016-10-06"/>
          <time when="13:43:34"/>
        </correspAction>
        <correspAction type="referred" xml:id="i-Et5wfTND84A1yq4KvLjtKb">
          <date when="2016-10-14"/>
        </correspAction>
        <correspAction type="assigned" xml:id="i-Acj13FPkvmA4WHc3KJtYfy">
          <date when="2017-07-04"/>
          <time when="08:54:56"/>
        </correspAction>
        <correspContext corresp="i-Acj13FPkvmA4WHc3KJtYfy">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-CKfmKkzQiZwdtzkDb7bRpQ"/>
        <correspContext corresp="i-CKfmKkzQiZwdtzkDb7bRpQ">
          <ref type="uppgift">2016/17:UU2</ref>
          <ref type="ref_dok_id">H401UU2</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:3475 av Markus Wiechel (SD) Effektivare biståndspolitik</div>
      </div>
      <div type="motBody">
        <div type="motProposal" subtype="förslag">
          <head xml:id="i-UGXN3JPRMjyG5fWtEeUmgi">
            Förslag till riksdagsbeslut
          </head>
          <list style="ol">
            <item xml:id="i-U9jF5xmZ8SFvF3qXpfuFNC">
              Riksdagen ställer sig bakom det som anförs i motionen om ospecificerade
              bilaterala avtal med länder i krisområden och tillkännager detta
              för regeringen.
            </item>
            <item xml:id="i-NULHAVxcvooC8uQi2fSFH7">
              Riksdagen ställer sig bakom det som anförs i motionen om att
              främst stödja civilsamhället och enskilda organisationer om mottagarlandet
              är en diktatur, och detta tillkännager riksdagen för regeringen.
            </item>
            <item xml:id="i-RfHm5jdZE4r5cVVUj9LZxn">
              Riksdagen ställer sig bakom det som anförs i motionen om en översyn
              av Sidas effektivitet och tillkännager detta för regeringen.
            </item>
            <item xml:id="i-Fa9JPvomCoHK69jYq8KzZ7">
              Riksdagen ställer sig bakom det som anförs i motionen om en översyn
              av bistånd och bidrag genom MSB och tillkännager detta för regeringen.
            </item>
            <item xml:id="i-Jr5pDEfMfhhGGPGRjFokcK">
              Riksdagen ställer sig bakom det som anförs i motionen om stöd
              till mindre biståndsorganisationer och tillkännager detta för
              regeringen.
            </item>
            <item xml:id="i-PypZQpEmxr2KxnjHt2CVrW">
              Riksdagen ställer sig bakom det som anförs i motionen om mikrolån
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-8WVFSgyPfYwjE6Rz6VGcKa">
            Ospecificerade bilaterala avtal i krisområden och stöd till diktaturer
          </head>
          <p xml:id="i-7SmxBwFZwAVsCz4khB3fsr">
            Flera länder runt om i världen gör en enorm insats för mänskligheten.
            Det handlar om länder som råkar ligga i oroshärdarnas närområden
            och därmed också drabbas av pågående konflikter. Ett exempel på
            ett land som idag hjälper till enormt mycket i Mellanöstern är
            Jordanien. Jordanien är ett land som dagligen tar emot tusentals
            människor som i många fall saknar egna tillgångar och är i stort
            behov av hjälp. Mat, tak över huvudet, filtar, skolmaterial och
            andra förnödenheter behövs, vilket i många fall erbjuds från organisationer
            som exempelvis UNHCR. Värdlandet måste dock vara berett på höga
            kostnader inom andra områden. Ökade infrastruktursatsningar kan
            behövas och i många fall finns även ett ökat behov av säkerhetsåtgärder
            för att förebygga stök eller bekämpa nyrekrytering av terrorister.
            Alla dessa sidosatsningar glömmer man lätt bort, och notan landar
            slutligen på värdlandets skattebetalare. När så sker finns det
            en betydligt större risk att hårt ansatta länder väljer att stänga
            sin gränser, vilket som följd kan orsaka fruktansvärda katastrofer.
            Det är naturligtvis mycket viktigt att de länder som bidrar med
            bistånd också ser efter var pengarna hamnar och som givare måste
            Sverige likaså vara mycket restriktivt med att se för lätt på
            bilaterala avtal.
          </p>
          <p xml:id="i-7yEnNLu4QSFVWCdymjZL6V">
            Dock kan för mycket byråkrati, i dessa fall, innebära ett stort
            hinder för ett fortsatt positivt arbete för att stödja hårt utsatta
            människor och i många fall är det mottagarländerna som bäst vet
            var pengarna i själva verket behövs. Av den anledningen bör riksdagen
            ge regeringen till känna att utreda möjligheten till enklare krav
            på katastrofbistånd till välfungerande länder i krisdrabbade länders
            närområden som tydligt sysslar med humanitära hjälpinsatser. Regeringen
            bör även säkerställa en hårdare kontroll av mottagarländer som
            styrs av diktaturer, så att bidrag främst riktas till civilsamhället
            och andra organ vid fördelning av bistånd.
          </p>
          <head type="h1" xml:id="i-FdPpjun2xfBx3e5YS1aERj">
            Översyn av Sida
          </head>
          <p xml:id="i-JHk4kPmSXdGVyRWFVed4BX">
            Sida är en unik organisation som ansvarar för ungefär hälften
            av det totala svenska biståndet, det vill säga det bilaterala
            biståndet, reformsamarbete med Östeuropa samt det humanitära biståndet.
            Det handlar därför om en organisation vars beslut kan vara livsavgörande
            för miljontals människor, varför dess effektivitet och styrning
            hela tiden måste granskas. Tyvärr har det framkommit att resurser
            som delats ut av Sida har gått till mottagare som är korrupta
            eller till och med i vissa fall motarbetar Sidas värdegrund och
            mål. Detta är oacceptabelt, varför regeringen bör tillsätta en
            omfattande översyn av Sidas verksamhet och effektivitet för att
            kunna förbättra arbetet och göra det mer kostnadseffektivt. Genom
            tidigare genomgångar har man funnit svagheter i regeringens och
            Sidas styrning. Bland annat har Statskontoret visat att regeringens
            styrdokument innehåller alltför många krav kring formerna för
            stöd, vilket bidragit till att organisationens återrapportering
            riktat in sig på inre effektivitet och enbart kortsiktiga resultat,
            snarare än långsiktiga strategiska mål.
          </p>
          <head type="h1" xml:id="i-8g979wYenXgJUtvqFerEo7">
            Översyn av MSB
          </head>
          <p xml:id="i-5Svi7hEmcK8q485gBhouqD">
            Myndigheten för samhällsskydd och beredskap, MSB, är en statlig
            myndighet med uppgift att utveckla samhällets förmåga att förebygga
            och hantera olyckor och kriser. Den hanterar även utbetalning
            av statliga pengar och samverkar med en rad olika myndigheter
            och organisationer för att nå sina mål. Dessvärre har det på senare
            tid framkommit att stöd från MSB har hamnat helt fel. Exempelvis
            har skattemedel hamnat hos islamistiska organisationer med indirekta
            eller direkta kopplingar till terrororganisationer trots skrivelser
            om att stödet ska främja bland annat demokrati och jämställdhet.
            Regeringen bör göra en omfattande översyn över stödet som betalats
            ut av MSB de senaste åren samt hur kontrollen över utbetalningarna
            kan bli bättre.
          </p>
          <head type="h1" xml:id="i-MakKdQ9gcpDSCaErgN3srN">
            Stöd till mindre biståndsorganisationer
          </head>
          <p xml:id="i-YMDB8yww6iMvPc9f12XNKh">
            Några av de mest effektiva biståndsorganisationerna är de som
            idag har minst resurser att röra sig med. I många fall är det
            ett fåtal personer som på ideell basis bygger upp en verksamhet
            för att stötta människor i nöd, genom exempelvis insamling av
            prylar eller pengar som sedan går till verksamheten. Många av
            dessa vill inget annat än att klassas som en seriös organisation,
            med respekt från allmänheten, varför de också strävar efter att
            få ett 90-konto. På så sätt kan fler människor tänka sig att stötta
            deras verksamhet, då det innebär ett större förtroende från allmänheten.
            Att nå så långt är dock inte alltid helt enkelt på grund av den
            arbetsbelastning och de extrakostnader som tillkommer för att
            få ett 90-konto. Regeringen har till viss del förändrat förfarandet
            i en mer positiv riktning, dock finns det fortfarande skäl till
            att se över möjligheten att underlätta för små biståndsorganisationer
            att få ett 90-konto. Detta kan ske genom fördelaktiga lån för
            att kunna anlita en auktoriserad revisor eller klara av att betala
            avgifter till svensk insamlingskontroll. Regeringen bör återkomma
            med förslag på hur mindre biståndsorganisationer kan få lån för
            att enklare kunna skaffa sig ett 90-konto.
          </p>
          <head type="h1" xml:id="i-PqmDRSLCtrtJW1aGW8rWKa">
            Satsning på mikrolån
          </head>
          <p xml:id="i-J4hYepd7fwmUvUTVh3dNLz">
            Runt om i världen finns det många driftiga och hårt arbetande
            människor som bara drömmer om att kunna försörja sig själva och
            bygga ett nytt liv. Detta är människor som både har kunskapen
            och drivet för att starta verksamheter i några av världens fattigaste
            länder, men saknar något vi alla måste förhålla oss till – resurser.
            Med, i svenska mått, mycket lite pengar kan vi lyfta hela samhällen
            som idag lider av arbetslöshet och fattigdom. Det finns otaliga
            exempel på hur människor lyckats lyfta hela byar som följd av
            svenska mikrolån.
          </p>
          <p xml:id="i-GSdoUMXj5GApTQEYQwYn3B">
            Ett tydligt exempel på land vars samhällen har lyckats bra som
            följd av mikrolån är Rwanda, vars ambassadör också sagt att mikrolån
            är ett bättre sätt att stötta landet än enskilda bidrag. Skälet
            till detta är just för att mikrolån gör det möjligt för fattiga
            människor att starta och driva egna affärsrörelser, vilka har
            blivit ett av de mest verkningsfulla botemedlen mot fattigdomen,
            trots att 95 procent av befolkningen i exempelvis Afrika är utestängd
            från banksektorn. Mikrolånen stärker således också den sociala
            gemenskapen då låntagarna tillsammans bygger sina samhällen.
          </p>
          <p xml:id="i-6Wo2nYyDT1KxR4YTpsf72k">
            Att ge en man fisk kan rädda honom en dag, men att lära honom
            att fiska kan rädda honom hela livet. Regeringen bör se över möjligheten
            till att skapa ett samlat nätverk i Sverige för organisationer
            som vill stötta människor i utvecklingsländer genom mikrolån.
          </p>
        </div>
        <div type="motSignatures">
          <list>
            <item xml:id="i-2pWxJhd5PeNozFkGCLdG7b">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
