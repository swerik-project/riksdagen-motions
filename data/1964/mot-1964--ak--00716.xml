<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00716">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__716/mot_1964__ak__716-001.pdf"/>
      <fw xml:id="i-UYr92YjZ8GQQapQx94pCYn">
        Nr 716—722 Motioner i Andra kammaren, nr 716 år 1964 1
      </fw>
      <div xml:id="i-opcHrXvjc8X7ymGL6NixN" type="motHeader">
        <div xml:id="i-AL3YRAiR5p6tWUTAXp4BzP" type="motTitle"/>
        <div xml:id="i-BXe1XurC3wCSzLhWuWStQU" type="motSubmissionInfo"/>
      </div>
      <div xml:id="i-Aapt7CWt7kb8GKpRZ2YdvC" type="motBody">
        <div xml:id="i-3T3n6cbcpStQf2515vAc4A">
          <p xml:id="i-DZoRPzoDwMoMMJndTM7S5q">
            Nr 716
          </p>
          <p xml:id="i-V1i3J9aw3of6EpEqMxpVjs">
            Av fru Kristensson och herr Björkman, om fri etablering av radio-
            och televisionsanläggningar.
          </p>
          <p xml:id="i-AZq99EhdBvGm6yZzQX7UZA">
            Antalet televisionslicenser beräknas i dag ha stigit till närmare
            1,8 miljoner. Därmed har under det senaste året Sverige vid sidan
            om Storbritannien det största relativa antalet televisionsapparater
            i Europa. Vårt folk har lagt ned betydande summor på televisionen,
            uppskattningsvis 3,5 miljarder kr. och det antas att allmänheten
            inom de närmaste fem åren kommer att investera betyd- ligt större
            summor. Att televisionen i dag når de flesta hem gör den till
            vårt viktigaste massme- dium. En utbyggnad av televisionsprogrammen
            är därför önskvärd. Vad som emellertid måste klarläggas är televisionens
            ställning och uppgifter i vårt sam- hälle. Vid en närmare granskning
            av televisionens utveckling rycker då två fråge- ställningar fram
            i förgrunden:
          </p>
          <p xml:id="i-SmGk3NwnreKqQeZnUU1BGL">
            1. Vilken roll skall televisionen spela i den fria opinionsbildningen?
          </p>
          <p xml:id="i-NwmcEZYiHUj2Ucm2mrmzi2">
            2. Vilka rättsliga och ekonomiska principer skall ligga till
            grund för televisionens fortsatta verksamhet?
          </p>
          <p xml:id="i-VUwQBWFJHRHVXRVsb6VVDA">
            Den grundval på vilken all vår publicistiska verksamhet vilar
            är den fria opinionsbildningen. Vi tror på en fri opinionsbildning
            därför att vi hyser tilltro till medborgarnas förmåga att själva
            skapa sig en uppfattning utan statsmak- ternas korrektiv. Det
            föreligger därvidlag ingen principiell skillnad mellan olika massmedia.
            Den kritik som kan riktas mot ett massmedium, t. ex. televisionen,
            för missbruk av sin ställning kan även riktas mot andra massmedia,
            t. ex. mot pressen. En annan sak är att efterlevnaden av gällande
            lagstiftning på opinions- rättens område fordrar skilda rättsinstitut
            för press, television, film osv. Den som vägrar att acceptera
            att den fria opinionsbildningen förutsätter fria mass- media,
            och sålunda hindrar en fri etablering av dessa, gör sig skyldig
            till en kränkning av en väsentlig demokratisk rättighet. Det bör
            i detta sammanhang slås fast att televisionen som massmedium inte
            hotar pressen exempelvis av eko- nomiska skäl och därigenom indirekt
            skadar opinionsbildningen. Detta under- strykes, vad gäller svenska
            förhållanden, av en vid Göteborgs handelshögskola nyligen genomförd
            undersökning i ämnet.
          </p>
          <p xml:id="i-AXUiuzn48zJSxS4msfPAz6">
            1 — Bihang till riksdagens protokoll 1964. 4 saml. Nr 716—722
          </p>
          <pb facs="riksdagen-motions-pdf/data/1964/mot_1964__ak__716/mot_1964__ak__716-002.pdf"/>
          <fw xml:id="i-Evg2uJRmVfQLaZtHYCb4NF">
            2 Motioner i Andra kammaren, nr 716 år 1964
          </fw>
          <p xml:id="i-SaSACMUHYPEMfSaU5RnyEt">
            Det har ibland hävdats att därest i en statlig tidning eller
            i ett monopolis- tiskt radioföretag alla åsikter fördes fram,
            skulle den fria opinionsbildningens krav ändock tillgodoses. Genom
            att presentera alla åsikter skulle en valfrihet föreligga, och
            samtidigt skulle objektivitetskravet tillgodoses. Ur resonemanget
            kan härledas den uppfattningen, att statsägda företag endast bör
            medverka i en opinionsbildning som är objektiv. Denna målsättning
            är riktig, men tron på en s.k. objektiv opinionsbildning är falsk,
            då det ständigt uppstår situationer där objektiviteten inte låter
            sig definieras på ett tillfredsställande sätt. Man har också för
            pressens vidkommande dragit den slutsatsen att ett statsövertagande
            av denna vore en demokratisk orimlighet. Vi är i likhet med den
            svenska pres- sen bestämda motståndare till varje inskränkning
            i opinionsfriheten. När det gäller televisionen och radion är
            förhållandet detsamma. Radion och televisionen har en opinionsbildande
            uppgift som hämmas av nuvarande publiceringsregler. Man har nu
            velat göra gällande att det konkurrensförhållande som finns inom
            den fria opinionsbildningen även skulle kunna komma till stånd
            om man inom exempelvis det nuvarande monopolföretaget lät hela
            programavdelningar kon- kurrera med varandra. Mot ett sådant synsätt
            kan flera invändningar resas. Det rör sig uppenbarligen inte om
            konkurrens om man inom ett bolag tävlar om artister och olika
            typer av program utan om rivalitet, därför att gränsdragning saknas,
            och en gränsdragning som skall förhindra rivalitet inom ett företag
            ver- kar naturligtvis inte konkurrensbefrämjande. Den verkliga
            konkurrensen uppnås först om olika televisionsbolag får tävla
            om samma publik och inom samma pro- gramområde. Ur opinionsbildande
            synpunkt är detta väsentligt därför att det förhindrar ett från
            bolagsledningen styrt åsiktsmonopol. Den som inte får komma fram
            i det ena televisionsprogrammet kan vända sig till konkurrenten.
            Framför allt på detta område visar sig erfarenheterna från Storbritannien
            vara värde- fulla. Först när ett fritt televisionsbolag hade bildats
            i detta land blev det forna monopolbolaget lyhört för alla åsikter,
            framför allt sådana som inte stod rege- ringen nära. Slutsatsen
            blir att radion och televisionen bör vara fria därför att frihets-
            momentet är den dynamiska kraften i opinionsbildningen. Genom
            den fria kon- kurrensen ges alla meningsriktningar i samhället
            en möjlighet att påverka opi- nionen utan inblandning från statsmakterna.
            Det är dessa krafter, t.ex. de religiösa och fackliga folkrörelserna,
            som i dag hämmas genom en ofullkomlig monopolradios programverksamhet.
            Vårt första krav är sålunda att radio- och televisionsmonopolet
            skall brytas och ersättas med frihet i etern. Detta är ett principiellt
            ställningstagande som borde kunna accepteras av alla. Vårt krav
            på frihet i etern får som naturlig följd att det vid sidan om
            Sveriges radio bildas nya bolag, till en början sannolikt endast
            ett konkurrerande företag. Reklamfinansiering torde bli den naturliga
            inkomstformen för ett oberoende bolag. Vi anser att reklamfinansiering
            under vissa förutsättningar väl lämpar
          </p>
          <pb facs="riksdagen-motions-pdf/data/1964/mot_1964__ak__716/mot_1964__ak__716-003.pdf"/>
          <fw xml:id="i-3We6BPj1UthF3KWH9xRq3E">
            Motioner i Andra kammaren, nr 716 år 1964 3
          </fw>
          <p xml:id="i-HJ2aQLfgdApAR4FErZq8Lb">
            sig som finansieringsform för televisionsbolag. Vi anser även
            att reklamfinan- siering ur samhällsekonomisk synpunkt är väsentlig.
            Till dessa båda aspekter skall vi återkomma. Vi vill emellertid
            understryka att reklamfinansieringen ur vår synpunkt framför allt
            får ses som en konsekvens av friheten i etern. Vi accepterar därför
            inte reklam i Sveriges radio såsom ett alternativ till reklam
            i fria och med varandra konkurrerande televisionsbolag. Kommunikationsministern
            nämner i tilläggsdirektiven till radioutredningen ett antal alternativ
            till hur man kan finansiera radio- och televisionsverksam- heten.
            Han kommer därvid in på frågan om betalda reklaminslag i televisionen.
            Man kan tänka sig ett eller flera bolag som finansierar sin verksamhet
            med licensmedel, men man kan även tänka sig ett eller flera bolag
            som bekostar sändningarna med betalda reklaminslag. Kommunikationsministern
            avvisar både tanken på att flera bolag skall kunna etablera sig
            och tanken rörande reklam- finansiering. Kommunikationsministerns
            motiveringar är bl.a. följande:
          </p>
          <p xml:id="i-S9ukj5m3TNykkeBVj7VsHY">
            1. Kommersiell television är ägnad att sänka programstandarden.
            2. Risk för otillbörlig inblandning i programproduktionen. 3.
            Televisionsreklam är skadlig ur samhällsekonomisk synpunkt.
          </p>
          <p xml:id="i-Vax84RZfT5zwKQJrUsrRY3">
            Gentemot detta vill vi anföra följande: 1. Påståendet att ett
            införande av kommersiell television ovillkorligen måste leda till
            sämre televisionsprogram låter sig svårligen bestyrkas. Man hävdar,
            att det skulle föreligga en konflikt mellan vad konsumenten mår
            bäst av och vad konsumenten helst vill ha. En fri television skulle
            lockas till att endast eller i första hand tillgodose efterfrågan
            på program med »dålig kvalitet». Ett sådant resonemang öppnar
            frågan: Vad är »bra» och vad är »dåliga» program och vem skall
            avgöra den saken? Självfallet är det synnerligen angeläget att
            vid en introduktion av kommersiell televisionsverksamhet i vårt
            land ge denna verksamhet en sådan utformning, att den icke får
            de från kultursynpunkt menliga följder som vid diskussionen befarats
            och som angivits vara den helt avgörande nackdelen med reklam
            i tele- vision. Erfarenheter från kommersiell televisionsverksamhet
            i Västeuropa visar emellertid, att det är möjligt att på olika
            sätt förebygga sådana följder. Man kan därför konstatera att det
            låg en hög grad av realism i den uppfattning som 1956 års televisionsutredning
            gav uttryck för på bl. a. följande sätt: »Enär tele- visionsreklamen,
            rätt organiserad och rätt skött, icke kan anses motverka den ideella
            televisionens syften utan snarare främja dessa, vore det välbetänkt
            att åtminstone försöksvis införa televisionsreklam i Sverige.»
            I diskussionen om den svenska kommersiella televisionsverksamhetens
            utform- ning har den missuppfattningen ofta framförts att det
            här gäller att acceptera den metod som tillämpas i Förenta staternas
            kommersiella televisionsverksamhet. Denna kännetecknas av att
            annonsören har möjlighet att beträffande upplägg- ning och utformning
            påverka det program som åtföljer själva reklammeddelan-
          </p>
          <pb facs="riksdagen-motions-pdf/data/1964/mot_1964__ak__716/mot_1964__ak__716-004.pdf"/>
          <fw xml:id="i-Yt1uXyDTRDuGjBySrm4d5">
            4 Motioner i Andra kammaren, nr 716 år 1964
          </fw>
          <p xml:id="i-7RhnXr8pMgLYK3tPjy8DyL">
            det. Annonsören kan t.ex. göra avbrott i pågående föreställning
            vid ett eller flera tillfällen, då åskådarunderlaget på vissa
            grunder beräknas vara särskilt stort, för att då framföra sitt
            meddelande. För vårt lands vidkommande har denna metod inte varit
            aktuell och kan inte heller tänkas bli det. De som sett en kulturfara
            i reklamsändningar via television torde sannolikt stödja sig på
            erfa- renheterna av den amerikanska metoden. På senare tid har
            emellertid också vissa i England gjorda och i den s.k. Pilkingtonrapporten
            påpekade erfarenheter använts som tillhygge i den svenska debatten
            för och emot kommersiell television. Rapporten har ett uppenbart
            värde som en inventering av goda och dåliga erfarenheter av det
            i Storbritannien ut- vecklade systemet för konkurrens mellan ett
            statligt och icke-kommersiellt bolag (BBC) och en privatägd kommersiell
            televisionsrörelse (ITV). Vid utformningen av systemet för svensk
            kommersiell television kan stor nytta dras av de i denna rapport
            redovisade erfarenheterna. Kommunikationsministern gör gällande,
            att ett införande av kommersiell television skulle medföra svårigheter
            för televisionen att ta upp kontroversiella frågor. Programmen
            skulle på så sätt bli torftigare. Erfarenheterna från England
            — bl. a. bekräftade av BBC-ledningen — är emellertid de direkt
            motsatta. Kon- kurrensen mellan den statliga och den privata televisionen
            har stimulerat till djärvare grepp i programproduktionen med bl.a.
            den konsekvensen att just de kontroversiella programmen fått ett
            relativt sett ökat utrymme. Det avgörande för diskussionen i denna
            del är emellertid att införandet av reklamtelevision skulle tillföra
            televisionsrörelsen ökade ekonomiska resurser. Det skulle bli
            möjligt att göra fler och bättre program. Fler smakriktningar
            skulle kunna tillgodoses. Utbyggnaden av undervisningstelevisionen
            skulle kun- na påskyndas. Inte minst med tanke på allt som investerats
            i uppbyggnaden av vårt nuvarande sändarnät, konsumenternas investeringar
            i televisionsapparater etc. måste det framstå som ytterst angeläget
            att bygga ut och utveckla program- produktionen. 2. Det påstås
            att risk för styrning av programmens utformning och allmänna inriktning
            från annonsörernas sida skulle uppstå. Det finns dock möjligheter
            att skapa garantier mot en sådan »otillbörlig inblandning». I
            andra länder, som Italien och Västtyskland, har det således visat
            sig möjligt att lösa detta pro- blem. Ett skydd kan även byggas
            upp i Sverige. I förbigående må emellertid påpekas, att man också
            inom ramen för en statlig och monopolskyddad televisionsrörelse
            har problem sammanhängande med otill- börligt inflytande. Således
            har förekomsten av s.k. smygreklam i televisionen på senare tid
            haft en tendens att utbreda sig. 3. Det påstås i tilläggsdirektiven
            till radioutredningen att införande av kom- mersiell radio och
            television skulle innebära en ur samhällsekonomisk aspekt ogynnsam
            kostnadsökning. Man accepterar visserligen det principiellt riktiga
            i näringslivets argumentation, både sett ur nationell och internationell
            syn-
          </p>
          <pb facs="riksdagen-motions-pdf/data/1964/mot_1964__ak__716/mot_1964__ak__716-005.pdf"/>
          <fw xml:id="i-QZ65kLyZLu119ksrY2tB7q">
            Motioner i Andra kammaren, nr 716 år 1964 5
          </fw>
          <p xml:id="i-EgywoWeFg1Zp5K1ctLqxzc">
            punkt, för ett behov av televisionen som reklammedium, men man
            anser också att denna argumentation väger lätt mot den negativa
            effekt som den totala ökningen av reklamkostnaderna skulle innebära
            samhällsekonomiskt sett. Reso- nemanget är besynnerligt. Man har
            inte analyserat ökningen av reklamkostna- derna. Det sägs att
            reklamkostnaderna — oavsett om televisionen kommer att utnyttjas
            — kommer att kraftigt öka i framtiden. Vad som kan ske är inte
            att televisionen ytterligare ökar reklamkostnaderna, utan i stället
            omfördelas dessa så att den ökning som ändå skulle ha inträffat
            framför allt kommer på tele- visionsreklamen. När det i tilläggsdirektiven
            säges, att den kommersiella reklamen inom varu- handeln har en
            »given funktion att fylla i ett samhälle med vårt ekonomiska system»
            uppstår följande fråga: Hur skall denna funktion kunna fullgöras
            på effektivast möjliga sätt? I direktiven anföres, att televisionen
            erbjuder tekniska möjligheter till en effektivisering av detta
            arbete. Härigenom har slagits fast, att »erfarenheterna från länder
            med kommersiell reklam i televisionen klart visar, att denna i
            allmänhet utgör ett mycket effektivt reklammedium». Vidare: »
            Rekla- mens genomslagskraft anses mycket god och kostnaden per
            konsument som nås med reklamen beräknas vara relativt låg.» Skall
            vi avstå ifrån att utnyttja detta effektiva instrument? Långtidsutredningen
            räknar med ett under 1960-talet växande efterfrågeöver- skott
            på arbetskraft. I första hand är det servicenäringarna, som kommer
            att starkt öka sin efterfrågan på arbetskraft och på så sätt aktivt
            bidraga till upp- komsten av efterfrågeöverskottet. Allt fler
            och fler människor sysselsätts inom servicenäringarna och då främst
            inom handeln. Detta hindrar emellertid inte, att man har anledning
            att ifrågasätta huruvida inte denna tillväxt skulle kunna något
            begränsas, därest det blev möjligt att med televisionens hjälp
            skapa en effektivare kontakt mellan vara och konsument. Genom
            att skapa förutsättningar för ett effektivt utnyttjande av arbetskraf-
            ten skapar samhället ökade valmöjligheter för människorna. På
            så sätt kan vii kraft av den tekniska utvecklingen höja välståndsnivån
            till priset av en stän- digt mindre insats av mänsklig arbetskraft.
            Vad vi på så sätt sparar in kan människorna — efter fritt val
            — använda för att ytterligare öka sitt välstånd och sin fritid.
            Sveriges radios position är — trots dess monopolställning — inte
            avunds- värd. De resurser, som av statsmakterna ställs till televisionsrörelsens
            förfo- gande, är mindre än de av Sveriges radio äskade. I dag
            föreligger exempelvis önskemål från människorna på landsbygden
            om program, som inte i så utpräglad grad som nu är avpassade för
            storstadspublik. Dessa önskemål kan emellertid inte tillgodoses
            inom ramen för tilldelade medel. Detta förhållande understryker
            ytterligare behovet av ökade resurser. Till detta kommer att enligt
            telestyrel- sen f.n. det inom televisionsrörelsen ackumulerade
            överskottet inte på långt när är tillräckligt för en utbyggnad
            av ett andra program. För att klara av denna
          </p>
          <pb facs="riksdagen-motions-pdf/data/1964/mot_1964__ak__716/mot_1964__ak__716-006.pdf"/>
          <fw xml:id="i-4CmoHkbNGvPqZqpoC2rUk3">
            6 Motioner i Andra kammaren, nr 716 år 1964
          </fw>
          <p xml:id="i-CQXgwn2SY2N4np31T4v4vX">
            utbyggnad erfordras antingen en väsentlig höjning av den nuvarande
            televi- sionsradiolicensen eller tillförsel av medel på annat
            sätt. Det kan också påpekas att telestyrelsen räknar med att utbyggnaden
            av detta andra program skall kunna vara avslutad först i slutet
            av innevarande decennium. Den eftersläpning i programutbyggnaden
            som tidigare framhållits kommer att under de närmast följande
            åren bli ännu mycket större. Att vi med den av telestyrelsen prognosti-
            serade utvecklingen år 1970 kommer att framstå som ett, vad gäller
            antalet pro- gramtimmar och programvalsmöjligheter, i högsta grad
            underutvecklat land är alldeles uppenbart. Jämför man nu Sveriges
            radios kostnadsprognoser i petita för åren 1963/64 och 1964/65
            finner man uppseendeväckande stora nedskärningar på driftkostna-
            derna. För budgetåret 1967/68 har driftkostnaderna minskats med
            25 milj. kr. Såvida här inte föreligger tidigare felräkningar
            tyder åtstramningen på att man med nuvarande planläggning av ett
            andra program i televisionen måste bereda sig på drastiska begränsningar
            av Sveriges radios verksamhet. Den i kommuni- kationsdepartementet
            prognostiserade kostnadsutvecklingen tillåter tydligen ej att
            Sveriges radio får de resurser som behövs för att allmänheten
            skall få bra program, såvida inte licensavgifterna ökas. Mot detta
            talar dock kommunika- tionsministerns bestämda uppgifter att licensavgifterna
            inte skall öka under 1960-talet. Avslutningsvis vill vi sålunda
            framhålla följande: Frihet skapas i etern, så att yttrande- och
            opinionsfriheten värnas. Valfrihet ges åt konsumenterna genom
            att man tillåter etablering av fler och fria program. Nya former
            och nya områden inom televisionens verksamhet prövas, exempel-
            vis genom inrättande av lokala program. Detta fordrar dock att
            lagstiftningen anpassas till de nya förhållandena. An- svarighetsregler
            måste utarbetas för en fri radio och television. Vid sidan av
            detta lagstiftningsarbete måste institutioner skapas för att samordna
            och över- vaka den fria radion och televisionen. Förslagsvis bör
            en auktoriseringsnämnd för den fria televisionen inrättas. Nämndens
            uppgift bör vara att övervaka televi- sionsverksamheten, avgöra
            antalet fria program, auktorisera programbolagen och i övrigt
            ansvara för den fria televisionsverksamheten enligt givna riktlinjer.
            Kommunikationsministern har avvisat en förutsättningslös utredning
            om tele- visionens framtid. Därigenom har regeringen tills vidare
            ställt sig avvisande till en snabb och rationell utveckling inom
            den svenska televisionen. Vi anser det emellertid angeläget att
            frågan inte stannar därvid. Både motiv och förutsätt- ningar finns
            för en fri television. Det är därför angeläget att i dagens läge
            utstaka en ny väg för televisionen.
          </p>
          <pb facs="riksdagen-motions-pdf/data/1964/mot_1964__ak__716/mot_1964__ak__716-007.pdf"/>
          <fw xml:id="i-LyxcNajxGfR7HPgexFr4nm">
            Motioner i Andra kammaren, nr 716 år 1964 7
          </fw>
          <p xml:id="i-AomqnJQEHavAStwHBYtZX3">
            Med stöd av ovanstående hemställes, att riksdagen måtte 1. besluta
            att införa rätt till i princip fri etablering av radio- och televisionsanläggningar;
            2, i skrivelse till Kungl. Maj:t hemställa att förslag till lag-
            stiftning, som nödvändiggöres av dels den fria etableringsrätten,
            dels de med den fria etableringsrätten sammanhängande för- ändringarna
            inom opinionsrättens område snarast måtte före- läggas riksdagen;
            3. besluta att en s. k. auktoriseringsnämnd skall inrättas; 4.
            i skrivelse till Kungl. Maj:t hemställa att förslag till rikt-
            linjer för auktoriseringsnämndens sammansättning samt dess verksamhet
            i enlighet med i motionen framförda synpunkter snarast måtte föreläggas
            riksdagen.
          </p>
          <p xml:id="i-XwYqsYYMCbE5wUUiQm44YV" type="date">
            Stockholm den 26 januari 1964
          </p>
          <p xml:id="i-SspMe36qcwfqZbLQL9Zxjk" type="signatureBlock">
            Astrid Kristensson Folke Björkman
          </p>
        </div>
      </div>
    </body>
  </text>
</TEI>
