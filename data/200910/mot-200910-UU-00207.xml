<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00207">
  <teiHeader>
    <fileDesc>
      <titleStmt>
        <title>En svensk utrikespolitik för ett fritt och demokratiskt Iran</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En svensk utrikespolitik för ett fritt och demokratiskt Iran</title>
          <idno type="rdwebb">GX02U207</idno>
          <rs type="number">U207</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U207/text</ref>
          <ref type="dokument_url_html">http://data.riksdagen.se/dokument/GX02U207</ref>
          <ref type="dokumentstatus_url_xml">http://data.riksdagen.se/dokumentstatus/GX02U207</ref>
          <ref type="doc">http://data.riksdagen.se/fil/BD7F80EB-1A8C-4099-990E-A991F3962489</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5UtSKeBy6ASFZCTuurPPLp" type="signed"/>
        <correspContext corresp="i-5UtSKeBy6ASFZCTuurPPLp">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-JjYvPUcMKUXFeEQoyz6DPw" type="numbering">
          <date when="2009-10-01"/>
        </correspAction>
        <correspAction xml:id="i-5uiwDC4EMYjPmHdNygy3Xz" type="submission">
          <date when="2009-09-29"/>
        </correspAction>
        <correspAction xml:id="i-8vPrLCYAFZLA64QE3kUhb1" type="transfer">
          <date when="2009-09-29"/>
        </correspAction>
        <correspAction xml:id="i-L7gvkYCZoVxCPcSctf68H3" type="assigned"/>
        <correspContext corresp="i-L7gvkYCZoVxCPcSctf68H3">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FS6kB6hbQrd7iZxJAiriM" type="motBody">
        <div xml:id="i-Rukxsb4pWGYGoT8Yef12i" type="TOC">
          <head xml:id="i-MFG213Pxknb69GJ9RXrNGP">
            1 Innehållsförteckning
          </head>
          <list xml:id="i-U7PsERUkYsaz3FPh1kURj1">
            <item xml:id="i-4tpVnwP78RGnvrHD1TxyfR">
              2 Förslag till riksdagsbeslut 2
            </item>
            <item xml:id="i-LGjAWft16LVzQCnfGCv7i4">
              3 Inledning 2
            </item>
            <item xml:id="i-GzSivyfqKZ6gviey1GB4Ce">
              4 En svensk utrikespolitik för ett fritt och demokratiskt Iran
              3
            </item>
            <item xml:id="i-HJrJf6QGy65uTG6rcc6tSc">
              5 Presidentvalet 2009 3
            </item>
            <item xml:id="i-5nEa4kqt16bCLxUjWapLfB">
              6 Situationen för de mänskliga rättigheterna 4
            </item>
            <item xml:id="i-U9yRMPb5S57YDTL4ik925M">
              6.1 Etniska och religiösa minoriteter 4
            </item>
            <item xml:id="i-RBV14Z5eC65GyWmdoRD8P1">
              6.2 Fackliga rättigheter 5
            </item>
            <item xml:id="i-Cb8Lqvo1mYoGSkJvLjq8bR">
              6.3 Kvinnor 5
            </item>
            <item xml:id="i-CAmwRfxDKs4hYv3x7yTYs8">
              6.4 Hbt-personer 6
            </item>
            <item xml:id="i-KqM6GSAMK5XqJxQxoBDmcx">
              7 Irans nukleära program 6
            </item>
            <item xml:id="i-4fJjuNsAJGw1TjzzYpVQLV">
              8 Militära hot från Israel och USA 7
            </item>
          </list>
        </div>
        <div xml:id="i-SPCRcnmMFVJabMgVVdxZEB" type="motProposal" subtype="förslag">
          <head xml:id="i-PccjbVG5Mfzv2WTbcK1rtp">
            2 Förslag till riksdagsbeslut
          </head>
          <list xml:id="i-EQNaQKHDKe8tAZsRX5kWEB" style="ol">
            <item xml:id="i-8cB9CiKf3RekwPe9Ly5fm1">
              Riksdagen tillkännager för regeringen som sin mening vad som
              anförs i motionen om att Sverige både som enskild stat och som
              medlem i EU och FN konsekvent ska uppmärksamma de grova och omfattande
              brotten mot de mänskliga rättigheterna i Iran.
            </item>
            <item xml:id="i-HNcrN7NHhGVHXUzMTvnUc8">
              Riksdagen tillkännager för regeringen som sin mening vad som
              anförs i motionen om att Sverige både som enskilt land och som
              medlem av EU och FN ska kräva att alla politiska fångar friges
              samt att FN:s rapportör för tortyr och utomrättsliga avrättningar
              ges tillträde till Irans fängelser.
            </item>
            <item xml:id="i-8sNK6B9KV6j1wqtDgVi6Hs">
              Riksdagen tillkännager för regeringen som sin mening vad som
              anförs i motionen om att Sverige både som enskilt land och som
              medlem av EU och FN ska uppmärksamma de grova och omfattande kränkningarna
              av de etniska och religiösa minoriteternas rättigheter i Iran.
            </item>
            <item xml:id="i-D5P4STvDhGfXzh7o92G333">
              Riksdagen tillkännager för regeringen som sin mening vad som
              anförs i motionen om att den svenska regeringen bör inleda en
              dialog med de svenska företag som är verksamma i Iran om de mänskliga
              rättigheterna, inklusive de fackliga rättigheterna.
            </item>
            <item xml:id="i-CCwDJ9Q5sjicHiHM5NrZzd">
              Riksdagen tillkännager för regeringen som sin mening vad som
              anförs i motionen om att Sverige både som enskild stat och som
              medlem i EU och FN i alla sina kontakter med Iran ska uppmärksamma
              kvinnornas situation i landet.
            </item>
            <item xml:id="i-9YRML7pFMWjuqjibsfUcR">
              Riksdagen tillkännager för regeringen som sin mening vad som
              anförs i motionen om att Sverige både som enskild stat och som
              medlem i EU och FN i alla sina kontakter med Iran ska uppmärksamma
              hbt-personers situation i landet.
            </item>
          </list>
        </div>
        <div xml:id="i-8UAR1WCtD8uP1H53F5Fk8" type="motContent">
          <head xml:id="i-Xw7tQwG8ogZJgznUgvkdbC" type="h1">
            3 Inledning
          </head>
          <p xml:id="i-LguNeNrHdEG2zHSZSR5s59">
            Presidentvalet den 12 juni 2009 och de efterföljande folkliga
            protesterna har fått omvärldens blickar att åter riktas mot Iran.
            Än en gång har vi påmints om de omfattande och grova brott som
            begås mot de mänskliga rättigheterna i Iran, men också om det
            motstånd som finns i Iran mot regimen.
          </p>
          <p xml:id="i-UVJo8PGCcjAi4MYLPzeMbu">
            Vänsterpartiet har under en lång tid uppmärksammat kränkningarna
            av de mänskliga rättigheterna i Iran. Vi har i motioner, interpellationer,
            skriftliga frågor och på demonstrationer vid en lång rad tillfällen
            protesterat mot regimens övergrepp mot bl.a. etniska minoriteter,
            kvinnor, fackföreningsaktiva och homosexuella, bisexuella och
            transpersoner(hbt-personer).
          </p>
          <head xml:id="i-BLeUZ59Fb1qq7MjdGnEtyn" type="h1">
            4 En svensk utrikespolitik för ett fritt och demokratiskt Iran
          </head>
          <p xml:id="i-MPeg6E7A9pKyWe1u7XbGW">
            Vänsterpartiet ser att Sverige kan spela en roll för att ge stöd
            till de iranier som med stort mod och under hot om förföljelser
            i och utanför Iran kämpar för ett demokratiskt och fritt Iran.
            I detta arbete bör Sverige utnyttja alla de kontakter vårt land
            har med Iran, både bilateralt och multilateralt. Sverige bör också
            utnyttja den djupa kunskap och det starka engagemang som finns
            bland de många invandrade med iranskt ursprung i Sverige.
          </p>
          <p xml:id="i-SctxByMFjz1giRvTHM1Td4">
            Sveriges politik mot Iran måste bygga på de mänskliga rättigheterna
            och det iranska folkets rätt att i fria och demokratiska val välja
            sina ledare och i vilken riktning landet ska gå. En sådan politik
            får inte skymmas av t.ex. ekonomiska egenintressen. Tyvärr har
            inte Sveriges hållning alltid varit konsekvent och trovärdig,
            ett exempel var att den svenske ambassadören i Iran deltog vid
            Ahmadinejads presidentinstallation den 5 augusti. Vänsterpartiet
            anser att Sverige, likt flera andra EU-länder, inte borde ha deltagit.
            Sverige ska både som enskild stat och som medlem i EU och FN,
            konsekvent uppmärksamma de grova och omfattande brotten mot de
            mänskliga rättigheterna i Iran. Detta bör riksdagen som sin mening
            ge regeringen till känna.
          </p>
          <head xml:id="i-7siph7tUy1CPqRqJvPfCxD" type="h1">
            5 Presidentvalet 2009
          </head>
          <p xml:id="i-LjaTaZe5BemNcxwr5roB9q">
            Den 12 juni 2009 hölls presidentval i Iran. Fyra kandidater ställde
            till en början upp i valet: den sittande presidenten Mahmoud Ahmadinejad
            samt Mir-Hossein Mousavi, Mohsen Rezaei och Mehdi Karroubi. När
            valet var över kom ett snabbt besked om att den sittande presidenten
            vunnit, men strax därefter kom också häftiga anklagelser om valfusk
            från främst Mir-Hossein Mousavi och hans anhängare. Om valfusk
            förekom och i så fall i vilken omfattning är fortfarande oklart,
            däremot vet vi med säkerhet att presidentvalet i Iran aldrig var
            ett fritt och demokratiskt val. Redan före valdagen hade Väktarrådet
            förbjudit den överväldigande majoriteten av alla kandidater att
            ens kandidera, t.ex. diskvalificerades samtliga kvinnliga kandidater
            redan på förhand.
          </p>
          <p xml:id="i-22cDNvi4gZUyEp6ksmRHQR">
            Stora demonstrationer följde under sommaren i Teheran och andra
            stora städer. Dessa demonstrationer var omfattande och fredliga
            till sin karaktär. Säkerhetstjänsten ingrep dock snabbt mot demonstranterna
            med stor brutalitet, och många demonstranter sårades och dödades
            av säkerhetstjänst och milis. Det visade sig emellertid att demonstranterna
            inte lät sig nedslås efter ett första angrepp och demonstrationerna
            pågick under lång tid. Den internationella opinionen reagerade
            kraftigt på regimens brutalitet och runt om i världen arrangerades
            en lång rad stora demonstrationer och manifestationer för att
            visa solidaritet med demonstranterna. Vänsterpartiet deltog vid
            en lång rad av dessa demonstrationer i Sverige.
          </p>
          <p xml:id="i-LJaGEtN99kmLSjJaTU2mPb">
            I efterhand har regimen släpat demonstranter och oppositionella
            inför rätta i ett rättssystem som inte förtjänar namnet. Oftast
            saknar de anklagade försvarsadvokater och domarna går regimens
            ärenden. Amnesty International rapporterar om både tortyr och
            våldtäkter i de iranska fängelserna. Sverige bör både som enskilt
            land och som medlem av EU och FN, kräva att alla politiska fångar
            friges samt att FN:s rapportör för tortyr och utomrättsliga avrättningar
            ges tillträde till Irans fängelser. Detta bör riksdagen som sin
            mening ge regeringen till känna.
          </p>
          <p xml:id="i-FSAt6HrFHAayVWGYtxnReu">
            Det som inträffade sommaren 2009 har på ytan inte förändrat mycket
            i Iran och Ahmadinejad sitter kvar på sin post som president.
            Den andlige ledarens makt är till synes obruten och den klerikala
            diktaturen är orubbad. Likafullt har något mycket betydelsefullt
            inträffat. Det folkliga motståndet mot en diktatur som konsekvent
            använt sig av våld för att tygla oppositionen har visat sig öppet,
            och människorna har satt sig över sin rädsla för regimens grymheter.
            Genom att hundratusentals iranier gått ut på gatorna och visat
            varandra, regimen och omvärlden att man inte accepterar ett liv
            i förtryck så har man inlett nedräkningen mot ett fritt och demokratiskt
            Iran.
          </p>
          <head xml:id="i-MLcubi91bpFPkDMZhkkpjv" type="h1">
            6 Situationen för de mänskliga rättigheterna
          </head>
          <p xml:id="i-Rv7fdkrFUx37i2W8YzWPYa">
            För Vänsterpartiet är demokrati och mänskliga rättigheter inte
            förhandlingsbara. Vi försvarar FN:s deklaration om de mänskliga
            rättigheterna där mötesfrihet, organisationsfrihet, strejkrätt,
            yttrandefrihet samt allmänna, fria och hemliga val framhålls som
            nödvändiga beståndsdelar i ett demokratiskt samhälle. Lika stor
            vikt läggs vid sociala framsteg och förbättrade levnadsvillkor.
            Det innebär att rätten till arbete, utbildning, bostad, vård,
            omsorg och kultur är nödvändiga för ett människovärdigt liv och
            ett demokratiskt samhälle. Vänsterpartiet står upp för de mänskliga
            rättigheterna oavsett var, när eller med vilka motiv de kränks
            och inskränks. Det är vår utgångspunkt när vi analyserar situationen
            i Iran.
          </p>
          <p xml:id="i-XGN17mvxCirn6phytNoxLd">
            Iran uppfyller inte de nödvändiga kraven som måste ställas på
            en demokrati. Press- och yttrandefriheten är obefintlig, journalister
            fängslas, oberoende webbsidor blockeras, medier hotas och bokutgivning
            är kraftigt reglerad. Oberoende organisationer och rörelser möter
            stora begränsningar i sin verksamhet, om de får verka överhuvudtaget.
            Dödsstraff är vanligt förekommande och under 2008 var Iran det
            enda land i världen enligt Human Rights Watch som avrättade barn.
          </p>
          <head xml:id="i-PbQoYxt2XqPmW9PixNGG7r" type="h2">
            6.1 Etniska och religiösa minoriteter
          </head>
          <p xml:id="i-5yFvFoKe7Xgk36LAsVbByM">
            Irans etniska minoriteter, såsom kurder, azerier, araber och
            balucher, utsätts för en omfattande diskriminering och deras möjligheter
            att uttrycka sitt språk, sin kultur och sin identitet är begränsade.
            Krav från de etniska minoriteterna på respekt för deras rättigheter
            möts med omfattande förföljelser, fängslanden och dödsstraff.
          </p>
          <p xml:id="i-8c35nXvAjmuiFZvav8yztR">
            Religionsfriheten är ytterst begränsad i Iran. Sunnimuslimer,
            bahaier och andra religiösa minoriteter möter stort motstånd från
            regimen i sina försök att uttrycka sin tro. Rapporterna är många
            om hur t.ex. sunnimuslimska religiösa ledare fängslats och avrättats
            under de senaste åren. Sverige ska både som enskilt land och som
            medlem av EU och FN, uppmärksamma de grova och omfattande kränkningarna
            av de etniska och religiösa minoriteternas rättigheter i Iran.
            Detta bör riksdagen som sin mening ge regeringen till känna.
          </p>
          <head xml:id="i-BtfCSYPkBMzXDmYsP86PHA" type="h2">
            6.2 Fackliga rättigheter
          </head>
          <p xml:id="i-J16yYp5nQ8BszkugUkgMny">
            Fackliga rättigheter är universellt erkända mänskliga rättigheter
            i arbetslivet trots det är det inte tillåtet att organisera sig
            i eller starta fria och oberoende fackföreningar i Iran, och någon
            strejkrätt existerar inte. Enligt LO/TCO:s biståndsnämnd greps
            hundratals arbetare 2008 för att de hävdat rätten att organisera
            och delta i legitima fackliga aktiviteter och möten. Minst två
            framträdande fackföreningsledare sitter fortfarande i fängelse.
            En lärare väntar på avrättning. Revolutionsdomstolen avkunnade
            minst elva nya antifackliga fängelsedomar, och fyra löntagare,
            bland dem två kvinnor, dömdes till spöstraff under förra året.
            En av många fängslade fackliga aktivister är Mansour Osanloo,
            ordföranden för facket på bussbolaget Shekat-Vahed i Teheran,
            som sitter i fängelse dömd till fem år för hot mot nationens säkerhet
            och propaganda mot staten. Han har utsatts för omfattande misshandel
            under sin tid i fängelse och har på grund av det våld han utsatts
            för tvingats genomgå tre ögonoperationer.
          </p>
          <p xml:id="i-LBE5JKLLmkeENYkHoZgYYj">
            I dag är drygt 90 svenska företag verksamma i Iran, bl.a. ABB,
            Tetra Pak och Alfa Laval. Det är avgörande att även det svenska
            näringslivet agerar i enlighet med målsättningarna om en ökad
            respekt för de mänskliga rättigheterna, inklusive de fackliga
            rättigheterna. Den svenska regeringen bör inleda en dialog med
            de svenska företag som är verksamma i Iran om detta. Detta bör
            riksdagen som sin mening ge regeringen till känna.
          </p>
          <head xml:id="i-AP9zprmvXfkem4PgNtbBRh" type="h2">
            6.3 Kvinnor
          </head>
          <p xml:id="i-QTNphprkRryhPfebzsKtPd">
            I Iran är i dag förtrycket av kvinnorna institutionaliserat och
            genomsyrar hela samhället, inklusive lagstiftningen. Under den
            rådande regimen behandlas kvinnor som en andra klassens medborgare.
            Kvinnor har inte samma rättigheter som män vad gäller äktenskap,
            skilsmässa, vårdnaden av barn eller i arvsrätten. Om kvinnor utsätts
            för brott och kommer till skada utmäts lägre straff än om brottsoffret
            är en man. Ett vittnesmål från en kvinna i domstol är bara värt
            hälften av vittnesmålet från en man. Även om den lagliga minimiåldern
            för att ingå äktenskap numera är 13 år, kan fäder ansöka om tillstånd
            för att gifta bort sina döttrar vid ännu yngre ålder och med män
            som är betydligt äldre än flickorna. Polygami, månggifte, är tillåtet
            för män men inte för kvinnor. Män har också en odiskutabel rätt
            att skilja sig från sin hustru, medan kvinnor saknar motsvarande
            rätt.
          </p>
          <p xml:id="i-X939D1yBqGTi1BAxXc2JED">
            Trots det omfattande förtrycket av de iranska kvinnorna har de
            under flera år utgjort en mycket viktig och stark del av kampen
            mot den iranska regimen. Regimen har bemött kvinnornas kamp för
            sina rättigheter med hård repression. Human Rights Watch rapporterar
            att dussintals kvinnoaktivister har utsatts för godtyckliga arresteringar,
            reseförbud och trakasserier under 2008. En demokratisering av
            Iran förutsätter att all kvinnofientlig lagstiftning avskaffas.
            Irans modiga kvinnorörelser förtjänar allt stöd. Sverige ska i
            alla sina kontakter med Iran, både som enskild stat och som medlem
            i EU och FN, uppmärksamma kvinnornas situation i landet. Detta
            bör riksdagen som sin mening ge regeringen till känna.
          </p>
          <head xml:id="i-XQBmnjnQM9pEH9uD8Swov8" type="h2">
            6.4 Hbt-personer
          </head>
          <p xml:id="i-D8Nk7TURQtYDKW7ez856cH">
            Att få uttrycka sin sexualitet och sin könsidentitet är grundläggande
            mänskliga rättigheter som också omfattar hbt-personer, rättigheter
            som Iran i dag allt annat än respekterar. Samkönade relationer
            bestraffas med både fängelse, piskstraff och döden. Det är i dag
            tillåtet att genomgå könskorrigerande operationer i Iran, men
            trots det rapporterar Amnesty International att transpersoner
            trakasseras av polis, fängslas och utsätts för tortyr. Human Rights
            Watch säger att regimen skapat en terroratmosfär för hbt-personer
            i hela Iran. Åtskilliga hbt-personer har dömts till döden på grund
            av sin sexualitet eller könsidentitet, samtidigt som Ahmadinejad
            hävdar att homosexualitet inte existerar i Iran. Det mest konkreta
            Sverige kan göra för Irans hbt-personer är att upphöra med att
            avvisa hbt-flyktingar tillbaka till landet, vilket i dag skamligt
            nog sker. Vänsterpartiet har i en rad sammanhang protesterat mot
            dessa avvisningar. Vi anser vidare att Sverige i alla sina kontakter
            med Iran, både som enskild stat och som medlem i EU och FN, uppmärksammar
            hbt-personers situation i landet. Detta bör riksdagen som sin
            mening ge regeringen till känna.
          </p>
          <head xml:id="i-EMZ3LsTACyh2woxunzUq6n" type="h1">
            7 Irans nukleära program
          </head>
          <p xml:id="i-6hkBhHiAg4TyA8J4QRzDJc">
            Vänsterpartiets vision är en värld utan kärnvapen. Vi kämpar
            därför för att de nuvarande kärnvapenmakterna ska avveckla sina
            innehav och mot att fler länder skaffar sig kärnvapenkapacitet.
            Vänsterpartiet motsätter sig därför att Iran skaffar sig kärnvapen.
          </p>
          <p xml:id="i-GjRmKt3ELmzKpBsVeoGK9k">
            Det är i dag oklart om Iran har ambitionen att skaffa kärnvapen
            eller om man har kapacitet att göra det. Klart är dock att Iran
            under en längre tid har dragit sig undan kraven från det internationella
            atomenergiorganet (IAEA) om obegränsade inspektioner av landets
            kärnanläggningar. På grund av detta har FN infört sanktioner mot
            landet. Inom EU har det funnits krafter som velat att unionen
            ska lämna det multilaterala arbetet och i stället gå före och
            införa egna striktare sanktioner mot Iran. Vänsterpartiet anser
            att det är viktigt att frågan om kärnvapenspridning behandlas
            inom FN och att världssamfundet behöver agera gemensamt på området.
            Vi vill stärka IAEA och att Sverige tydligt ska agera för att
            öka respekten för icke-spridningsavtalet (NPT). Iran har undertecknat
            NPT och världssamfundet måste nu agera enat för att förmå Iran
            att leva upp till sina åtaganden under avtalet. Rekommendationerna
            från Blixkommissionen för nedrustning av nukleära, biologiska
            och kemiska massförstörelsevapen kan i detta arbete vara viktiga
            verktyg.
          </p>
          <head xml:id="i-4WicwkYTRbxfYnUwe5YRtw" type="h1">
            8 Militära hot från Israel och USA
          </head>
          <p xml:id="i-J9zg1NYxnRGXYdQc8EMQ6X">
            Under 2000-talet har Israel och USA, under George W Bushs presidentperiod,
            mer eller mindre öppet hotat att militärt angripa Iran för att
            slå ut landets kärnkraftsanläggningar men också för att störta
            regimen. Det har avslöjats att åtminstone Israel haft långtgående
            planer på militära attacker mot Iran. Vänsterpartiet har starkt
            motsatt sig varje tanke om militärt ingripande mot Iran. Ett militärt
            angrepp skulle med största sannolikhet skapa en oöverblickbar
            humanitär katastrof och leda till en kraftig destabilisering av
            hela regionen. Vi vet av erfarenhet från Irak och Afghanistan
            att demokrati inte kan byggas genom bombmattor eller anfallskrig.
            Vi ser dessutom att hoten om militärt ingripande snarare stärkt
            regimen.
          </p>
          <p xml:id="i-3K1Mb2catNjupRdGw3fmmt">
            President Obamas utrikespolitik avviker på flera punkter från
            den tidigare presidentens och har öppnat möjligheten för en dialog
            med Iran. Detta kan i dagens läge vrida det vapen som Ahmadinejad
            haft i sina händer att i en hotfull situation försöka skapa nationell
            sammanhållning kring regimen.
          </p>
        </div>
        <div xml:id="i-NG697ntKBatyJ53LGT8Gjn" type="signatureBlock">
          <list xml:id="i-StrTCb4iuMqHaycSU2bsjx">
            <item xml:id="i-JqCoqrhTowRRQCxtbr8dAH" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-QLBhST2BFqSkm3erhpFs9" who="i-M5o8cYSRJsbmZdvevomfQX" type="signature">
              Ulla Andersson (v)
            </item>
            <item xml:id="i-6Dej91n9CAQsDjwa98aKs6" who="i-pSqD9LHdbNUrj3thRcKhS" type="signature">
              Marie Engström (v)
            </item>
            <item xml:id="i-GhLcjNaYc1FyVyoF4noSLa" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
          </list>
        </div>
      </div>
    </body>
  </text>
</TEI>
