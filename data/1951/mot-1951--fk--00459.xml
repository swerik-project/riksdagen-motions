<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951--fk--00459">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__fk__459/mot_1951__fk__459-001.pdf"/>
      <fw xml:id="i-ViL8rEYHGsRZnvAt51tfLd">
        Motioner i Första kammaren, nr 459. 13
      </fw>
      <div xml:id="i-6ykA2QaLd42dmrhsqeRbCw" type="motHeader">
        <div xml:id="i-Uw2U4qg4Uxioay8KGsBZQP" type="motTitle"/>
        <div xml:id="i-Jrg6zsKXsTDXtYzzmQ42Eo" type="motSubmissionInfo"/>
      </div>
      <div xml:id="i-YBkWV8i57E7NVywkiENt3F" type="motBody">
        <div xml:id="i-MEJ1dBrdd9sz9oM5FRAMT">
          <p xml:id="i-Jv7TazgvAwhNTmbDJ94DoJ">
            Nr 459.
          </p>
          <p xml:id="i-K5xjiFS1peGmys6Xsq1nKm">
            Av herr Herlitz, i anledning av Kungl. Maj:ts proposition angående
            godkännande av Sveriges anslutning till Europarådets konvention
            angående skydd för de mänskliga rättigheterna och de grundläggande
            friheterna.
          </p>
          <p xml:id="i-XvV6QSq9Lym1xDJ7suD2sm">
            Mången torde föreställa sig såsom självklart, att svensk rätt
            — bortsett från frågan om religionsfriheten — motsvarar de krav,
            som uppställas i förslaget till konvention angående skydd för
            de mänskliga rättigheterna och de grundläggande friheterna, som
            genom proposition nr 165 framlagts för riksdagen till godkän-
            nande. Huru härmed förhåller sig är emellertid ingalunda utan
            vidare klart. De rättsstatliga ideal, åt vilka konventionen velat
            giva uttryck, äro visserligen i stort sett gemensamma för de stater
            som tillhöra den västeuropeiska kultur- kretsen. Men ”rättsstatens”
            former växla — mer än man kanske i förstone tän- ker på — från
            den ena staten till den andra. Och vad Sveriges rätt angår, företer
            den av historiska skäl vissa markanta avvikelser från grundsatser,
            som man på många håll torde beteckna såsom omistliga inom en rättsstat.
            Konventions- förslaget ger på vissa punkter anledning att understryka
            detta förhållande.
          </p>
          <p xml:id="i-6MS9KpS33rvThfhKs6Qpdw">
            1. Det anses allmänt som ett väsentligt led i det skydd, som
            en rättsstat be- reder människorna, att inskränkningar i deras
            frihet — i varje fall väsentliga sådana — endast få äga rum i
            kraft av en ”lag”, som stiftats under medverkan av folkrepresentationen,
            vare sig så att lagen direkt reglerar dessa inskränk- ningar eller
            så att lagen bemyndigar regeringsmakten att utföra bestämmelser
            av sådant innehåll. (Vad anglosaxisk rätt angår får man dock göra
            en reserva- tion för s. k. common law.) I samband härmed står
            att man såsom ”lag” brukar beteckna endast en sådan författning
            bakom vilken folkrepresentationen står. — TI svensk rätt förhåller
            det sig annorlunda. Inskränkningar i medborgarnas frihet kunna
            i kraft av RF $ 89 företagas av regeringen utan riksdagens med-
            verkan. Även författningar, som tillkommit på detta sätt, betecknas
            i rege- ringsformen som lagar (medan man i praxis, i överensstämmelse
            med nyss an- tydda allmänt europeiska terminologi, för länge sedan
            upphört att kalla dem så). Man lägger nu märke till att i vissa
            av konventionens artiklar föreskrivits att särskilda slag av ingrepp
            äro tillåtna endast då såsom bestämts i ”lag” (”law”, ”loi”, även
            andra uttryck förekomma). Se t. ex. art. 2, 5, 6, 8, 9, 10, 11,
            12. Vad innebära dessa stipulationer? Tänkbart är att de syfta
            på varje generell norm, som ingår i den nationella rättsordningen,
            oberoende av hur den till- kommit. Stundom ser man i vetenskaplig
            litteratur termen lag använd i denna betydelse (det ”formella”
            lagbegreppet). Men håller man i minnet den funda- mentala betydelse
            som allmänneligen tillägges ”lagens herravälde”, i den först
          </p>
          <pb facs="riksdagen-motions-pdf/data/1951/mot_1951__fk__459/mot_1951__fk__459-002.pdf"/>
          <fw xml:id="i-LJJioZHKYaoR93EdbzZBvs">
            14 Motioner i Första kammaren, nr 459.
          </fw>
          <p xml:id="i-8GhKASdoCodR1ALDs99tBs">
            angivna betydelsen att ingrepp i medborgarnas frihet skola bero
            av folkrepre- sentationen, faller det sig onekligen mycket naturligare
            att antaga, att det är denna princip som man velat bringa till
            uttryck. En engelsk, fransk eller tysk läsare torde svårligen
            föreställa sig, att konventionen velat helt lämna därhän, huruvida
            de delvis mycket betydelsefulla regler, på vilka konventionen
            syftar (se t. ex. art. 2,6:2) skapas av regeringsmakten ensam
            eller på annat sätt. Om konventionen läses på detta sätt, faller
            det från svensk synpunkt i ögonen, att åtskilliga sådana frihetsinskränkningar
            som enligt konventionen skola regleras genom ”lag” i Sverige hava
            sin grund i författningar, som regeringen med stöd av RF $ 89
            utfärdat. I denna ordning hava sålunda exempelvis reglerna om
            frihetsberövande i polisinstruktionen $ 12 (jfr art. 5), om husrannsakan
            i ranso- neringskungörelsen $ 15 (jfr art. 8), och om församlingsfriheten
            i ordningsstad- gan för rikets städer $ 13 (jfr art. 11) tillkommit.
            Konventionsförslaget ger så- lunda en allmän europeisk belysning
            åt den egenartade maktställning den sven- ska regeringen enligt
            RF $ 89 äger. Det hemställes att utskottet genom att taga närmare
            kännedom om konventio- nens förhistoria gör sig underrättad om
            huruvida den här antagna tolkningen är riktig och den svenska
            rätten alltså — låt vara på punkter av jämförelsevis underordnad
            betydelse — icke är förenlig med konventionstexten. I sådant fall
            synes ett formligt förbehåll vid konventionens ratificering erforderligt.
            I mot- satt händelse synes det i vart fall — med hänsyn tagen
            till den tvekan som kan råda med avseende på konventionens tolkning
            — önskvärt, att det från Sveriges sida blir klart uttalat, att
            man anser den för Sverige egendomliga ekonomiska lagstiftningen
            såsom likvärdig med den ”lag” varom konventionen talar.
          </p>
          <p xml:id="i-7SvtZeEb8ADvnA6b67e7VS">
            2. Ett annat för den moderna rättsstaten utmärkande drag består
            däri att medborgarna äga värja sig mot ingrepp i deras rättigheter
            från myndigheters (regelmässigt även regeringens) sida genom talan
            antingen inför allmän dom- stol (så i de anglosaxiska länderna,
            Norge och Danmark) eller administrativ domstol (så i Tyskland
            och Frankrike). I Sverige är det annorlunda. Vägen till domstol
            står visserligen ofta öppen, men ej alltid. I många fall får man
            nöja sig med regeringens avgöranden i besvärsväg. Detta är ett
            förhållande som i belysning av andra länders ordning mer och mer
            tilldrager sig uppmärksam- heten som en lucka i svenska rättsskyddet.
            Konventionsförslaget belyser även denna lucka. Jag syftar i första
            rummet på art. 3:4, enligt vilken envar som berövats fri- heten
            skall äga rätt att ”inför domstol påfordra att lagligheten av
            frihetsberövan- det snabbt må prövas samt hans frigivning beslutas,
            om åtgärden icke är laglig”. Sådan talan angående frihetsberövande
            kan enligt svensk rätt i de flesta fall föras inför allmän eller
            administrativ domstol. Men ingalunda alltid. Sålunda behandlas
            frågor angående frihetsberövande enligt utlänningslagen uteslutande
            1 administrativ väg; det är Konungen i statsrådet som i sista
            instans prövar åtgärdens laglighet, d. v. s. närmast dess överensstämmelse
            med utlänningslagen. Det kan ock nämnas — fast det är av ringa
            praktisk betydelse — att detsamma
          </p>
          <pb facs="riksdagen-motions-pdf/data/1951/mot_1951__fk__459/mot_1951__fk__459-003.pdf"/>
          <fw xml:id="i-4o7zyamnRfNhKwEg6VKBmd">
            Motioner i Första kammaren, nr 459. 15
          </fw>
          <p xml:id="i-7Ld3m9AeEoNV6sSMsDvwtf">
            gäller om någon förmenar att han obehörigen berövats sin frihet
            enligt polis- instruktionen. Denna lucka i rättsskyddet fylles
            ingalunda genom möjligheten till klagan hos riksdagens ombudsmän;
            varken de eller de domstolar, inför vilka de föra talan, kunna,
            såsom konventionen fordrar, besluta om frigivning. Ett liknande
            spörsmål möter i art. 13, som garanterar envar, vars fri- och
            rättigheter kränkts, ”effektiv möjlighet att tala härå inför inhemsk
            myndighet”. Departementschefen åberopar som täckning för en sådan
            regel möjligheten att föra talan hos riksdagens ombudsmän. Denna
            möjlighet står dock ej till buds om kränkningen ägt rum genom
            ett beslut av regeringen. Och vad andra fall angår, kan det allvarligen
            sättas i fråga, huruvida möjligheten att genom om- budsmäns ingripande
            utverka straff och skadestånd från den felande tjänste- mannen
            — men icke rättelse i den felaktiga åtgärden — motsvarar konventio-
            nens krav på ”effective remedy”; den franska texten — som talar
            om ”recours effectif” — synes i själva verket klart angiva att
            så icke är fallet. Och frågar man efter möjligheterna att föra
            talan om rättelse i felaktiga belut, är nyss anmärkt, att man
            i vissa i art. 5 avsedda fall icke har möjlighet att föra talan
            vid vare sig allmän eller administrativ domstol. Från områden
            för andra fri- och rättigheter än de i art. 5 reglerade kunde
            exemplen härpå mångfaldigas. Det är i många fall man i sista instans
            får nöja sig med avgöranden av regerings- makten. Här står man
            åter inför den nyss anmärkta luckan i vårt rättsskydd. Nu är det
            sant att art. 13 icke kräver rätt att föra talan just vid domstol;
            den talar rätt och slätt om ”myndighet” (”authority”, ”instance”).
            Vad därmed bör förstås är utan kännedom om förarbetena svårt att
            bedöma. Men är det verk- ligen ur konventionens synpunkt tillräckligt,
            att man har möjlighet att hän- vända gg till regeringsmakten?
            Och tillåter den att, då en frihetsbegränsning omedelbarligen
            beslutats av regeringen, det icke finnes någon myndighet inför
            vilken man kan ”tala å” kränkningen? Det hemställes, att utskottet
            även tar dessa spörsmål under övervägande och gör klart, i vad
            mån en bristande överensstämmelse mellan konventionsförslaget
            och svensk rätt må föreligga samt gör de uttalanden som därav
            föranledas.
          </p>
          <p xml:id="i-LSH34bu3T9jimzSBD1XaQP">
            Befinnes det att i de hänseenden som här berörts svensk rätt
            ej fullt ut mot- svarar de krav, som konventionen uppställer,
            är det emellertid knappast nog med att det i enlighet härmed göreg
            nödiga förbehåll, betingade av egenheter i vår offentliga rätt,
            som innebära iögonenfallande avvikelser från vad som eljest allmänneligen
            anses höra till rättsstatens väsen. Vad i detta ärende förekommer
            utgör, även om motsättningarna kunna överbryggas, en erinran om
            angelägen- heten att överväga, huruvida ej i vårt land en utveckling
            i riktning mot en sådan ordning, som i andra länder tillhörande
            den västeuropeiska kulturkretsen anses självklar, är önskvärd.
            Sålunda understrykes ånyo nödvändigheten av en begränsning av
            den lagstiftningsmakt som regeringen utövar med stöd av RF $ 89
            (jfr konstitutionsutskottets utlåtande 1947 nr 24 och berättelsen
            1951 om vad sig i rikets styrelse tilldragit 8. 237). Vidare framstår
            1 skarp belysning
          </p>
          <pb facs="riksdagen-motions-pdf/data/1951/mot_1951__fk__459/mot_1951__fk__459-004.pdf"/>
          <fw xml:id="i-7vTUxVp3zCa6tsWEbSJmQg">
            16 Motioner i Första kammaren, nr 459.
          </fw>
          <p xml:id="i-DQ6YZkgVgR76KdxPTZkCYF">
            angelägenheten att utveckla rättsskyddet på sådana områden där
            det icke är tillgodosett på annat sätt än därigenom att talan
            får föras hos Kungl. Maj:t 1 statsrådet; i vårt land böra medborgarna
            liksom annorstädes så vitt möjligt hava tillfälle att göra sin
            rätt gällande antingen inför allmän eller administrativ domstol.
            Det synes naturligt, att riksdagen i samband med godkännande av
            konven- tionsförslaget gör uttalanden om önskvärdheten av en dylik
            utveckling av den svenska rätten i riktning mot de i övrigt för
            de europeiska staterna gemensamma rättsstatsideal som förslaget
            åsyftar att säkerställa. Med stöd av vad nu anförts tillåter jag
            mig hemställa, att riksdagen vid sitt godkännande av det genom
            propositio- nen nr 165 framlagda konventionsförslaget måtte uttala
            sig i enlighet med vad i motionen anförts.
          </p>
          <p xml:id="i-FmAJkMykpgfPoFYHEe8eiP" type="date">
            Stockholm den 11 april 1951.
          </p>
          <div xml:id="i-Tb7UgRn5VN7bSSh5HkQwd7" type="signatureBlock">
            <p xml:id="i-CgsuUdcH4sKrxaSZvJvkVL" who="i-4VusjuC8NvwGAqJKWikvPG" type="signature">
              Nils Herlttz
            </p>
          </div>
          <p xml:id="i-ASnnLgjpTXct8cZxJCKkc5">
            Stockholm, Tryckeriaktiebolaget Tiden 1951
          </p>
        </div>
      </div>
    </body>
  </text>
</TEI>
