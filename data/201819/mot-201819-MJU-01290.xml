<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-MJU-01290">
  <teiHeader>
    <fileDesc>
      <titleStmt>
        <title>För ett stärkt djurskydd</title>
        <author corresp="i-4rFo5seKWQkpWzvXDuyLwP">av Yasmine Eriksson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1290 av Yasmine Eriksson m.fl. (SD)</title>
          <idno type="rdwebb">H6021290</idno>
          <rs type="number">1290</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H6021290/text</ref>
          <ref type="dokument_url_html">http://data.riksdagen.se/dokument/H6021290</ref>
          <ref type="dokumentstatus_url_xml">http://data.riksdagen.se/dokumentstatus/H6021290</ref>
          <ref type="docx">http://data.riksdagen.se/fil/F44EFFD4-ABBA-4778-B2EA-1BDF5124F319</ref>
          <ref type="pdf">http://data.riksdagen.se/fil/DA565FD8-4729-4BF2-B586-BFB808DFE508</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5ZFvYGqAt58ARxiYtJEYLV</idno>
            <name>Staffan Eklöf</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UVcFFjfEPh3e5zg9pVgumQ" type="signed"/>
        <correspContext corresp="i-UVcFFjfEPh3e5zg9pVgumQ">
          <note type="signatory" corresp="i-4rFo5seKWQkpWzvXDuyLwP"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-5ZFvYGqAt58ARxiYtJEYLV"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-81KvmnUpp3q4TszUWKrCsy" type="submitted">
          <date when="2018-11-28"/>
          <time when="10:13:24"/>
        </correspAction>
        <correspAction xml:id="i-EGy7T42kg98n46PJgRCvju" type="reviewed">
          <date when="2018-11-28"/>
          <time when="11:04:41"/>
        </correspAction>
        <correspAction xml:id="i-KZ2wPfKUSAzxh2W3F69f84" type="referred">
          <date when="2018-12-05"/>
        </correspAction>
        <correspAction xml:id="i-Dd8biKVM4vuPxYHLNu9U3F" type="assigned">
          <date when="2019-06-18"/>
          <time when="16:33:24"/>
        </correspAction>
        <correspContext corresp="i-Dd8biKVM4vuPxYHLNu9U3F">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-PTcwKf9Cp5sYNyMy2qW597" type="behandlas_i"/>
        <correspContext corresp="i-PTcwKf9Cp5sYNyMy2qW597">
          <ref type="uppgift">2018/19:MJU13</ref>
          <ref type="ref_dok_id">H601MJU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU13</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6F2nr9wUuZWp6M68Wug6hZ" type="behandlas_i"/>
        <correspContext corresp="i-6F2nr9wUuZWp6M68Wug6hZ">
          <ref type="uppgift">2018/19:MJU14</ref>
          <ref type="ref_dok_id">H601MJU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU14</ref>
          <ref type="ref_dok_titel">Landsbygdsprogrammet 2014-2020, utformning och genomförande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-88uijHMc54R1Ps41GB3LXi" type="behandlas_i"/>
        <correspContext corresp="i-88uijHMc54R1Ps41GB3LXi">
          <ref type="uppgift">2018/19:MJU18</ref>
          <ref type="ref_dok_id">H601MJU18</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU18</ref>
          <ref type="ref_dok_titel">Riksrevisionens rapport om Landsbygdsprogrammet 2014-2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9ixJ71D3m6qQMNjbmcJTjw" type="behandlas_i"/>
        <correspContext corresp="i-9ixJ71D3m6qQMNjbmcJTjw">
          <ref type="uppgift">2018/19:JuU11</ref>
          <ref type="ref_dok_id">H601JuU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU11</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DncwkoM2mp3jQefTP1fUbB" type="behandlas_i"/>
        <correspContext corresp="i-DncwkoM2mp3jQefTP1fUbB">
          <ref type="uppgift">2018/19:JuU10</ref>
          <ref type="ref_dok_id">H601JuU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DPGHGs5ysNmmWBGMQZaiM6" type="behandlas_i"/>
        <correspContext corresp="i-DPGHGs5ysNmmWBGMQZaiM6">
          <ref type="uppgift">2018/19:MJU11</ref>
          <ref type="ref_dok_id">H601MJU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU11</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KckB9YpSnMGmqXzed5eCRz" type="behandlas_i"/>
        <correspContext corresp="i-KckB9YpSnMGmqXzed5eCRz">
          <ref type="uppgift">2018/19:UbU14</ref>
          <ref type="ref_dok_id">H601UbU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU14</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Su96opHCN2Dfi8vsBHYTDi" type="behandlas_i"/>
        <correspContext corresp="i-Su96opHCN2Dfi8vsBHYTDi">
          <ref type="uppgift">2018/19:MJU17</ref>
          <ref type="ref_dok_id">H601MJU17</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU17</ref>
          <ref type="ref_dok_titel">Riksrevisionens rapport om Landsbygdsprogrammet 2014-2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PTuoJZgMkZaz2KAt7rW5qm" type="motHeader">
        <div xml:id="i-ASWWuvKLucgUhsr39parwY" type="motTitle">
          Motion till riksdagen 2018/19:1290 av Yasmine Eriksson m.fl.
          (SD) För ett stärkt djurskydd
        </div>
      </div>
      <div xml:id="i-4oHNLhJSkasPreXsqR1cPM" type="motBody">
        <div xml:id="i-VAvYeqRCDgEF9fo1CKNRQs" type="motProposal" subtype="förslag">
          <head xml:id="i-LttpFTG2Xqd97i6LBqKUhm">
            Förslag till riksdagsbeslut
          </head>
          <list xml:id="i-TJ1LzYNHnHuJvH6okKSf7j" style="ol">
            <item xml:id="i-JppwdcjpoEDamdJudnihFM">
              Riksdagen ställer sig bakom det som anförs i motionen om att
              bevara och utveckla svensk animalieproduktion och tillkännager
              detta för regeringen.
            </item>
            <item xml:id="i-RE1B7uUoKf7Yb6z6TKt1in">
              Riksdagen ställer sig bakom det som anförs i motionen om en ändamålsenlig
              djurskyddsnivå med minskad byråkrati och större flexibilitet och
              tillkännager detta för regeringen.
            </item>
            <item xml:id="i-8rQFD42qD8jNVxr1GFfPQ">
              Riksdagen ställer sig bakom det som anförs i motionen om kostnads–nyttoanalyser
              gällande förslag rörande djurskydd och tillkännager detta för
              regeringen.
            </item>
            <item xml:id="i-2brLbToFDya2UaLDuJosx4">
              Riksdagen ställer sig bakom det som anförs i motionen om ligghallskravet
              och tillkännager detta för regeringen.
            </item>
            <item xml:id="i-BwsqjGGVx72Qs59ozBVnzZ">
              Riksdagen ställer sig bakom det som anförs i motionen om djuromsorgsprogrammen
              och tillkännager detta för regeringen.
            </item>
            <item xml:id="i-XnjVG36yVvJWy2xFZFho7K">
              Riksdagen ställer sig bakom det som anförs i motionen om tillståndsplikt
              för cirkusar och tillkännager detta för regeringen.
            </item>
            <item xml:id="i-BMY9PJ7wH6EmG4kCQNQDai">
              Riksdagen ställer sig bakom det som anförs i motionen om en positiv
              lista över de djur som ska vara tillåtna att hållas på cirkus
              och tillkännager detta för regeringen.
            </item>
            <item xml:id="i-WGeYZcoDFiuyg8tCreGSKs">
              Riksdagen ställer sig bakom det som anförs i motionen om en positiv
              lista för sällskapsdjur och tillkännager detta för regeringen.
            </item>
            <item xml:id="i-2fuczRBVEefzGCtyrHmS7a">
              Riksdagen ställer sig bakom det som anförs i motionen om att
              de som arbetar med djurskyddstillsyn av animalieproduktion i största
              möjliga mån ska ha yrkeserfarenhet av djurhållning, och detta
              tillkännager riksdagen för regeringen.
            </item>
            <item xml:id="i-F36qTrXjKK4qtmEd9GQWv7">
              Riksdagen ställer sig bakom det som anförs i motionen om kostnadsansvar
              och rättssäkerhet och tillkännager detta för regeringen.
            </item>
            <item xml:id="i-2qhrCqRKy2xYiuHhSZTW9d">
              Riksdagen ställer sig bakom det som anförs i motionen om en uppdatering
              av straffskalan för grovt djurplågeri och tillkännager detta för
              regeringen.
            </item>
            <item xml:id="i-VMpRchBQzgVTgNy92u4abu">
              Riksdagen ställer sig bakom det som anförs i motionen om djurskyddspolis
              på nationell nivå och tillkännager detta för regeringen.
            </item>
            <item xml:id="i-LVZmRmyGSFyrKcPCRzfRYi">
              Riksdagen ställer sig bakom det som anförs i motionen om märkning
              och registrering av katter och tillkännager detta för regeringen.
            </item>
            <item xml:id="i-CAcNHH85XHasWCMXwcchfH">
              Riksdagen ställer sig bakom det som anförs i motionen om rikstäckande
              översyn av de svenska djurparkerna och tillkännager detta för
              regeringen.
            </item>
            <item xml:id="i-JcXis2wfCh1MTjUwKf75Nn">
              Riksdagen ställer sig bakom det som anförs i motionen om förbud
              mot obedövad slakt och tillkännager detta för regeringen.
            </item>
            <item xml:id="i-M9MVeBPS2bYLoh6VNLCkb7">
              Riksdagen ställer sig bakom det som anförs i motionen om utökat
              rättsskydd för djur och tillkännager detta för regeringen.
            </item>
            <item xml:id="i-Y8ARsFgaAM8f6Lajxz5mFj">
              Riksdagen ställer sig bakom det som anförs i motionen om förbud
              mot att överge katter och andra sällskapsdjur och tillkännager
              detta för regeringen.
            </item>
            <item xml:id="i-HYFD2i7Srjpk4EQFqPem1k">
              Riksdagen ställer sig bakom det som anförs i motionen om ökat
              stöd till forskning som syftar till att ta fram djurfria alternativ
              till dagens djurförsök och tillkännager detta för regeringen.
            </item>
          </list>
        </div>
        <div xml:id="i-HrkBdgYP77fxAdRCqFz2PR" type="motContent">
          <head xml:id="i-mCtCgFvSFgBJBkhAKmkEq" type="h1">
            Motivering
          </head>
          <p xml:id="i-JWrjdYArSdRQYZycwNFzoS">
            Sverige har en av världens mest omfattande djurskyddslagar och
            dessutom många oerhört duktiga djuruppfödare. Vår lagstiftning
            kring djuromsorg är unik och går mycket längre än den andra stora
            livsmedelsproducerande konkurrentländer använder. Vi anser att
            en god djuromsorg uppnås i de flesta fall för att lantbrukaren
            eftersträvar att djuren ska växa och må bra, där en god djurhälsa,
            tillväxt och produktion hänger intimt samman.
          </p>
          <p xml:id="i-RRoByQcDEvK3GBPgD6k3pD">
            Vi i Sverige har friska djur och en låg antibiotikaanvändning,
            vilket ger goda skäl att bevara och utveckla svensk animalieproduktion.
            Den nuvarande trenden, emellertid, medför en ständigt minskande
            svensk jordbruksproduktion, vilket per automatik innebär ökad
            import av livsmedel från länder med lägre ambitioner på miljö-
            och djurskyddsområdet. En förutsättning för ett varierande kulturlandskap
            och mycket av vår biologiska mångfald är ett livskraftigt jordbruk.
            Öppna och levande landskap kan inte lagstiftas fram; det finns
            bara om det är lönsamt att bedriva jordbruk och hålla djur.
          </p>
          <head xml:id="i-LTQqUaQMQMYb1cZwmUFr3t" type="h2">
            Den nya djurskyddslagen
          </head>
          <p xml:id="i-GZ1vjv4A98gcaHg8CEWWeV">
            Sverigedemokraterna ser positivt på den översyn som genomförts
            i samband med beslutet om en ny djurskyddslag. Djurens hälsa ska
            vara i fokus samtidigt som lagstiftningen behöver anpassas till
            en modern animalieproduktion och dess villkor. Sverigedemokraterna
            välkomnar att den nya djurskyddslagen tar steg mot att göra lagstiftningen
            mer målstyrd och mindre detaljstyrd. Samtidigt är det beklagligt
            att arbetet ännu inte slutförts utan att den tidigare regeringen
            sköt ett flertal frågor på framtiden genom tillsättande av nya
            utredningar. När nu en ny djurskyddslag finns på plats är det
            viktigt att noga följa hur den nya lagstiftningen fungerar i praktiken.
            Det är viktigt att säkerställa att lagen verkligen leder till
            att ett starkt djurskydd kan upprätthållas i kombination med minskad
            byråkrati och större flexibilitet. Det bör dock säkerställas att
            den målinriktade ramlagen leder till en ändamålsenlig djurskyddsnivå
            med minskad byråkrati och större flexibilitet. Fokus bör ligga
            på en mer flexibel och målstyrd djurlagstiftning med möjlighet
            till individuellt anpassade lösningar.
          </p>
          <head xml:id="i-U6dRjCWtPxLohssb1AbiGu" type="h2">
            Kostnads–nytto-analys
          </head>
          <p xml:id="i-2EtBCP2d5YCaJny5vB7CD7">
            Svenskt djurskydd ska ha höga ambitioner. Samtidigt är det uppenbart
            att det finns en målkonflikt mellan förbättrad djurvälfärd inom
            lantbruket och svensk konkurrenskraft på området. Redan i dag
            innebär det starka svenska djurskyddet en konkurrensnackdel för
            svenska livsmedelsproducenter, vilket gör det svårare att öka
            svensk livsmedelsförsörjning. Det bör därför utredas närmare hur
            man kan höja ambitionen på djurskyddsområdet på mest effektiva
            sätt utan att hämma svensk konkurrenskraft. En kostnads–nytto-analys
            borde därför göras av hur olika förslag om höjd ambition inom
            djurskyddet påverkar svensk konkurrenskraft. Målet bör vara att
            fortsätta arbetet med att utveckla svenskt djurskydd med lägsta
            möjliga negativa påverkan för det svenska lantbruket.
          </p>
          <head xml:id="i-8c5hnu38xhvEfTSqebH1yu" type="h2">
            Ligghallskravet
          </head>
          <p xml:id="i-9LEE5LURrGruYbRFbrqYqs">
            Ligghallskravet har upplevts som ett problem för många nötköttsproducenter
            som önskar ha sina djur frigående året om. Föreskrifterna innebär
            idag att djuren inte kan hållas frigående året runt även om vädret
            tillåter och fodertillgång tillgodoses. Det bör utredas hur regelverket
            kan förändras så att det kan underlättas för djurhållare att hålla
            djur utomhus, om nödvändiga förutsättningar finns.
          </p>
          <head xml:id="i-FbHis61uvhHKzXPYCa8Xum" type="h2">
            Djuromsorgsprogrammen
          </head>
          <p xml:id="i-EyxGeCLovnhFzt9fpDfyrH">
            Det är positivt att lantbruksnäringarna själva tar fram egna
            omsorgsprogram, där djurvälfärden förstärks samtidigt som de senaste
            vetenskapliga och tekniska landvinningarna kan tas till vara.
            Djuromsorgsprogrammen är även ett sätt att förbättra konkurrenskraften
            för svensk animalieproduktion. Programmen kan bidra till både
            ökad djurvälfärd, förbättrad djurhälsa och en ökad investeringsvilja
            samt stimulera nya innovationer och teknikutveckling.
          </p>
          <head xml:id="i-Lnrk1J6DRjGLmA55Tvfh3w" type="h2">
            Tillståndsplikt för cirkusar
          </head>
          <p xml:id="i-PxEYdhNZ3CVa95fxPtrk1u">
            En viktig del i ett bra och trovärdigt djurskydd är försiktighet
            med användandet av djur enbart för nöjes skull. En god utvärderingsgrund
            för djurs välmående är huruvida de får utlopp för sina naturliga
            behov och beteenden. Livet på en cirkus innebär i de allra flesta
            fall stora inskränkningar av möjligheterna till detta. Djuren
            drabbas av cirkuslivets kringresande och därmed följande transporter
            samt begränsade möjligheter till lämpliga utrymmen. Därför är
            det viktigt att följa upp djurens hälsotillstånd med jämna mellanrum.
            Djurhållande cirkusar måste enligt dagens regler besiktigas minst
            en gång årligen, före den första föreställningen för säsongen.
            Däremot ställs inga grundläggande krav på cirkusägarnas kompetens
            innan djurhållning kan komma på tal, utan det enda som kontrolleras
            är levnadsvillkoren samt att befintliga regelverk följs.
          </p>
          <p xml:id="i-E1F69ti4Av1dPLntQ7xKYy">
            Vi anser därför att cirkusar ska omfattas av en tillståndsplikt
            där endast de cirkusägare som uppfyller vissa grundläggande krav
            beviljas tillstånd att hålla djur. Vid upprepade brott mot regelverken
            ska ett sådant tillstånd kunna dras in permanent. Dessutom bör
            de besiktningar som i dag sker efter beställning av cirkusägarna
            själva kompletteras med icke föranmälda inspektioner, vad gäller
            både transporter och stationära förvaringsplatser.
          </p>
          <head xml:id="i-7ATFBKQNHsspZS9xNpFLLE" type="h2">
            Förbud mot icke-domesticerade djur på cirkus
          </head>
          <p xml:id="i-Dmgq5ypxe5oE8BnebnefyY">
            Skötsel av icke-domesticerade djur regleras idag av samma föreskrifter
            som för djur i djurparker, dock med ett flertal undantag. Detta
            förefaller minst sagt orimligt, då djurhållning i djurparker kan
            motiveras med såväl artbevarande som undervisande syfte och alltså
            har mer än ett rent underhållningsvärde för människor.
          </p>
          <p xml:id="i-WrmpbqCB2ieK8La8AEtXAq">
            Sverigedemokraterna delar Djurskyddsutredningens bedömning att
            icke-domesticerade djur inte är lämpliga att hålla inom cirkusverksamhet.
            Vi har därför välkomnat att den nya djurskyddslagen förbjuder
            elefanter och sjölejon i detta sammanhang, men ser en farhåga
            i att den nya djurskyddslagen enbart förbjuder ytterligare två
            arter, då det i framtiden skulle kunna öppna upp för andra icke-domesticerade
            djur inom cirkusverksamheterna.
          </p>
          <p xml:id="i-Dj1TnyWQmbRQvAN73iVsPf">
            Det existerar även ett gränsdragningsproblem på området över
            vad som är och inte är icke-domesticerade djur. Av den anledningen
            förespråkar Sverigedemokraterna att det i stället införs en s.k.
            positiv lista över de djur som ska vara tillåtna att hålla på
            cirkus och att andra djur per automatik förbjuds.
          </p>
          <head xml:id="i-LdhHjfYcgnRigYHLWYr6LU" type="h2">
            Införande av positiv lista för sällskapsdjur
          </head>
          <p xml:id="i-FiEwV7hhdbuvJa7ao5926y">
            Ordningen idag är att ansvarig myndighet har till uppgift att
            förbjuda djurhållning av exempelvis vissa exotiska arter. Detta
            är en ineffektiv ordning. Idag sker en tillströmning av nya exotiska
            arter till Sverige som sällskapsdjur. En bättre ordning vore införandet
            av en så kallad positiv lista som beskriver vilka djur som är
            tillåtna att ha som sällskapsdjur för privatpersoner. En sådan
            ordning skulle stärka djurskyddet och garantera att förbud inte
            utfärdas i efterhand. Det vore önskvärt att införande av en positiv
            lista för sällskapsdjur utreddes närmare.
          </p>
          <head xml:id="i-2scejcixg1T1WshQBQKvpG" type="h2">
            Djurskyddskontroller
          </head>
          <p xml:id="i-4vEYNQMuChWgUZxrNnwqSs">
            Djurskyddskontrollerna måste vara rättssäkra. Det är viktigt
            att de som arbetar med miljö- och djurtillsyn har relevant kompetens
            för ändamålet. Vi menar att de som arbetar med djurskyddstillsyn
            av animalieproduktion i största möjliga mån ska ha yrkeserfarenhet
            av djurhållning.
          </p>
          <head xml:id="i-HMrX4NF5DJQ1hU7Yn8JhP9" type="h2">
            Kostnadsansvar och rättssäkerhet
          </head>
          <p xml:id="i-VYAxc9cpWbCtCzG6XP8tLY">
            I de fall myndighetsutövning leder till konsekvenser som har
            visat sig omotiverade måste djurhållaren hållas skadelös. Det
            är grundläggande att denna prövning kännetecknas av hög rättssäkerhet.
            Djurförbud är den mest drastiska konsekvensen, som i princip innebär
            näringsförbud. Beslut rörande djurförbud fattas i dag av tillsynsmyndigheten.
            Det bör utredas huruvida beslut rörande djurförbud kan överföras
            till domstol, samtidigt som det är viktigt att tillsynsmyndigheter
            fortsatt ges möjlighet att snabbt ta beslut om omhändertagande
            av djur som far illa. Det allmännas skadeståndsansvar vid fel
            eller försummelse i myndighetsutövningen kan inte anses vara tillräckligt.
            Om ett beslut upphävs bör staten därför ta ansvar för den skada
            och de kostnader som omhändertagandet medför.
          </p>
          <head xml:id="i-TpAKrtwikckYBFb7BHNbhS" type="h2">
            Grovt djurplågeri
          </head>
          <p xml:id="i-5x1QwYf7Tdq83nuCQGasBd">
            Sverigedemokraterna förespråkar skärpta straff för våldsbrottslingar
            där skydd av allmänheten är en viktig orsak och upprättelse för
            offer och anhöriga en annan. I och med detta vill vi även förtydliga
            vår syn vad gäller våld mot djur. Vi menar att det krävs en uppdatering
            av straffskalan för att höja brottens innebörd och betydelse samt
            för att sända ut skarpare signaler om hur allvarligt samhället
            ser på djurplågeribrott. För att samhället ska kunna förmedla
            budskapet att djurplågeri inte accepteras under några som helst
            omständigheter föreslår Sverigedemokraterna införandet av brottsrubriceringen
            ”grovt djurplågeri” samt att straffet för grovt djurplågeri ska
            vara lägst ett års fängelse och högst fyra års fängelse.
          </p>
          <head xml:id="i-T9WpKdVVMJkyfT5rzes2Vw" type="h2">
            Inför en djurskyddsbalk
          </head>
          <p xml:id="i-7zwQfjmD4U96wsdz592pY1">
            Svensk lagstiftning är idag splittrad vad gäller djurs rättigheter.
            Genom att samla all lagtext som rör djur i en särskild djurskyddsbalk
            kan man bättre åskådliggöra lagstiftningen samtidigt som man tydliggör
            och sätter fokus på djurens rättigheter.
          </p>
          <head xml:id="i-TXr5PJT7N6DxKTVCBQzfQd" type="h2">
            Införande av nationell djurskyddspolis
          </head>
          <p xml:id="i-LS55fqnC7EGtdRAQyhevKD">
            Djuren kan inte föra sin egen talan, vilket gör dem beroende
            av människan och vår välvilja. Därför är det viktigt att arbetet
            med djur och hanterandet av brott mot djur sköts på ett korrekt
            och effektivt sätt. Dessvärre kräver denna typ av arbete ofta
            både resurser och specialkompetens, som är ovanliga inom den ordinarie
            polisorganisationen i dagens Sverige. I flera delar av landet
            har polisen idag inrättat avdelningar av djurskyddspoliser. Syftet
            med att inrätta en särskild djurskyddspolis är framförallt att
            samordna verksamheten och utveckla det förebyggande arbetet samt
            att öka lagföringen och skapa en mer rättssäker hantering av brott
            mot djur. Detta är en positiv utveckling, men det finns ett stort
            behov av att ta ett nationellt grepp. I Sverige har satsningarna
            på djurpoliser än så länge varit av mindre och lokal karaktär
            men finns i större utformning bland annat på Malta och i USA.
            De lokala satsningarna i Sverige har lyfts fram som ett föregångsexempel
            och har varit uppskattade av såväl polis som allmänheten. Vi vill
            se att det införs en djurskyddspolis på nationell nivå. För att
            djurskyddspolisen inte ska ta resurser från den övriga polisverksamheten
            vill vi att det införs en särskild utbildning i syfte att rekrytera
            ny kompetent personal.
          </p>
          <head xml:id="i-PAHgoq4YcH1uwZtCib1JR9" type="h2">
            Märkning och registrering av katter
          </head>
          <p xml:id="i-85puwCgb8QFArGbuXhrXLT">
            Sverigedemokraterna välkomnar att den nya djurskyddslagen har
            gjort det olagligt att överge djur, men ser ett behov av fler
            åtgärder för att komma till rätta med problematiken. Sverigedemokraterna
            förordar därför att en obligatorisk id-märkning av katter införs
            i lagstiftningen. Vi anser att en märkning skulle minska problemen
            med övergivna katter, samtidigt som det bidrar till att upphittade
            katter lättare kan hitta hem. Dessutom förstärks kontrollen kring
            vilka djur som införs till Sverige. En lagstiftning om id-märkning
            av katter kan även bidra till att höja kattens status i samhället.
            Med tanke på att det återfinns ett fungerande register över hundars
            ägare bör det inte finnas några betydande praktiska hinder mot
            att även införa det för katter. Utgångspunkten bör vara att registret
            hanteras av Jordbruksverket.
          </p>
          <head xml:id="i-XwQbffGF7PXKRhVEwPspyr" type="h2">
            Djur i djurparker
          </head>
          <p xml:id="i-8triysQ83pugS4jfQZNvwv">
            Djurparkerna har en viktig undervisande och folkbildande roll
            i samhället och djurparkerna arbetar dessutom artbevarande i en
            rad olika projekt. Sverigedemokraterna ser ett stort värde med
            våra djurparker och de projekt de arbetar med. Ett antal olika
            larmrapporter de senaste åren har dock visat att det finns djurparker
            som brister i sina rutiner och som inte lever upp till fastställda
            regelverk. Det har handlat om allt från dåliga arbetsförhållanden
            för personal till dålig djurhållning samt dåliga och underdimensionerade
            djurhägn. Med anledning av detta vill Sverigedemokraterna se en
            rikstäckande översyn av de svenska djurparkerna för att säkerställa
            att de lever upp till fastställda regelverk.
          </p>
          <head xml:id="i-Jh4eey6Kw4SpgLtJBxDG4b" type="h2">
            Förbud mot obedövad slakt
          </head>
          <p xml:id="i-5QMWwVnCKseg6myHWzFdPn">
            Många svenskar äter i dag kött från djur som halal- eller kosherslaktats,
            ofta helt utan att veta om det. Slaktmetoderna innebär kortfattat
            att djuren avlivas och avblodas helt utan bedövning, vilket innebär
            ett utdraget dödsförlopp med onödigt lidande, smärta och ångest.
            Eftersom det verkar finnas en marknad för dessa produkter och
            därmed också ekonomiska incitament börjar allt fler köttproducenter
            övergå till dessa slaktmetoder.
          </p>
          <p xml:id="i-ProTDpZNvUCtiCKoq9RfzZ">
            Andelen kött som slaktats med dessa båda slaktmetoder är växande.
            I vissa producentländer slaktas till exempel allt får- och lammkött
            med detta tillvägagångssätt. I en rapport från EU-kommissionen
            framkommer det att närmare 75 procent av nötkreaturen inom EU
            slaktas utan bedövning.
          </p>
          <p xml:id="i-Ch8MX4p8xgLy6yGGE2Mkwi">
            Sverigedemokraterna vill verka för att Sverige ska få möjlighet
            till undantag som möjliggör att vi kan stoppa importen av kött
            som kraftigt avviker från intentionerna i svensk djurskyddslagstiftning.
            Innan ett sådant undantag är på plats är det Sverigedemokraternas
            åsikt att regeringen bör verka för generella förbud på EU-nivå
            mot denna brutala slaktmetod. För att stärka konsumentmakten vill
            Sverigedemokraterna verka för att allt kött från djur som avblodats
            utan bedövning och saluförs i Sverige tydligt ska märkas. Vidare
            bör Sverige verka för att all mat som upphandlas via offentlig
            upphandling ska komma från djur som slaktats och avblodats efter
            bedövning i enlighet med intentionerna i svensk lagstiftning.
          </p>
          <head xml:id="i-RiHvDuw6GQiyogCmq3ATxM" type="h2">
            Utökat rättsskydd för djur
          </head>
          <p xml:id="i-9NfRsyf7WRNXXXAyjGjpFx">
            Djur ses i lagens mening som egendom. Att djur skulle ses som
            vilken ägodel som helst är något som de breda folklagren inte
            skulle hålla med om. Detta gäller i synnerhet när det handlar
            om sällskapsdjur. Det kan vara juridiskt svårt att hantera situationer
            där djur ses som både egendom och en älskad familjemedlem. Detta
            innebär att om man till exempel plågar ett djur döms man inte
            för den brottsliga handlingen man gjort mot djuret utan enligt
            svensk lagstiftning handlar detta om ett egendomsbrott. För att
            bättre spegla allmänhetens uppfattning om djurs juridiska status,
            i synnerhet sällskapsdjurs, bör en statlig utredning tillsättas
            för att komma med förslag på hur man kan stärka djurs juridiska
            status som individer. I samband med detta bör man överväga att
            införa en djurskyddsombudsman som kan bistå med juridisk hjälp
            i djurskyddsmål som gäller sällskapsdjur, men även för att främja
            husdjurs välbefinnande. En sådan ombudsman existerar redan i Finland.
          </p>
          <head xml:id="i-T2Z3G3Ck9dQJEHhipyvsdv" type="h2">
            Förbud mot att överge katter och andra sällskapsdjur
          </head>
          <p xml:id="i-TDd2KV1ehupSw2LsggVycs">
            I Djurskyddsutredningen från 2011 föreslås det att det mer tydligt
            ska framgå av lagen att det är förbjudet att överge djur. Det
            finns idag en allmän inställning till katten som ger den en relativt
            låg status i samhället. En vanlig huskatt kostar inte mycket att
            köpa och många har på grund av okunskap uppfattningen att katten
            klarar sig själv ute i naturen – oavsett årstid och oaktat avsaknaden
            av mänsklig omsorg. Av Djurskyddsutredningen och de undersökningar
            som det refereras till på området kan konstateras att exempelvis
            ett övergett domesticerat djur som katten inte alls klarar sig
            särskilt bra, speciellt inte unga katter. Det är viktigt att det
            tydliggörs i lagstiftningen att det är förbjudet att överge katter
            och andra sällskapsdjur.
          </p>
          <head xml:id="i-LsEXdbc91jsoi6kwPf35CH" type="h2">
            Djurförsök
          </head>
          <p xml:id="i-EfK1Ro2LdprwasvuucYVx6">
            Enligt svensk lag får djurförsök inte användas om fullgoda alternativ
            utan inblandning av djur existerar. Ändå genomförs flera tusen
            djurförsök per år i Sverige. Sverigedemokraterna vill sträva mot
            att användandet av djurförsök minimeras så långt det är möjligt
            genom att alternativa metoder som inte kräver inblandning av djur
            tas fram. Att verka för djurfria metoder handlar emellertid inte
            enbart om att se till djurens bästa. Djurförsök är dyra och det
            är vanligt förekommande att djurförsöken inte ger de kunskaper
            som krävs om hur människor påverkas av de läkemedel och kemiska
            substanser som testas. För att detta ska vara möjligt vill Sverigedemokraterna
            verka för ökat stöd till forskning som syftar till att ta fram
            djurfria alternativ till dagens djurförsök.
          </p>
        </div>
        <div xml:id="i-KqHJbciGAfFFXDH76pK2Bt" type="motSignatures">
          <list xml:id="i-D8634L2a3TV8aQyyMK7VSn">
            <item xml:id="i-8ZBH5e5xi3s522x3jnJJaU" who="i-4rFo5seKWQkpWzvXDuyLwP">
              Yasmine Eriksson (SD)
            </item>
            <item xml:id="i-MQAZovV4aGtEVD8utsXGB3" who="i-Eacy3hoeNxvqq2LX6QNV8u">
              Martin Kinnunen (SD)
            </item>
            <item xml:id="i-7ApNrxUFgYt1N1sVUpMnM6" who="i-VCBwijV18pWsvC1p2xZJJm">
              Runar Filper (SD)
            </item>
            <item xml:id="i-T8MiLZVdkeznzQwgb3KWSP" who="i-5ZFvYGqAt58ARxiYtJEYLV">
              Staffan Eklöf (SD)
            </item>
            <item xml:id="i-45qCbiDs9KrZ3WauytMgqB" who="i-TFG2PW7ay7mUZBy2GoJDbV">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
