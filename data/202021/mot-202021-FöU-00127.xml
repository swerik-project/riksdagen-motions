<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-FöU-00127">
  <teiHeader>
    <fileDesc>
      <titleStmt>
        <title>med anledning av prop. 2019/20:176 En effektivare kommunal räddningstjänst</title>
        <author corresp="i-6CAgZyR6FvVqYZHQfCw5HJ">av Hanna Gunnarsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:127 av Hanna Gunnarsson m.fl. (V)</title>
          <idno type="rdwebb">H802127</idno>
          <rs type="number">127</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H802127/text</ref>
          <ref type="dokument_url_html">http://data.riksdagen.se/dokument/H802127</ref>
          <ref type="dokumentstatus_url_xml">http://data.riksdagen.se/dokumentstatus/H802127</ref>
          <ref type="docx">http://data.riksdagen.se/fil/0634B461-8173-4539-8905-82D41E672EDD</ref>
          <ref type="pdf">http://data.riksdagen.se/fil/A8DE6F29-7A66-41F7-81BB-E7D27021DE31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8fs8ZB5jU3z8RWzvDnqTGn" type="basedOn"/>
        <correspContext corresp="i-8fs8ZB5jU3z8RWzvDnqTGn">
          <ref>Proposition 2019/20:176</ref>
        </correspContext>
        <correspAction xml:id="i-TYpSEDMGYG4oA4CSp3azJq" type="signed"/>
        <correspContext corresp="i-TYpSEDMGYG4oA4CSp3azJq">
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-AqaCqy1r9xwgTYXkdGPaid" type="submitted">
          <date when="2020-09-16"/>
          <time when="11:09:28"/>
        </correspAction>
        <correspAction xml:id="i-MKkgnScBLR31unvADtSAMy" type="dismissed">
          <date when="2020-09-17"/>
        </correspAction>
        <correspAction xml:id="i-X9p5AMo9fmKusfQ4Usqj83" type="reviewed">
          <date when="2020-09-17"/>
          <time when="09:33:27"/>
        </correspAction>
        <correspAction xml:id="i-AfXeGyVPq7pG3jyPPE1NH3" type="referred">
          <date when="2020-09-18"/>
        </correspAction>
        <correspAction xml:id="i-32ocxgZZjZP562iAb2hPmD" type="assigned">
          <date when="2020-10-21"/>
          <time when="16:21:30"/>
        </correspAction>
        <correspContext corresp="i-32ocxgZZjZP562iAb2hPmD">
          <ref type="assignedTo">Försvarsutskottet</ref>
        </correspContext>
        <correspAction xml:id="i-WiWkGwRaVrqR9LuCddxD7U" type="behandlas_i"/>
        <correspContext corresp="i-WiWkGwRaVrqR9LuCddxD7U">
          <ref type="uppgift">2020/21:FöU3</ref>
          <ref type="ref_dok_id">H801FöU3</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU3</ref>
          <ref type="ref_dok_titel">En effektivare kommunal räddningstjänst</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-URH4sC1RhQow3A3EKghoMc" type="motHeader">
        <div xml:id="i-H6pMxNWDbDYwUpJrB97iAG" type="motTitle">
          Motion till riksdagen 2020/21:127 av Hanna Gunnarsson m.fl. (V)
          med anledning av prop. 2019/20:176 En effektivare kommunal räddningstjänst
        </div>
      </div>
      <div xml:id="i-YRxu7DcF5UoixrrABkcP6S" type="motBody">
        <div xml:id="i-7UdpefHcZPbXx7BDHGH59P" type="motProposal" subtype="förslag">
          <head xml:id="i-YBo7r9Pwmh8XV7Ux6TNevt">
            1 Förslag till riksdagsbeslut
          </head>
          <list xml:id="i-JdSjXh2A64jNhU6UjQ8rEK" style="ol">
            <item xml:id="i-3XYvzgLBhPHLpXUhEfqgA5">
              Riksdagen ställer sig bakom det som anförs i motionen om att
              regeringen bör återkomma med en utredning om regional eller statlig
              styrning av räddningstjänsten med målet att öka likvärdigheten
              och samordningen i räddningstjänsten och tillkännager detta för
              regeringen.
            </item>
            <item xml:id="i-7s2xYVk8CXdv4PCo4AbWEu">
              Riksdagen avslår förslaget om att kommunen ska ges en möjlighet
              att överlåta åt någon annan att vidta inledande begränsade åtgärder
              vid en räddningsinsats.
            </item>
            <item xml:id="i-PACqCvwLUqsTe9a6bSsDEr">
              Riksdagen ställer sig bakom det som anförs i motionen om att
              regeringen snarast bör återkomma med ett förslag på undantag för
              deltidsbrandmän vid beräkning av arbetslöshetsersättning och tillkännager
              detta för regeringen.
            </item>
          </list>
        </div>
        <div xml:id="i-JPnRf5rzrdXvrtiLeEeuy4" type="motContent">
          <head xml:id="i-BefvRt53oWJznQqbs8Kiiw" type="h1">
            2 En fungerande räddningstjänst i hela landet
          </head>
          <p xml:id="i-U5HDUDYnKaqpvGGQDTRuYC">
            Sverige och världen står inför stora klimatförändringar och ökande
            miljöproblem. Mycket tyder på att kriser och extrema väderhändelser
            kommer att öka även på hemma­plan. I dag utgörs det allvarligaste
            hotet mot den globala säkerheten av konsekvenserna av klimatförändringarna.
            Det gäller såväl här i Sverige som i andra delar av världen. I
            sin rapport Motståndskraft (Ds 2017:66) beskriver även Försvarsberedningen
            hur klimatför­ändringar och naturkatastrofer bör ses som ett hot
            mot vår säkerhet. Ett varmare klimat riskerar bl.a. att leda till
            fler bränder liknande de sommaren 2018. Ett ökat antal kriser
            och olyckor riskerar att bli övermäktigt för kommunerna och räddningstjänsten
            att hantera.
          </p>
          <p xml:id="i-KPGPTfxgiEsbAV6yLfNzx">
            Propositionen En effektivare kommunal räddningstjänst (prop.
            2019/20:176) behandlar utmaningar för de kommunala räddningstjänsterna.
            Vänsterpartiet delar bilden av behovet av att stärka och samordna
            räddningstjänsternas arbete. De kommu­nala räddningstjänsterna
            saknar många gånger tillfredsställande förutsättningar för att
            utföra sitt uppdrag. Ett allvarligt problem är de alltför stora
            variationerna kommunerna emellan. Det gör att räddningstjänsten
            inte fullt ut fungerar för att uppnå de nationella målen i lagen
            om skydd av olyckor. Människor ska kunna lita på att räddningstjänsten
            finns att räkna med oavsett var i landet man bor. Risken för bränder
            och andra allvarliga olyckor finns i hela landet.
          </p>
          <p xml:id="i-HC6SdswsCcNMH3xL7TkrMv">
            Vänsterpartiet instämmer i regeringens och den s.k. Räddningstjänstutredningens
            (SOU 2018:54) förslag om ett tydligare ledningssystem för den
            kommunala räddnings­tjänsten. Utredningen konstaterade att många
            av de kommunala räddningstjänsterna är för små för att klara av
            uppdraget med att bemanna en ledningscentral dygnet runt, vilket
            anses vara en grundförutsättning för en trygg räddningstjänst.
            Bristen på ständigt bemannade ledningscentraler pekas ut som en
            av de stora bristerna vid de stora bränd­erna 2018. En ständigt
            bemannad ledningscentral kräver stora resurser, vilket många av
            de små räddningstjänsterna inte har. Många kommuner har därför
            frivilligt slagit ihop sina räddningstjänster i större organisationer,
            kommunalförbund, eller gått in i olika avtal mellan kommunerna.
            Det betyder att räddningstjänsten på flera ställen i landet i
            dag snarare är regional än kommunal. I Sveriges 290 kommuner finns
            i dag 152 räddnings­tjänster.
          </p>
          <p xml:id="i-VD559cpTVbmd3FHZ2bQpqV">
            Vänsterpartiet menar, i motsats till regeringen, att risken är
            stor för att grund­problemet med bristande samverkan och ojämlika
            förutsättningar räddningstjänsterna emellan kommer att kvarstå
            så länge man inte hanterar frågan om huvudman. I dag styrs räddningstjänsten
            på kommunal nivå, men det skulle också finnas möjlighet att styra
            räddningstjänsten på regional eller statlig nivå, motsvarande
            den nivå som akutsjuk­vården (regional styrning) samt polisen
            och Försvarsmakten (statlig styrning) styrs från. Den utredning
            som föregått propositionen har inte tittat närmare på hur räddningstjänst­en
            bör organiseras i ett vidare perspektiv, vilket vi från Vänsterpartiet
            beklagar. Att inte på riktigt utreda styrningen är att bortse
            från en viktig aspekt när det gäller räddnings­tjänstens möjligheter
            att verka på ett effektivt och likvärdigt sätt över hela landet.
          </p>
          <p xml:id="i-5giV81Uhg1t9u7yt7EXxqm">
            Regeringens förslag innebär att ett större ansvar läggs över
            på Myndigheten för sam­hällsskydd och beredskap (MSB). Vänsterpartiet
            bedömer detta som en riktig avvägning men vill samtidigt varna
            för att detta inte är tillräckligt. Det finns mycket som pekar
            på att det finns bättre modeller och att man genom en statlig
            eller regional styrning sam­tidigt som det lokala arbetet utvecklas
            och stärks skulle komma åt många av de problem som räddningstjänsten
            i dag upplever. Det är därför olyckligt att kommittédirektivet
            inte gav något sådant utrymme. Propositionen innehåller vissa
            förbättringar, men riskerar att bli ett lappande och lagande av
            ett system som i grunden innehåller större problem. Regeringen
            bör återkomma med en utredning om regional eller statlig styrning
            av rädd­ningstjänsten med målet att öka likvärdigheten och samordningen
            i räddningstjänsten. Detta bör riksdagen ställa sig bakom och
            ge regeringen till känna.
          </p>
          <head xml:id="i-CDh4fspZSuP8RS2CZGEn3V" type="h1">
            3 Smygprivatisering av räddningstjänsten
          </head>
          <p xml:id="i-UVu1hTSt6by16PhiBocnXo">
            I propositionen föreslås att kommunen ska ges en möjlighet att
            överlåta åt någon annan att vidta inledande begränsade åtgärder
            vid en räddningsinsats. Flera remissinstanser är dock mycket kritiska
            och menar att användandet av privata, kommersiella entreprenörer
            på detta sätt strider mot lagen.
          </p>
          <p xml:id="i-BkTtEof5QPm2Qawepxg1J3">
            Det är, vilket också nämns i propositionen, redan i dag möjligt
            för andra än räddnings­tjänsten att vidta inledande åtgärder vid
            en olycka. I dag förekommer avtal mellan flera kommuner och privata
            vaktbolag där anställda väktare larmas i väntan på räddningstjänst.
            I propositionen exemplifieras detta med att vaktbolag ska kunna
            inleda släckning med handbrandsläckare eller kasta ut en livboj,
            vilket är åtgärder som det är självklart att var och en efter
            förmåga ska vidta när de upptäcker en brand eller annan typ av
            olycka. Det bör inte behövas ett undertecknat avtal för att någon
            ska kasta ut en livboj.
          </p>
          <p xml:id="i-UrhE4noh6YGKXxsfc3rhHB">
            Det kan vara nödvändigt att i vissa särskilda situationer göra
            avsteg från rådande ordning. I propositionen nämns t.ex. industribrandkårer.
            Men regeringens förslag innebär att man i praktiken öppnar bakdörren
            för att kommersiella bolag ska ta över delar av räddningstjänstens
            uppgifter. Det innebär i praktiken en smygprivatisering av räddnings­tjänsten.
            I dag står privata företag och väntar i kulisserna på möjligheten
            att få lägga anbud på det som i dag är offentlig räddningstjänst.
            Det är inte lämpligt att vaktbolag skickas på larm som rör fullt
            utvecklade bränder, trafikolyckor eller översvämningar. För dessa
            uppgifter krävs utbildade brandmän med rätt utrustning.
          </p>
          <p xml:id="i-BDVcgjtGEUEAhMTRzpPCsi">
            Att lägga över uppgifterna på privata bolag kan vara ett bekvämt
            sätt, eller en möjlig ekonomisk utväg, för kommunerna att inte
            behöva ta fullt ansvar för att räddningstjänst­en ska vara planerad
            och organiserad utifrån tänkbara behov. Det står dock i direkt
            mot­sättning till lagen om skydd mot olyckor (2003:778) som tydligt
            slår fast att ”räddnings­tjänsten skall planeras och organiseras
            så att räddningsinsatserna kan påbörjas inom godtagbar tid och
            genomföras på ett effektivt sätt”. Redan i lagens första paragraf
            slås fast att ”bestämmelserna i denna lag syftar till att i hela
            landet bereda människors liv och hälsa samt egendom och miljö
            ett med hänsyn till de lokala förhållandena tillfreds­ställande
            och likvärdigt skydd mot olyckor”. Att då som regeringen hänvisa
            exempelvis till långa avstånd i glesbygden är inte en godtagbar
            anledning till de förändringar som föreslås i propositionen.
          </p>
          <p xml:id="i-Ukv5bVqZ4BKEtHuQeEuDX">
            Förslaget innebär också att även om en privat aktör utfört inledande
            åtgärder vid en räddningsinsats så är det fortfarande kommunen
            som har ansvaret. Det betyder att rädd­ningstjänsten kan komma
            att ansvara för insatser som t.ex. ett privat vaktbolag utför.
            Det skapar minst sagt svårigheter vad gäller transparens och ansvarsutkrävande.
            Det tycks dessutom råda vissa oklarheter vad gäller tystnadsplikten
            för privata aktörer. Myndighet­en för samhällsskydd och beredskap
            förordar att lagen ska kompletteras med en särskild regel om tystnadsplikt
            för den som utför inledande åtgärder enligt avtal med kommunen.
            Att som regeringen föreslå att detta i stället ska kunna regleras
            i avtal mellan parterna är en mycket osäker ordning för den enskilde.
            Det enda sättet att garantera likvärdighet och transparens utan
            vinstintressen är att driva räddningstjänsten helt och hållet
            i offentlig regi. Riksdagen bör avslå förslaget om att kommunen
            ska ges en möjlighet att överlåta åt någon annan att vidta inledande
            begränsade åtgärder vid en räddningsinsats. Detta bör riksdagen
            besluta.
          </p>
          <head xml:id="i-3qqymNfJbQUNzohX75My5a" type="h1">
            4 A-kassa för deltidsbrandmän
          </head>
          <p xml:id="i-HPHwBRG4LKRTvmXqQBW4F">
            I dag finns det ungefär 10 700 räddningstjänstpersonal i beredskap,
            eller deltidsbrand­män som de också kallas. Det är fler än dubbelt
            så många som antalet heltidsbrandmän. Som deltidsbrandman har
            man perioder av beredskapstjänstgöring och måste då vara beredd
            att snabbt inställa sig på brandstationen. Särskilt på mindre
            orter är behovet av deltidsbrandmän stort och på många ställen
            bemannas brandstationen enbart av deltidsbrandmän.
          </p>
          <p xml:id="i-13YtUhaDGkj4G8thsbi9ei">
            Hur beredskapen organiseras är olika från kommun till kommun,
            men i genomsnitt innebär uppdraget insatser under omkring en vecka
            i månaden. Anställningen innehas alltså normalt vid sidan av annan
            sysselsättning. I propositionen konstateras att arbets­villkoren
            är sådana att anställningen är avsedd att vara ett extra arbete
            och inte en del­tidsanställning som det begreppet normalt används.
            Det här blir ett problem när det kommer till arbetslöshetsförsäkringen.
            I dag kan situationen bli så absurd att den som arbetar som deltidsbrandman,
            men som i övrigt är arbetslös, förlorar pengar genom sitt uppdrag.
            Det är både olyckligt för den enskilde och utgör ett större problem
            eftersom det har konsekvenser för personalförsörjningen, vilket
            också beskrivs i Räddningstjänst­utredningen.
          </p>
          <p xml:id="i-Dxa1S5t8zAcDhJfSa3VcTD">
            Rekryteringsproblemen i fråga om deltidsbrandmän har pågått under
            lång tid och är väl kända. Vänsterpartiet lyfte situationen för
            deltidsbrandmän redan när den dåvarande alliansregeringen begränsade
            antalet ersättningsdagar för deltidsarbete. Räddningstjänst­utredningen
            pekar på flera orsaker till att kommunerna har svårt med rekryteringen,
            bl.a. ökad urbanisering, arbetspendling och en allt äldre befolkning.
            Då ska inte också trygg­hetssystemens utformning utgöra ytterligare
            hinder.
          </p>
          <p xml:id="i-LJMPBmQ8KyEUTQYD8L6Xyk">
            I propositionen bedömer regeringen att det i nuläget inte bör
            införas något undantag för deltidsbrandmän vid beräkning av arbetslöshetsersättning.
            I stället ska man återkom­ma om Utredningen om en ny arbetslöshetsförsäkring
            för fler, grundad på inkomster (SOU 2020:37) inte löser frågan.
            Tyvärr presenteras inte heller där någon lösning på frågan.
          </p>
          <p xml:id="i-9427weEZqrNfQUM2MT8q6b">
            I Räddningstjänstutredningen föreslås att huvuddelen av arbete
            som deltidsbrand­man ska undantas vid beräkning av arbetslöshetsersättning.
            Vänsterpartiet delar utred­ningens uppfattning om behovet av ett
            undantag och menar att det är en fråga som bör lösas skyndsamt.
            Regeringen bör snarast återkomma med ett förslag på undantag för
            deltidsbrandmän vid beräkning av arbetslöshetsersättning. Detta
            bör riksdagen ställa sig bakom och ge regeringen till känna.
          </p>
          <head xml:id="i-5NJ2cxnfnK41P56WAhLpGQ" type="h1">
            5 Handlingsprogrammet för räddningstjänst
          </head>
          <p xml:id="i-EnUmTPodHYPipXmxT6YnrS">
            Propositionen behandlar också kommunernas handlingsprogram. Bland
            annat föreslås att kommunen, på ett tydligare sätt än i dag, ska
            redovisa vilken förmåga den har att möta de risker för olyckor
            som finns i kommunen och som kan leda till räddnings­insatser.
            Att det görs en noggrann bedömning av potentiella olyckor är en
            förutsättning för en god beredskap. I propositionen föreslås dock
            även att kravet på att handlings­programmen ska antas av kommunfullmäktige,
            eller i kommunalförbund av den beslut­ande församlingen, ska tas
            bort. Som skäl anger man bl.a. att beslutsprocessen för handlingsprogrammen
            inte överensstämmer med hur styrdokument vanligen beslutas i kommunerna
            och att de har en detaljnivå som lämpar sig bättre att avhandlas
            på lägre nivå. Vänsterpartiet ser att det kan finnas skäl för
            att göra om ordningen, men vill samtidigt understryka vikten av
            att de folkvalda ledamöter som ingår i kommunfull­mäktige är delaktiga
            i de beredskapsfrågor man har ansvar över.
          </p>
          <head xml:id="i-Vvd5PSfcqvBg1v3fuuGbxU" type="h1">
            6 Hela samhällets resurser
          </head>
          <p xml:id="i-BDFZcJ2xg61hRetKHHaWW3">
            Vid allvarliga kriser och olyckor bör samhällets alla tillgängliga
            resurser sättas in. Vänsterpartiet föreslår t.ex. att Försvarsmakten
            i sin planering ska uppdras att ta viss hänsyn till civila behov
            för att kunna bistå samhället vid nationella kriser och katastrofer
            samt vid extraordinära händelser som t.ex. brandbekämpning. Det
            kan t.ex. handla om att samordna vid anskaffning av materiel eller
            vid planering av personalresurser under den tid på året då flest
            skogsbränder uppstår. Läs mer i motionen Försvarsmaktens dimensionering.
          </p>
          <p xml:id="i-K5HfZS4mQ9QyTi5THVn6Qz">
            Vänsterpartiet ser också positivt på ett utökat samarbete mellan
            räddningstjänsterna i Norden och Baltikum. Det kan bl.a. handla
            om bränder och andra naturkatastrofer eller om fjäll- eller sjöräddning.
          </p>
        </div>
        <div xml:id="i-EsvRs2M6a9rAxk3RjczfiC" type="signatureBlock">
          <list xml:id="i-KqLRpFeLraZwUM1pth3gyk">
            <item xml:id="i-EYEDHHNwb6CazdAcFW8WYf" who="i-6CAgZyR6FvVqYZHQfCw5HJ" type="signature">
              Hanna Gunnarsson (V)
            </item>
            <item xml:id="i-SXGvefskZHm2FkSNTCwgpi" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-8gB17hFSay1Dy8nJ1DHT1o" who="i-7EGhEVdWhirq9oiHvVcrQR" type="signature">
              Lotta Johnsson Fornarve (V)
            </item>
            <item xml:id="i-HCS4hpDGZpanqe4Rf27wft" who="i-CgLZxiLTqtr669ULBLHcuK" type="signature">
              Yasmine Posio (V)
            </item>
            <item xml:id="i-6prTnB8GMTNh6q32fJ1Cby" who="i-KNRqa17M8avm4WSafSQiUy" type="signature">
              Elin Segerlind (V)
            </item>
            <item xml:id="i-WdFMbapsqFxQbJcE4vrjFC" who="i-HG8uLqLT7SnwSx5YRobkVr" type="signature">
              Håkan Svenneling (V)
            </item>
            <item xml:id="i-WJr38ZCj3zjKGhLN9D1sDL" who="i-G9GHaoV5TJoYjtjUJ6EXYj" type="signature">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
