<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00262">
  <teiHeader>
    <fileDesc>
      <titleStmt>
        <title>It i skolan</title>
        <author corresp="i-CSSvFYJqF1rNFZNiY5Xnmx">av Mats Gerdau (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>It i skolan</title>
          <idno type="rdwebb">GZ02Ub262</idno>
          <rs type="number">Ub262</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub262/text</ref>
          <ref type="dokument_url_html">http://data.riksdagen.se/dokument/GZ02Ub262</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub262</ref>
          <ref type="doc">http://data.riksdagen.se/fil/091794A3-2F6B-4803-A112-55BDA57B946A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CSSvFYJqF1rNFZNiY5Xnmx</idno>
            <name>Mats Gerdau</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y6ksYuwC6NQh35ThiUnjBz" type="signed"/>
        <correspContext corresp="i-Y6ksYuwC6NQh35ThiUnjBz">
          <note type="signatory" corresp="i-CSSvFYJqF1rNFZNiY5Xnmx"/>
        </correspContext>
        <correspAction xml:id="i-371C8jUbobYJ8RtiMTMbeJ" type="numbering">
          <date when="2011-10-04"/>
        </correspAction>
        <correspAction xml:id="i-2ZnhbDhT2zHsGmJkygQRNt" type="submission">
          <date when="2011-10-03"/>
        </correspAction>
        <correspAction xml:id="i-6eDJDpRgdEHmHC1wsqUyJ8" type="transfer">
          <date when="2011-10-03"/>
        </correspAction>
        <correspAction xml:id="i-6LWLCehL12D4VUBiAQpsgo" type="assigned"/>
        <correspContext corresp="i-6LWLCehL12D4VUBiAQpsgo">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CPnryWfXHrtyV4t3popgdN" type="motBody">
        <div xml:id="i-PuFMkkQSdi3NXke6hJcV2o" type="motProposal" subtype="förslag">
          <head xml:id="i-Pjvvc8bAwMZbUwjFZa97Ah">
            Förslag till riksdagsbeslut
          </head>
          <list xml:id="i-FKerwLmXaP5E91LfUrX9eU" style="ol">
            <item xml:id="i-SLev3bMgRtZ9iAottY6YnV">
              Riksdagen tillkännager för regeringen som sin mening vad som
              anförs i motionen om att lärarutbildningarna ska innehålla it-kunskap.
            </item>
            <item xml:id="i-LeuENoQsJq7yYBQ7xJ65BP">
              Riksdagen tillkännager för regeringen som sin mening vad som
              anförs i motionen om att underlätta för distansundervisning.
            </item>
            <item xml:id="i-WdCuXFrLZVbQvkr245fF5W">
              Riksdagen tillkännager för regeringen som sin mening vad som
              anförs i motionen om att nätskolor bör kunna startas i Sverige.
            </item>
            <item xml:id="i-541VnLjUdQYFCfCJPmGDJq">
              Riksdagen tillkännager för regeringen som sin mening vad som
              anförs i motionen om behovet av en nationell strategi för it i
              skolan.
            </item>
          </list>
        </div>
        <div xml:id="i-JZQg1PYsCAbtVQfRunSjib" type="motContent">
          <head xml:id="i-5qHkybCAqr7vm26wTw1ykk" type="h1">
            Motivering
          </head>
          <p xml:id="i-8Qy3PhwqnkAEQ1D54uFfqA">
            Alliansregeringen har vidtagit ett flertal åtgärder i syfte att
            förbättra elevernas kunskaper. Samtidigt finns det mer att göra
            för att höja kvaliteten i och modernisera den svenska skolan och
            nya reformer lanseras stadigt.
          </p>
          <p xml:id="i-5Tey6kjvMgChuMGaJAkDcK">
            En dimension som jag däremot saknar är hur skolan kan bli mer
            modern, till både innehåll och arbetssätt. Skolan måste rusta
            eleverna med framtidens kompetens.
          </p>
          <p xml:id="i-YDPqD4kpKGUaMcqxcWo9jS">
            En viktig del i skolans modernisering handlar om ny teknik. Skolan
            måste it-fieras. Detta utifrån två perspektiv: ett är att skolan
            måste se till att alla ungdomar behärskar den nya tekniken och
            tillägnar sig ett etiskt och källkritiskt förhållningssätt till
            informationen på nätet. Ett annat är att skolans undervisningsmetoder
            utvecklas med moderna hjälpmedel.
          </p>
          <p xml:id="i-LHEJawz5tG2uNa8FEvpdi5">
            Dagens barn och ungdomar ser datorn som det naturliga arbetsverktyget.
            Ett ständigt tillgängligt informationsflöde förändrar den kommunikativa
            kontexten för all undervisning. It i lärandet är ett strategiskt
            område som berör såväl pedagogiska frågor som kvalitet och effektivitet.
          </p>
          <p xml:id="i-FfmM3YS7GJyFMo6Aoqo7Q2">
            Situationen på skolorna är mycket skiftande idag. Vissa kommuner
            och skolor arbetar strategiskt med ny teknik, medan andra känns
            hopplöst efter. Skolverkets uppföljning för något år sedan visade
            att it-standarden och kompetensen är tämligen låg.
          </p>
          <p xml:id="i-FsQCAbieHtVN99MaxsasKr">
            Informationstekniken har inneburit att ungdomar lär sig på nya
            sätt. Utbildningsväsendet måste analysera och dra slutsatser av
            denna utveckling. Till exempel har förmågan att tillägna sig stora
            textmängder minskat medan förmågan att tolka bilder har ökat.
            Detta ställer krav på en pedagogisk förnyelse som samtidigt medger
            förbättringar. Till exempel kan komplicerade förlopp bättre beskrivas
            med rörliga interaktiva bilder än med en statisk bild med text.
            Språkinlärning underlättas via ljudfiler som kan repeteras i mp3-spelare.
            Under praktikperioder kan kontakter med lärare upprätthållas via
            webbaserade lärplattformar. Med it-stöd får lärarna tillgång till
            fler sätt att möta, undervisa och examinera elever. Jag anser
            att lärarutbildningarna ovillkorligen ska lära ut it som pedagogiskt
            verktyg för alla lärare utan detta kan inte it i lärandet öka.
          </p>
          <p xml:id="i-4eFXB3FPHcuL7L4yynqFXJ">
            Rätt använd innebär informationstekniken högre effektivitet.
            Lärarna kan avlastas tidsödande rutinuppgifter och den viktiga
            lärartiden användas mer till eleverna. Eleverna kan få en bättre
            överblick över sin studiegång och sina resultat.
          </p>
          <p xml:id="i-8doKcLXuofimycgioxz7fK">
            Möjligheterna till distansundervisning bör också öka, som en
            konsekvens av den nya tekniken. Vissa elever vänder tidigt skolan
            ryggen eller lever under sådana omständigheter att de inte går
            i skolan varje dag om ens någon dag i månaden. Även dessa unga
            måste bli sedda och hjälpta till kunskaper som behövs för att
            klara sig. I hela landet handlar det om tusentals ungdomar som
            sällan eller aldrig är i skolan, vilket inte är acceptabelt. I
            bland annat England har det arbetats fram ett intressant koncept
            i en virtuell miljö, så kallade Notschools, där unga ges möjlighet
            till dygnet-runt-kontakt med mentorer som stöttar och sporrar
            den unge såväl socialt som kunskapsmässigt. Resultatet är mycket
            gott, cirka 90 procent av de unga har nått allmän behörighet till
            gymnasiet. Jag anser att nätskolor enligt Notschools-modellen
            bör prövas även i Sverige.
          </p>
          <p xml:id="i-7ZNUGKkYzsJT8sVt8HV4Nz">
            Distansundervisning på detta sätt kan även ha ett stort värde
            i andra utbildningssammanhang och bidra till att förverkliga den
            likvärdiga skolan och också underlätta för elever som vill gå
            snabbare fram.
          </p>
          <p xml:id="i-Wpf41Qws1vi8gQgk3Hc1pS">
            Den nya tekniken kan ge spännande möjligheter för elever i såväl
            grund- som gymnasieskolan att nå ett större utbud av kurser än
            de som ges på den egna skolan. Viktigt att betona är att undervisningen
            ges av professionella lärare som har särskild kompetens för att
            förmedla kunskaper via den nya tekniken och att de unga ges möjlighet
            till social stimulans av fysiska jämnåriga personer, åtminstone
            under delar av skoltiden.
          </p>
          <p xml:id="i-R4uVX5iT136wvmKYZWhV9e">
            Distansundervisning är i princip förbjuden för svenska ungdomar.
            Däremot drivs det framgångsrikt för vuxna och svenska ungdomar
            som befinner sig utomlands, bland annat via Sofia Distans. Jag
            anser att förbuden mot distansundervisning ska tas bort och att
            denna modell ska få möjlighet att utvecklas som pedagogisk metod
            också i grund- och gymnasieskolan. I en modern skola är detta
            ett bra alternativ alla ska ges en möjlighet att bli välfungerande
            medborgare.
          </p>
          <p xml:id="i-8fYnRRxTbwZaH8PD6NWdGt">
            Tyvärr har staten hittills inte visat så stort engagemang för
            it i skolan. Det är dags att ändra på det nu. Inom sjukvården
            arbetar regeringen tillsammans med Sveriges Kommuner och Landsting
            med e-Hälsa, en nationell strategi för utveckling av teknik och
            it i vården. Den kan tjäna som förebild för hur det bör ageras
            på skolområdet. Staten har en viktig roll, även om kommunerna
            är huvudmän för verksamheten. Ordets makt är stor och att tydligt
            peka ut en färdriktning, att sätta upp mål och följa upp och utvärdera
            och att markera att detta är viktigt har en avgörande betydelse
            för utvecklingen och hur det lokala väljer att prioritera.
          </p>
        </div>
        <div xml:id="i-TEktk6cEccRCYnNo1gL34C" type="signatureBlock">
          <list xml:id="i-4NhZnaDim7CkugwyAPWK8U">
            <item xml:id="i-VCiYzfLFeyM6SrpuXW5FUq" who="i-CSSvFYJqF1rNFZNiY5Xnmx" type="signature">
              Mats Gerdau (M)
            </item>
          </list>
        </div>
      </div>
    </body>
  </text>
</TEI>
