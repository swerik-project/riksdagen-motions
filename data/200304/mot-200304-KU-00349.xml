<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-KU-00349">
  <teiHeader>
    <fileDesc>
      <titleStmt>
        <title>Kommunalt partistöd</title>
        <author corresp="i-LqvLajCTsK6crqsTTth9uu">av Kjell-Erik Karlsson (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunalt partistöd</title>
          <idno type="rdwebb">GR02K349</idno>
          <rs type="number">K349</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GR02K349/text</ref>
          <ref type="dokument_url_html">http://data.riksdagen.se/dokument/GR02K349</ref>
          <ref type="dokumentstatus_url_xml">http://data.riksdagen.se/dokumentstatus/GR02K349</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LqvLajCTsK6crqsTTth9uu</idno>
            <name>Kjell-Erik Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q48g9DiX424MFvy13nGnJc" type="signed"/>
        <correspContext corresp="i-Q48g9DiX424MFvy13nGnJc">
          <note type="signatory" corresp="i-LqvLajCTsK6crqsTTth9uu"/>
        </correspContext>
        <correspAction type="referral" xml:id="i-N4B4t1eGrXYo6ckFzdGhJG">
          <date when="2003-10-15"/>
        </correspAction>
        <correspAction type="dismissal" xml:id="i-U6HaLyP8Unj46tJmiwLQuE">
          <date when="2003-10-15"/>
        </correspAction>
        <correspAction type="submission" xml:id="i-VZ9p7TWyASrNtX8eEVyj2C">
          <date when="2003-10-07"/>
        </correspAction>
        <correspAction type="assigned" xml:id="i-NuTCdqLEM7BhbH6cPixZZu"/>
        <correspContext corresp="i-NuTCdqLEM7BhbH6cPixZZu">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_K_0349/mot_200304_K_0349-0001.pdf"/>
      <div type="motHeader" xml:id="i-SUbNnQ56u6nvFYwcVR8kYH">
        <div type="motTitle" xml:id="i-CDaYesUTeXqqWvLjJwcyLn"/>
        <div type="motSubmissionInfo" xml:id="i-Bb1QGK4YmwG5ndXffsb5Z5"/>
      </div>
      <div type="motBody" xml:id="i-TVMasR7PxJfncvytodEW5s">
        <div xml:id="i-A6NDjfCj1vFs6XroqWFFAA">
          <p xml:id="i-DgGpFeC8kafmvxugcPbHSy">
            2003/04 mnr: K349 pnr: v306
          </p>
          <p xml:id="i-9VS8EhaxAVQNdYRR6EA16T">
            Motion till riksdagen 2003/04:K349
          </p>
          <p xml:id="i-CNQ4MvwwJwhpY5cqSdRkif">
            av Kjell-Erik Karlsson (v)
          </p>
          <p xml:id="i-25gPQUTT3XzckMxYcr6g6o">
            Kommunalt partistöd
          </p>
          <p xml:id="i-VyMNeV8s6sVXQQQavRhoox">
            Förslag till riksdagsbeslut
          </p>
          <p xml:id="i-BZD4w57ZVY453Qg9Rn44eP">
            Riksdagen begär att regeringen lägger fram förslag till ändring
            i kommunallagen så att kommuner och landsting vid fastställande
            av kommunalt partistöd skall införa ett grundbidrag så att man
            ej på ett otillbörligt sätt missgynnar ett parti eller gynnar
            ett annat genom anpassningen och fördelningen av partistödet i
            kommunerna.
          </p>
          <p xml:id="i-K1zTPWDhbi1fm9gwgztKvE">
            Inledning
          </p>
          <p xml:id="i-HdK4d4VwWReWk6itTw7BeQ">
            Det kommunala partistödet infördes 1969 och medgav att kommuner
            och landsting fick bevilja anslag till politiska partier som är
            representerade i fullmäktige. I samband med förslaget till ny
            kommunallag gjordes en översyn även av det kommunala partistödet.
            De bestämmelser om kommunalt partistöd som fanns före 1992 innebar
            att stödet skulle fördelas strikt proportionellt med en lika stor
            summa per mandat för de partier som var representerade i fullmäktige.
            De gamla bestämmelserna medgav följaktligen inte en uppdelning
            av partistödet på grundstöd och mandatbundet stöd, vilket däremot
            de nya bestämmelserna medger sedan elva år. Jämfört med tidigare
            regler har kommunerna och landstingen sedan den 1 januari 1992
            haft ökad frihet när det gäller utformningen, exempelvis möjligheten
            att dela upp partistödet i ett mandatbundet stöd och ett grundstöd
            som är lika för alla partier. Stödet får inte utformas så att
            det otillbörligt gynnar eller missgynnar ett parti. Förutom partistöd
            kan kommuner och landsting även lämna andra former av stöd, exempelvis
            utbildningsbidrag och bidrag till politiska ungdomsorganisationer
            (se Ds 1994:31). Bestämmelserna i kommunallagen 2 kap. 9—10 88
            ger kommunerna och landstingen rätt men inte skyldighet att lämna
            stöd till kommunala politiska partier. Rätten att ge stöd är dock
            begränsad till att gälla partier som finns representerade i fullmäktige.
            Partistöd får också ges till ett parti som upphört
          </p>
          <pb facs="riksdagen-motions-pdf/data/200304/mot_200304_K_0349/mot_200304_K_0349-0002.pdf"/>
          <p xml:id="i-Sat7DFWwnVkcTNoJ6JfMj8">
            2003/04:K349
          </p>
          <p xml:id="i-M26PUTUuVwXWTYrKkWuaZi">
            att vara representerat i fullmäktige, men ett sådant stöd måste
            vara tidsbegränsat till ett år efter det att representationen
            upphört. Enligt 108 skall fullmäktige besluta om partistödets
            omfattning och formerna för detta. En huvudpunkt är att stödet
            dock inte får utformas så att det otillbörligt gynnar eller missgynnar
            ett parti.
          </p>
          <p xml:id="i-6qaFLccLVMp6Cc4K4JTT1t">
            Redovisning av kommunalt partistöd för 2003
          </p>
          <p xml:id="i-M3sJuZMA2Aoc2kdQa3vDBq">
            I en redovisning av hur det kommunala partistödet utformats och
            är i praktiskt bruk under 2003 visar underlaget att vissa kommuner
            förutom grund- och mandatstöd även gett utbildningsbidrag och
            bidrag till politiska ungdomsorganisationer i olika kombinationer
            och utformningar. Ett antal kommuner har inte kunnat eller velat
            lämnat uppgifter om sitt partistöd för 2003. Sammanfattningsvis
            kan man säga att när det gäller det totala stödet till politiska
            partier i kommunerna utgår 80 procent som mandatstöd, 15 procent
            som grundstöd och 5 procent som övriga partistödjande åtgärder.
            I 3 kommuner (1 procent av dem som svarat på undersökningen) utgörs
            grundstödet av såväl en fast som en rörlig del. I 17 kommuner
            (6 procent av dem som svarat på undersökningen) utgörs grundstödet
            av enbart en rörlig del. 16 kommuner (6 procent av dem som svarat
            på undersökningen) har inte infört något grundstöd, vilket får
            anses anmärkningsvärt.
          </p>
          <p xml:id="i-SkvQjFJfRe4nPJgxYtsZXT">
            Gynna eller missgynna ett parti?
          </p>
          <p xml:id="i-PXysZYzBr9Jf9uyEbD4PBn">
            I proposition 1991/92:66 om kommunalt partistöd framhölls nödvändigheten
            av en viss restriktivitet när det gäller kommunernas och landstingens
            frihet att utforma partistödet. Regeln om att stödet inte får
            utformas så att det otillbörligt gynnar eller missgynnar ett visst
            parti innebär enligt propositionen att det i regel inte är tillräckligt
            med ett stöd som enbart fördelas per mandat. Enligt propositionen
            bör inget parti som är representerat i fullmäktige kunna uteslutas
            när det gäller grundstöd och självfallet inte heller när det gäller
            mandatbundet stöd. Statskontoret utredde på uppdrag av Expertgruppen
            för studier i offentlig ekonomi (ESO) partistödet i syfte att
            ge en bild av den offentliga finansieringen av partiernas verksamhet
            (Ds 1994:31). I promemorian framhölls bl.a. att den dåvarande
            regleringen av stödet till partier i kommuner och landsting uppvisade
            brister. Enligt utredningen harmonierade inte tidigare fastställda
            principer som omgärdade lagstiftningen med dåvarande tillämpning.
            De principer som avsågs var dels att bidragen borde stå i relation
            till partiernas styrka, dels att bidragen borde beräknas schematiskt
            och fördelas enligt fastlagda regler som
          </p>
          <pb facs="riksdagen-motions-pdf/data/200304/mot_200304_K_0349/mot_200304_K_0349-0003.pdf"/>
          <p xml:id="i-EFwh9GHhQEoV2xfMtXA1Xy">
            inte tillåter någon skönsmässig prövning. Den dåvarande tillämpningen
            visade enligt utredningen att proportionaliteten i stödet kunde
            variera avsevärt.
          </p>
          <p xml:id="i-JNkCRFA9cEdyXRbereaxr">
            Domstolsprövning
          </p>
          <p xml:id="i-QrT1dReNykMMzKQujQ9NjX">
            Regeringsrätten (RR) har prövat om kommunala beslut om partistöd
            varit förenliga med kommunallagens bestämmelser om partistödets
            fördelning på partier representerade i fullmäktige. I ett fall
            (RÅ 1994 Ref 104 III) gällde beslutet att 40 procent av partistödet
            utgick som grundstöd medan 60 procent fördelades mellan partierna
            i förhållande till erhållna mandat. I ett annat fall (RÅ 1994
            Ref 104 II) hade grundstödet differentierats så att partier med
            1-3 mandat erhållit 50 000 kr, partier med 4—6 mandat erhållit
            100 000 kr, partier med 7-9 mandat erhållit 150 000 kr och partier
            med 10 eller fler mandat erhållit 200 000 kr. Resterande del av
            anslaget fördelades mellan partierna proportionellt mot antalet
            mandat. (I båda fallen ansåg RR att de av fullmäktige antagna
            reglerna för partistöd inte otillbörligt gynnat eller missgynnat
            något parti i den mening som avses i 2 kap. 10 8 första stycket
            kommunallagen). I ett tredje fall (RÅ 1994 Ref 104 III) hade partistödet
            satts till 30 330 kr per mandat utan någon särskild uppdelning
            på grundstöd respektive mandatbundet stöd. RR fann att det av
            fullmäktige beslutade stödet utformats så att det otillbörligt
            gynnat vissa partier och missgynnat andra, varför det ansågs strida
            mot 2 kap. 10 8 första stycket kommunallagen. I en regeringsrättsdom
            (Mål nr 6370-1996) som rör samma princip avgavs följande domskäl:
            De i målet aktuella bestämmelserna i kommunallagen (1991:900),
            KL, liksom vissa förarbetsuttalanden av intresse har redovisats
            i länsrättens dom. Där har också erinrats om rättsfallet RÅ 1994
            ref. 104 (III), i vilket ett kommunalt beslut om enbart mandatbundet
            partistöd, med beaktande av de skillnader som förelåg mellan partierna
            i fråga om mandatfördelningen i kommunfullmäktige, ansågs stå
            i strid med rättvisekravet i 2 kap. 10 8 KL. Det i förevarande
            fall beslutade partistödet inbegrep utöver mandatbundet stöd ett
            grundstöd. Grundstödet till vart och ett av de sju i kommunfullmäktige
            representerade partierna skulle dock uppgå till endast 10 procent
            av basbeloppet, eller 3 570 kr, medan det mandatbundna stödet
            skulle utgöra 55 procent av basbeloppet för vart och ett av de
            49 mandaten i ullmäktige. Totalt skulle således utges partistöd
            med 987 105 kr, varav 24 990 kr (knappt 3 procent) i grundstöd
            och återstoden (drygt 97 procent) i mandatbundet stöd. Mandaten
            i fullmäktige var ojämnt fördelade på de olika partierna med 27,
            10, 4, 3, 2, 2 respektive 1 mandat. Beslutet har således inneburit
            att det totala partistödet skulle fördelas på ett sätt som inte
            väsentligt avvikit från vad som varit fallet om fördelningen skett
            med utgångspunkt enbart i mandaten i fullmäktige. Vid sådant förhållande
            inner Regeringsrätten med beaktande av den ojämna mandatfördelningen
            att
          </p>
          <p xml:id="i-YTrvxWGMuLMZ1kuUxQ2epC">
            2003/04:K349
          </p>
          <pb facs="riksdagen-motions-pdf/data/200304/mot_200304_K_0349/mot_200304_K_0349-0004.pdf"/>
          <p xml:id="i-Az4gugz8pgv3fY6Ri8mj3T">
            2003/04:K349
          </p>
          <p xml:id="i-MMpogz22ZX1pgi3LA3p2NB">
            beslutet har getts en utformning som otillbörligt gynnat vissa
            partier och missgynnat andra. Beslutet strider följaktligen mot
            2 kap. 10 8 KL. Vi kan alltså nu konstatera att de nuvarande reglerna
            för det kommunala partistödet varit i funktion i elva år. Som
            framgår av redovisningen av de kommunala partistöden för 2003
            och de fall som prövats i Regeringsrätten finns det betydande
            variationer kommunerna emellan när det gäller fördelningen mellan
            grundstöd och partibundet mandatstöd. Genom förvaltningsdomstolarnas
            prövning av dessa och andra liknande fall har nu kommunerna och
            landstingen fått viss ledning i fråga om var gränserna går för
            otillbörligt gynnande eller missgynnande då partistödet fördelas
            mellan partierna. Det är värdefullt att lagstiftningen ger kommunerna
            och landstingen en frihet att anpassa partistödet till lokala
            förhållanden och önskemål inom de allmänna ramar som kommunallagens
            regler och rättspraxis anger. Men det är viktigt att kommunallagen
            och rättspraxis följs även av alla kommuner. Att så ej sker visar
            undersökningen av fördelningen av 2003 års kommunala partistöd.
            Detta leder otvetydigt till att vissa partier i vissa kommuner
            missgynnas på ett otillbörligt sätt och andra gynnas, vilket är
            helt emot lagstiftningen.
          </p>
          <p xml:id="i-4mm4Wwqrrh48MM1m1msbFG">
            Förslag
          </p>
          <p xml:id="i-Bh8zs44VCoF8z21BNTJphJ">
            Jag anser att regeringen skall lägga fram förslag till ändring
            i kommunallagen så att kommuner och landsting vid fastställande
            av kommunalt partistöd skall införa ett grundbidrag så att man
            ej på ett otillbörligt sätt missgynnar ett parti eller gynnar
            ett annat genom anpassningen och fördelningen av partistödet i
            kommunerna. Detta bör riksdagen som sin mening ge regeringen till
            känna.
          </p>
          <p xml:id="i-7ncM8jrtieTiCYKmrJLrXd" type="date">
            Stockholm den 3 oktober 2003
          </p>
          <p xml:id="i-F3boN1GFa4PZrnFXEpVQfA">
            Kjell-Erik Karlsson (v)
          </p>
        </div>
      </div>
    </body>
  </text>
</TEI>
