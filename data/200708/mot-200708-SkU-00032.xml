<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SkU-00032">
  <teiHeader>
    <fileDesc>
      <titleStmt>
        <title>med anledning av skr. 2007/08:123 Redovisning av skatteutgifter 2008</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:123 Redovisning av skatteutgifter 2008</title>
          <idno type="rdwebb">GV02Sk32</idno>
          <rs type="number">Sk32</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GV02Sk32/text</ref>
          <ref type="dokument_url_html">http://data.riksdagen.se/dokument/GV02Sk32</ref>
          <ref type="dokumentstatus_url_xml">http://data.riksdagen.se/dokumentstatus/GV02Sk32</ref>
          <ref type="doc">http://data.riksdagen.se/fil/568C9163-9E19-4187-843A-EED2260B1D22</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RV58z4JKLyvuKAyG2XobP8</idno>
            <name>Laila Bjurling</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9xcMYrrML4AzXQ6jGcD6e2</idno>
            <name>Christin Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DKVEwjAedaaDyvZjYRUhUM</idno>
            <name>Britta Rådström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HXbqFEyQ3cDBEvGisHaWzR</idno>
            <name>Birgitta Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-SvCiQ33dG6gKriWruNgYwm"/>
        <correspContext corresp="i-SvCiQ33dG6gKriWruNgYwm">
          <ref>Regeringsskrivelse 2007/08:123</ref>
        </correspContext>
        <correspAction xml:id="i-UvFx5haY7TxDyA7K9yzeHF" type="signed"/>
        <correspContext corresp="i-UvFx5haY7TxDyA7K9yzeHF">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-RV58z4JKLyvuKAyG2XobP8"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-9xcMYrrML4AzXQ6jGcD6e2"/>
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-DKVEwjAedaaDyvZjYRUhUM"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-HXbqFEyQ3cDBEvGisHaWzR"/>
        </correspContext>
        <correspAction type="referral" xml:id="i-AGy7BSaUBtZLHST5r6CUeQ">
          <date when="2008-05-09"/>
        </correspAction>
        <correspAction type="dismissal" xml:id="i-WvN4UpM3uqSMEAwwHP2uaY">
          <date when="2008-05-08"/>
        </correspAction>
        <correspAction type="dismissal" xml:id="i-GKBjpo8KBjzutuWfD3k4V4">
          <date when="2008-05-08"/>
        </correspAction>
        <correspAction type="transfer" xml:id="i-NYnx6qmQoRBX71cQLXbVqq">
          <date when="2008-05-07"/>
        </correspAction>
        <correspAction type="submission" xml:id="i-RubneHajh3Jso1uZj9RAWM">
          <date when="2008-05-07"/>
        </correspAction>
        <correspAction type="assigned" xml:id="i-ThZS5nCekXck7NPQ8kwR6B"/>
        <correspContext corresp="i-ThZS5nCekXck7NPQ8kwR6B">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-CxrkGn9HKJX1oVK9h79AuD">
            Förslag till riksdagsbeslut
          </head>
          <list style="ol">
            <item xml:id="i-Vt3Ubgo9ev2vrbVSRKo8Yh">
              Riksdagen tillkännager för regeringen som sin mening vad som
              anförs i motionen om en restriktiv hållning till selektiva inslag
              i beskattningen.
            </item>
            <item xml:id="i-YUWL2FHdHT6uTXcvwaL9BJ">
              Riksdagen tillkännager för regeringen som sin mening vad som
              anförs i motionen om att fastighetsskatten är en statlig skatt
              trots att den semantiskt benämns kommunal fastighetsavgift, varför
              redovisningens skrivningar i detta avsnitt bör korrigeras.
            </item>
          </list>
        </div>
        <div type="motContent">
          <head type="h1" xml:id="i-GUeArfjbGuNFNWc7sefJMR">
            Ett skattesystem med mindre av nedsättningar, avdrag och andra
            särlösningar
          </head>
          <p xml:id="i-GsTHuGfr3WUrvbHpTm7YGk">
            I ett samhälle som präglas av socialdemokratiska värderingar
            ska välfärden vara solidariskt finansierad genom att skatt betalas
            efter bärkraft, och välfärden ska sedan fördelas efter behov.
            Den som har högre inkomster och stora ekonomiska tillgångar ska
            bidra med mer än den som har lägre inkomster och mindre ekonomiska
            tillgångar. Alla ska däremot ha rätt till samma välfärd oavsett
            inkomst och förmögenhet. Skattesystemet bidrar tillsammans med
            socialförsäkringarna till att skapa en rättvis fördelning av samhällets
            resurser.
          </p>
          <p xml:id="i-9sUoUwjHJRoKnnwmixMYfX">
            Det är modernt med en utbyggd välfärdsstat, att skära ned i och
            krympa den är omodernt. Människor måste kunna känna trygghet för
            att våga möta och positivt bejaka de ständiga förändringar globaliseringen
            ger upphov till. Otrygga och rädda människor är inte kreativa
            och förändringsbenägna. Skattesystemet och välfärden är två sidor
            av samma mynt. Välfärden finansieras med skatter och skatterna
            uppfattas som legitima så länge den offentliga välfärden kommer
            alla till del och håller en god kvalitet. Välfärden är inte gratis,
            utan finansieras av dem som arbetar, investerar, uppfinner och
            betalar skatt i Sverige. Inte minst därför är den internationella
            skatteflykt som sker till de s.k. skatteparadisen ett hot mot
            välfärden.
          </p>
          <p xml:id="i-MwSRmLmsN2N1wH2UyJ12xp">
            Det svenska skattesystemet reformerades för ett och ett halvt
            decennium sedan, 1990/91, och reformeringen genomfördes i bred
            politisk enighet mellan Socialdemokraterna och mittenpartierna.
            Reformeringen föregicks av en omfattande dialog med alla riksdagspartier
            och med arbetsmarknadens parter. Skattereformens grundpelare har
            varit så genomtänkta och välförankrade att de hållit över både
            en borgerlig regering 19911994 och en socialdemokratisk minoritetsregering,
            med stöd från Vänsterpartiet och Miljöpartiet de gröna 19942006.
            Det bör också påpekas att i budgetsaneringen 19951998 hade Socialdemokraterna
            sitt parlamentariska stöd från Centerpartiet.
          </p>
          <p xml:id="i-BqqePjC1GyrEmzA6tc6zyN">
            Före skattereform, 1989, var den högsta marginella skattesatsen
            i Sverige 80 % för inkomstskattens del. Utformningen av beskattningen
            hade också blivit sådan att skattesystemet hade en stor mängd
            undantag och skattelättnader vilka gjorde att den som hade kunskap
            och resurser kunde minska sin skatt avsevärt. Det var inte ovanligt
            att höginkomsttagare kunde få ned sin taxerade inkomst till noll
            och därmed helt undvika skatt. Skatteplanering och låntagande
            stimulerades, samtidigt som arbete och sparande drabbades av höga
            marginalskatter.
          </p>
          <p xml:id="i-PWKxqiv9zXPtBtnG1FFQzB">
            Ett huvudsyfte med skattereformen 1990/91 var att skatterna bättre
            skulle fördelas efter bärkraft, samtidigt som arbete och sparande
            skulle stimuleras. Skattesystemet skulle därför inriktas på att
            finansiera offentliga utgifter och att bidra till en jämnare fördelning
            av levnadsstandarden, medan andra politiska mål i första hand
            skulle tillgodoses utanför skattesystemet.
          </p>
          <p xml:id="i-W9GWmR2gFW4MKmEP946cj5">
            De fyra grundpelarna för det nya skattesystemet var sammanfattningsvis:
          </p>
          <list style="ul">
            <item xml:id="i-QbbCZ5YbcqUjFikxnyN1xT">
              lägre skattesatser.
            </item>
            <item xml:id="i-RWpsBp5aideEFymvkBTRZG">
              bredare skattebaser
            </item>
            <item xml:id="i-53gE5CpJBWchSZ5k1STC3H">
              mer neutral och likformig beskattning samt
            </item>
            <item xml:id="i-C3bPXTfDvpFckqw1NebRyT">
              enklare regler.
            </item>
          </list>
          <p xml:id="i-CetBBV1vk3LeziHWTn2C5S">
            Dessa grundpelare borde även i dag vägleda utformning av skattesystemet.
          </p>
          <p xml:id="i-g9FLwFAHn8gfnkETGPDwK">
            Genom skattereformen sänktes marginalskatten för nästan alla
            samtidigt som många möjligheter till avdrag avskaffades. De lägre
            skattesatserna finansierades bl.a. genom bredare skattebaser vid
            inkomstbeskattningen och genom en breddad bas för momsen. Även
            miljöskatter bidrog till finansieringen. Mer konkret innebar reformen
            sänkt inkomstskatt varigenom 85 % av inkomsttagarna skulle betala
            enbart kommunalskatt. Övriga 15 procent skulle därutöver betala
            20 % i statlig skatt. Beskattningen av kapitalinkomster skärptes
            samtidigt medan bolagsskatten sänktes till 30 %. Grundavdraget
            höjdes liksom barn- och bostadsbidragen. Punktskatterna på bensin
            och energi höjdes. En ny energiskatt, en koldioxidskatt och en
            svavelskatt infördes.
          </p>
          <p xml:id="i-EDMS5ij8j6dVs9ADUb1vG7">
            Samma år som skattereformen genomfördes förlorade Socialdemokraterna
            riksdagsvalet. Under de borgerliga regeringsåren 19911994 gjordes
            en rad stora avsteg från skattereformen, bl.a. sänktes skatten
            på kapitalinkomster, aktieutdelningar gjordes skattefria och fler
            fick betala statlig inkomstskatt. Dessa avsteg återställdes när
            Socialdemokraterna återkom till makten.
          </p>
          <p xml:id="i-QjWVr8JtDXLN3UfMH5CSCg">
            Även den socialdemokratiska regeringen gjorde ett stort antal
            ändringar i skattereglerna. Några har inneburit direkta avsteg
            från skattereformen, t.ex. införandet av egenavgifter och den
            lägre matmomsen. De flesta ändringar har dock handlat om justeringar
            av skattesatser eller skattejuridiska omarbetningar för att minska
            möjligheterna till skatteplanering, för att förenkla för skattebetalarna
            eller anpassa skattereglerna efter EU:s regler och den ökade rörligheten
            över gränserna. Andra ändringar har gjorts av miljö- eller tillväxtpolitiska
            skäl.
          </p>
          <p xml:id="i-5BunmwT8aQrVukX5VqfTs7">
            Trots förändringarna var skattesystemet i allt väsentligt fortfarande
            utformat efter de riktlinjer som formulerades inför skattereformen.
          </p>
          <p xml:id="i-HHF9LrJjmFnWUfD2pn2tHg">
            Utvecklingen i vår omvärld sedan skattereformen har präglats
            av hårdare konkurrens, inte minst på skatteområdet. Globaliseringen
            fortskrider, alltfler stater industrialiseras och många stater,
            inte minst i Asien, genomgår en snabb ekonomisk utveckling. Människor,
            kunskap och kapital är rörligare än någonsin. Den hårdare skattekonkurrensen
            beror också på de tekniska framstegen och på den juridiska utvecklingen,
            inte minst EG-rättsligt.
          </p>
          <head type="h1" xml:id="i-4hepW13C39w9hBFPaY7fmb">
            Borgerlig skattepolitik
          </head>
          <p xml:id="i-FbATeBpDcghfA9kvZRv37K">
            Den borgerliga regeringens skattepolitik har inneburit en utveckling
            i riktning mot förhållandena som rådde före skatteuppgörelsen
            1990/91. Regeringens skattepolitik är både orättvis och omodern.
            Genom nya subventioner, nya undantag, nytt krångel och oförmåga
            att vårda stabila skattebaser hotas välfärdens finansiering. Olika
            skatteproblem löses helst av regeringen med att skatter sänks
            eller avvecklas. Den borgerliga regeringens samlade skatteförändringar
            har inneburit en omfattande och tydlig inkomstöverföring till
            högre inkomsttagare. Tydligast har detta skett genom avskaffandet
            av förmögenhetsskatten och den förändring av fastighetsskatten
            som genomförts. Den borgerliga regeringens skattepolitik har också
            inneburit en skevare regional fördelning av skatterna samt har
            gynnat män framför kvinnor.
          </p>
          <p xml:id="i-TawvS4t61oe3PKYdV7CsVC">
            Regeringen och den borgerliga riksdagsmajoriteten har beslutat
            att lika inkomster ska beskattas olika beroende på förvärvskällan
            och beroende på hur gammal inkomsttagaren är. Inte minst det s.k.
            jobbskatteavdraget, som ger pensionärer, arbetslösa och långtidssjuka
            en högre skatt än de i arbete; representerar en oerhörd orättvisa.
            Inte bara skatterna utan även arbetsgivaravgifterna har sänkts.
            Skatterna till stat, landsting och kommun används för att betala
            den offentliga sektorns utgifter. Socialavgifterna, som består
            av arbetsgivaravgifter och egenavgifter, utgör grundvalen för
            det sociala trygghetssystemet inte minst sjukförsäkringen och
            ålderspensionen. Att undergräva båda systemen ger allvarliga konsekvenser.
            Den borgerliga regeringen har också velat ge direkta skattesubventioner
            till enskilda branscher. I stället för att ge alla branscher och
            företag goda och likvärdig villkor ansåg sig regeringen vara lämpad
            att peka ut i vilka branscher framtidens jobb ska komma. Särregler
            för enstaka branscher eller yrkesområden skapar alltid krångel
            och gränsdragnings­problem. Det skapar också ett tryck från andra
            branscher att få motsvarande förmåner. Särregler är dessutom i
            allmänhet orättvisa genom att särskilda skatteregler av detta
            slag gynna konsumtion av t.ex. vissa tjänster framför annan konsumtion.
            Det är därför bra att EU-kommissionen tvingat regeringen att retirera
            från sitt ursprungliga förslag att bygga in skattesubventioner
            i tjänstesektorn.
          </p>
          <head type="h1" xml:id="i-Nv4f2rVcpuKgojVYtVtNpo">
            Vad händer med skatteutgifterna
          </head>
          <p xml:id="i-6Y9BT3G76T4RQ2revpuKZh">
            Utifrån de förhållandevis omfattande reformer och skattesänkningar
            som regeringen har genomfört och föreslagit kan man sluta sig
            till att likformighetsprincipen som var den bärande principen
            vid 1990/91 års skattereform inte vägleder den nuvarande borgerliga
            regeringen i dess utformning av skatteuttaget. I stället går utvecklingen
            mot att utforma skatterna selektivt i betydligt större utsträckning
            än tidigare. Selektiva regelverk innebär omfattande avgränsningsproblem
            (dvs. vilka och vad ska omfattas av en viss regel) och svåröverskådliga
            skatteregler. Detta medför i sin tur ökade kostnader för skatteadministrationen.
            Dessa kostnader har regeringen bortsett ifrån i sina anslag till
            Skatteverket.
          </p>
          <p xml:id="i-NpH927oYWiGwiUCkgvMSgB">
            Den borgerliga regeringen satsade vid sitt tillträde hösten 2006
            på att snabbt genomföra skattesänkningar. Många av de stora förändringarna
            sjösattes med ett minimum av beredning. Det s.k. jobbskatteavdraget
            blev en viktig del av skattepolitiken 2007, men regeringen genomförde
            även stora ändringar i boendebeskattningen, slopade förmögenhetsskatten,
            slopade avdragsrätten för fack- och a-kasseavgifter samt införde
            en skattereduktion för hushållstjänster.
          </p>
          <p xml:id="i-AQXwAeGnzT7NrjrXSY6teX">
            Under 2008 fortsätter regeringen att genomföra minst lika många
            eller faktiskt fler ändringar på skatteområdet. Regeringen har
            alltså inte för avsikt att slå av på takten i fråga om skattesänkningar,
            även om förslagen inte omfattar lika stora kostnader för staten
            som föregående år. Bland några av de större förändringarna för
            2008 kan nämnas en utökning av jobbskatteavdraget, en omfattande
            omläggning av fastighetsbeskattningen samt ett förslag, till införande
            av skattelättnader för vissa delar av tjänstesektorn (ett förslag
            som dock övergavs då det stötte på patrull från EU-kommissionen).
          </p>
          <p xml:id="i-W948t5WGBQHNt1QNqJRpFo">
            Inför vårpropositionen 2009 utlovade partiledarna i en debattartikel
            ytterligare skattesänkningar. Enskilda borgerliga partier och
            borgerliga företrädare har sedan kommit med en rad olika enskilda
            förslag, vilket förstärker intrycket av otydlighet om vilka nya
            skattesänkningar och undantag (avdrag) som är tänkta framöver.
          </p>
          <p xml:id="i-3iS1u9xiCKAgFzzediaaSb">
            Med ovan nämnda förändringar förstärks också bilden av att regeringen
            inte ställer sig bakom principer som rättvisa, likformighet och
            enkelhet när det gäller skatteuttaget. Som nämnts tidigare innebär
            jobbskatteavdraget att lika inkomster beskattas olika beroende
            på utbetalare. En förstärkning av detta innebär alltså en förstärkning
            av den effekten. Regelverket är dessutom mycket komplicerat och
            det är svårt för den enskilda individen att skapa sig en överblick
            över de nya skattereglerna.
          </p>
          <p xml:id="i-WdkzbJEhPweAARfvkombEU">
            För statsfinanserna var dock skattesänkningarna 2008 inte lika
            kostsamma som för året innan. Detta berodde bl.a. på att fastighetsskattereformen
            är finansierad inom bostadssektorn och att flera punktskatter
            höjdes. Några exempel på sådana höjningar är höjd skatt på koldioxid,
            höjd fordonsskatt och höjd tobaksskatt.
          </p>
          <p xml:id="i-kmbYKMFBMmyfPwXx7pxQL">
            Skatterna har förändrats kraftigt sedan den borgerliga regeringens
            politik började verka från den 1 januari 2007. På dessa två år
            har regeringen hunnit med att genomföra över 70 regelförändringar
            i skattesystemet, såväl stora som små. Sammantaget har skatterna
            sänkts med 65 miljarder kronor. Ytterligare sänkningar lär föreslås
            i höstens budgetproposition för 2009.
          </p>
          <head type="h1" xml:id="i-4AXZ8TctGkKyeH1ofeZGk3">
            Fastighetsskatten är varken avskaffad eller en kommunal avgift!
          </head>
          <p xml:id="i-YV6gR5hE2BKYpLbPMQw4Wj">
            Det finns all anledning att som vi gjort i samband med vår tidigare
            kommittémotion (2007/08:Sk16) kring propositionen om avskaffad
            fastighetsskatt (proposition 2007/08:27) citera Lagrådets yttrande
            2007-10-09 över promemorian Avskaffad statlig fastighetsskatt
            m.m.:
          </p>
          <p xml:id="i-8xymkuDh1cKMMQjxyQVheM">
            I remissen föreslås att den nya fastighetsskatten skall benämnas
            kommunal fastighetsavgift. Som framgår av remissen råder inte
            någon tvekan om att fastighetsavgiften statsrättsligt i sin helhet
            utgör en skatt. Något argument för att den nya fastighetsskatten
            ändå bör betecknas avgift, förs inte fram i remissen. Det är angeläget
            att en pålaga som de facto utgör en skatt också benämns skatt,
            inte minst för att tydliggöra att någon delegation av riksdagens
            normgivningsmakt enligt 8 kap. 9 § regeringsformen inte är möjlig.
            Benämningen skatt har också den fördelen att 11 § i den föreslagna
            lagen kan slopas och att en mängd föreslagna följdändringar i
            andra författningar, enbart föranledda av att skatten kallas avgift,
            blir onödiga. Benämningen kommunal fastighetsskatt torde vara
            tillräckligt särskiljande i förhållande till statlig fastighetsskatt
            .
          </p>
          <p xml:id="i-QetC54XuwppZ9AKq5XiT4A">
            I riksdagsskrivelsens beskrivning kring den kvarvarande fastighetsskatten
            på s. 32 har räntebeläggningen av uppskovsbeloppet med 0,5 % utelämnats
            eftersom det inte är en skatteutgift. Vi vill dock för ordningens
            skull även här återge Lagrådets yttrande 2007-10-09 (s. 7).
          </p>
          <p xml:id="i-V5zv5TbUnchGK4nfDwe1Q">
            Bestämmelsen avses ge uttryck för regeringens önskan att räntebelägga
            uppskovsbelopp. Den som åtnjuter uppskov har emellertid ännu inte
            fått någon skatteskuld fastställd, till vilken skyldigheten att
            betala ränta kan knytas. Det kan naturligtvis förefalla märkligt
            att behöva betala ränta för en ännu inte uppkommen skuld (i motiven
            talas om en latent skattekredit). Även om den ursprungliga tanken
            varit att ett slags ränta skulle tas ut har i lagtexten valts
            en annan rättsteknisk lösning av den innebörden att den som har
            en ersättningsbostad med ett uppskovsbelopp skall ta upp en schablonintäkt.
            Att kalla det för intäkt är naturligtvis att komma en bit från
            sanningen. Prefixet schablon antyder också att intäkten inte är
            reell utan konstruerad. Det är aldrig bra att skapa dimridåer
            kring den verkliga effekten eller det verkliga syftet med en lagbestämmelse.
            Det går hur som helst inte att dölja att det är fråga om ett skatteuttag,
            främst avsett att finansiera det bortfall av skatteintäkter som
            införandet av den kommunala fastighetsavgiften medför.
          </p>
          <p xml:id="i-D9Ub61ZTHJG7jrTtuYqrL">
            Det är hög tid att regeringen i officiellt tryck slutar låtsas
            som om fastighetsskatten är avskaffad och att den är en kommunal
            avgift. Fastighetsskatten finns kvar. De med stora, dyra villor
            har fått omfattande skattesänkningar samtidigt som andra får betala
            notan. Andra skatter på boendet har höjts (reavinstskatten), nya
            skatter har införts (räntebeläggningen av uppskoven) och regler
            som skyddat de med lägst inkomster har tagits bort.
          </p>
          <p xml:id="i-9WTu3h7uLigDbMR7kitf1o">
            En skatt är ett bidrag till det allmänna som de skatteskyldiga
            måste betala, utan direkt koppling till en specifik motprestation.
            En avgift är en betalning för en specificerad motprestation från
            det allmänna i form av en vara eller tjänst. Det är riksdagen
            som beslutar om fastighetsskatten och inte varje kommun för sig.
            Att kalla den nya, borgerliga fastighetsskatten för en kommunal
            avgift är ett uttryck för politiskt trixande i syfte att vilseleda
            väljarna och dölja svikna, borgerliga vallöften.
          </p>
        </div>
        <div type="motSignatures">
          <list>
            <item xml:id="i-NJENWsV1znHShbJXSasZzm">
              Lars Johansson (s)
            </item>
            <item xml:id="i-NvYs8XMgPHNKiY9uk84zte">
              Laila Bjurling (s)
            </item>
            <item xml:id="i-2doL781xErgNsZJam6TvTT">
              Raimo Pärssinen (s)
            </item>
            <item xml:id="i-7Sngk43YCKvSxxz6y74QoU">
              Christin Hagberg (s)
            </item>
            <item xml:id="i-WPr2y2KjmZoUdBtgjhH1xb">
              Fredrik Olovsson (s)
            </item>
            <item xml:id="i-Psj7WCF2r1ThZTXA8tC6xR">
              Britta Rådström (s)
            </item>
            <item xml:id="i-DnbDbZxPnxiiNpMTSE35vz">
              Hans Olsson (s)
            </item>
            <item xml:id="i-BYfkPViQPrU6D3u8u1AMnM">
              Birgitta Eriksson (s)
            </item>
          </list>
        </div>
      </div>
    </body>
  </text>
</TEI>
