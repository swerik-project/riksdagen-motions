<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1909/mot_1909__ak__13/mot_1909__ak__13-001.pdf"/>
      <div type="motHeader" xml:id="i-AFT9pfoZ4MNyxxdCtuG6Cu">
        <div type="motTitle" xml:id="i-CE3he297u8Y1RJCXCHkSNh"/>
        <div type="motSubmissionInfo" xml:id="i-JHktQ4WaavNNtWeZJRExBo"/>
      </div>
      <div type="motBody" xml:id="i-7MoMnKJ1AUKZU74TEFcvdF">
        <div xml:id="i-RCkCwt5eP8jnBG6CV21c4R">
          <p xml:id="i-UuMv4kJzX5gPnRcmux4zz1">
            Motioner i Andra Kammaren, N:o 13. 3
          </p>
          <p xml:id="i-KeR3ShqM9tPtQGJv3AUbtB">
            Af herr Eriksson i Grängesberg, om årligt understöd åt aflidna
            arbeterskan Adina Mattsons minderårige son Oskar Adrian Mattson.
          </p>
          <p xml:id="i-UYYkojf22zQTnLsQ8cMiEz">
            Den 3 januari 1908 inträffade en explosion i de ammunitionsfabriken
            tillhörande torkhusen vid Marieberg, hvarvid, bland andra, ogifta
            arbeterskan Adina Mattson omkom, efterlämnande en son, Oskar Adrian
            Mattson, född den 18 december 1905. I den kungl. statsverkspropositionen
            å tionde hufvudtiteln föreslås, att riksdagen måtte bevilja nämnda
            Oskar Adrian Mattson ett årligt understöd af 60 kronor, att utgå
            tills han fyllt 15 år. Af propositionen inhämtas i öfrigt, att
            gossens fader lämnat bidrag till hans underhåll, men att fadern
            genom olyckshändelse omkommit. Gossen vårdas nu af sin i fattiga
            omständigheter lefvande mormoder, hvilken har att försörja utom
            honom en till följd af sjukdom till arbete oförmögen dotter. Ledning
            vid bestämmande af understödsbeloppets storlek har Kungl. Maj:t
            funnit i lagen angående ersättning för skada till följd af olycksfall
            i arbete den 5 juli 1901. Att bestämma samma ringa ersättningsbelopp,
            som denna lag ålägger den minst bärkraftiga af landets yrkesidkare,
            kan i detta fall icke vara lämpligt. De hemskaste af alla olyckshändelser,
            som tima inom industrien, torde helt säkert vara de, som till
            döden döma arbetare inom sprängämnestill- verkningen. När så har
            skett hos enskilda arbetsgifvare, ha de ofta gjort
          </p>
          <pb facs="riksdagen-motions-pdf/data/1909/mot_1909__ak__13/mot_1909__ak__13-002.pdf"/>
          <p xml:id="i-C5r338NE8TKgVLDbGRaNGz">
            4 Motioner i Andra Kammaren, N:o 15.
          </p>
          <p xml:id="i-8gixPh7F9bsPW1aBRViqLi">
            mera, än hvad lagen kräfver, för att hjälpa och lisa. När sålunda
            vid Grängesbergs dynamitfabrik förliden höst genom explosion dödades
            några arbetare, beslöt arbetsgifvaren att tillerkänna de efterlefvande
            dubbelt större ersättning, än hvad lagen föreskrifver. Icke kan
            staten som arbetsgifvare vara sämre än ett enskildt bolag. I samma
            proposition å tionde hufvudtiteln har Kungl. Maj:t före- slagit
            ett årligt understöd åt hvardera af aflidne professorn Sven August
            Lagergrens två söner af 125 kronor, att utgå tills de uppnått
            18 års ålder. I det ena fallet är föreslaget 60 kronor årligen
            åt ett både fader- och moderlöst barn, tills det fyllt 15 år,
            i andra fallet 125 kronor årligen tills fyllda 18 år åt två i
            jämförelsevis goda ekonomiska omständigheter varande gossar, som
            ha moder i lifvet. Rättvisan och billigheten i proportionen emellan
            dessa understöd är jag icke mäktig att fatta. Mig synes, som om
            gossen Mattson härvidlag vore mest berättigad att erhålla icke
            blott största årliga understöd utan ock att få åtnjuta understöd
            till mera mogen ålder. Jag vill därför föreslå, att understödet
            åt Oskar Adrian Mattson måtte utgå med 180 kronor årligen tills
            han uppnått 18 års ålder. 180 kronor om året blir icke mera än
            50 öre pr dag, hvilket icke ens nödtorftigt kan räcka till kläder
            och föda för att icke tala om ersätt- ning för mistad moders kärlek,
            fostran och omvårdnad, men af hänsyn till möjligheten att få förslaget
            bifallet vågar jag icke föreslå högre belopp. På grund af hvad
            jag sålunda anfört får jag föreslå,
          </p>
          <p xml:id="i-LeVH12NGL5SEd2x98KqSMH">
            att Riksdagen måtte bevilja Oskar Adrian Mattson ett årligt understöd
            af 180 kronor, att utgå från All- männa indragningsstaten från
            3 juli 1909 tills han fyllt aderton år.
          </p>
          <p xml:id="i-WV7n3u84XDu28yJFNYWUF1">
            Stockholm den 22 januari 1909. Bernh. Eriksson.
          </p>
          <p xml:id="i-67pmNfK9Vt57tufNjwnh8w">
            I motionen instämma:
          </p>
          <p xml:id="i-EdLr2bkWAekXTaVWqDne6x">
            N. A:son Berg. J. Hasselquist.
          </p>
        </div>
      </div>
    </body>
  </text>
</TEI>
