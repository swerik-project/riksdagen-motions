<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00233">
  <teiHeader>
    <fileDesc>
      <titleStmt>
        <title>Företagarnas socialförsäkringsskydd</title>
        <author corresp="i-6kLJbGLpwB9hYxDrVrkcqF">av Karin Pilsäter (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Företagarnas socialförsäkringsskydd</title>
          <idno type="rdwebb">GU02Sf233</idno>
          <rs type="number">Sf233</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf233/text</ref>
          <ref type="dokument_url_html">http://data.riksdagen.se/dokument/GU02Sf233</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf233</ref>
          <ref type="doc">http://data.riksdagen.se/fil/EED81FC8-5E0C-4D3A-B03E-70115F04DDC6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QTAcC8pb7HwpJVfxDk9agA" type="signed"/>
        <correspContext corresp="i-QTAcC8pb7HwpJVfxDk9agA">
          <note type="signatory" corresp="i-6kLJbGLpwB9hYxDrVrkcqF"/>
        </correspContext>
        <correspAction xml:id="i-FrXokswR3hAegqyj3cNenY" type="referral">
          <date when="2006-11-07"/>
        </correspAction>
        <correspAction xml:id="i-HCfHvFvG8XwUuMKe7aJpN9" type="dismissal">
          <date when="2006-11-07"/>
        </correspAction>
        <correspAction xml:id="i-SpoKKPBqJHbs68VhQrixLR" type="numbering">
          <date when="2006-11-01"/>
        </correspAction>
        <correspAction xml:id="i-WwhuV6ckUnsrRrBmcWb7fk" type="submission">
          <date when="2006-10-31"/>
        </correspAction>
        <correspAction xml:id="i-A4Ky3Nq7Q7hVkZUxbtULB1" type="transfer">
          <date when="2006-10-30"/>
        </correspAction>
        <correspAction xml:id="i-HqhVe2asRornZkrYf82ncD" type="assigned"/>
        <correspContext corresp="i-HqhVe2asRornZkrYf82ncD">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Ks2DVgeWukYuEeEJdZQkT9">
            Förslag till riksdagsbeslut
          </head>
          <p xml:id="i-9UmYqW6puFB6gboGpNgzt3">
            Riksdagen tillkännager för regeringen som sin mening vad i motionen
            anförs om en utredning om företagarnas socialförsäkringsskydd.
          </p>
        </div>
        <div type="motContent">
          <head xml:id="i-31XByFv8aPGDYnMWzWtzhM" type="h1">
            Företagarnas socialförsäkringsskydd
          </head>
          <head xml:id="i-4Ghf29HTFf3ZTCF3R4U4ks" type="h1">
            Motivering
          </head>
          <p xml:id="i-Qyk2oy4oNWyZ99MStMuy7E">
            Sverige behöver flera företag och flera företagare. Om detta
            tycks nu enigheten i vårt land vara stor. Detta är bra. Men det
            räcker inte att vilja ha flera företagare, konkreta förändringar
            som uppmuntrar flera och gör det attraktivt för flera att faktiskt
            göra verklighet av en dröm eller idé om en födkrok.
          </p>
          <p xml:id="i-MMGKVDZNuojS4a7zkCntHA">
            Kvinnor driver företag i mindre utsträckning än män, även om
            kvinnors företagande ökar. Det beror givetvis till stor del på
            att kvinnor i hög grad är yrkesverksamma inom sektorer där företagande
            historiskt knappt varit mätbart förekommande; vård, omsorg och
            utbildning.
          </p>
          <p xml:id="i-RZ8SvSjQET8rtfxNTV9wvA">
            Men det är också väl belagt att kvinnor har mindre kapital och
            är mindre benägna att ta risker. Kvinnor tar det stora ansvaret
            för barn och hem, vilket i dag inte är lätt att kombinera med
            entreprenörskap. Kvinnors möjligheter att driva företag är en
            prioriterad fråga för den nya regeringen, vilket framgår av budgetpropositionen.
          </p>
          <p xml:id="i-58fetL46q7DCQripTVk6or">
            Ett av skälen till att så få svenskar väljer att bli företagare
            är att Sverige har ett av västvärldens mest omfattande trygghetssystem
            för anställda. Att vara anställd i Sverige berättigar bl.a. till
            en ordentlig ersättning vid både kort och långvarig sjukdom, lång
            betald föräldraledighet och en relativt generös ersättning vid
            arbetslöshet.
          </p>
          <p xml:id="i-Cr52anb6CwdXXoHSZHV4S2">
            Att bli egenföretagare innebär i praktiken att ge upp stora delar
            av denna trygghet. Samma, eller till och med mindre generösa,
            regelverk tillämpas.
          </p>
          <p xml:id="i-2pY5ad8sgEaeZbYQum4pjc">
            Egenföretagare kan bli medlemmar av arbetslöshetsförsäkringen,
            men deras möjlighet att få ersättning vid arbetslöshet är kringgärdad
            av ett antal villkor som gör att arbetslöshetsförsäkringen är
            ett mycket grovmaskigt skyddsnät för dem.
          </p>
          <p xml:id="i-UFncNDxKxdTftgb39k2ijB">
            Egenföretagare har rätt till samma sjukpenning som en anställd,
            men i praktiken har de inte samma möjligheter att vara sjukskrivna
            som anställda. Sjukförsäkringen ersätter förlorad arbetsinkomst
            men inte de fasta kostnader som en egenföretagare har. 1 I praktiken
            har en egenföretagare sällan möjlighet att vara sjukskriven. Därför
            utnyttjar de också sjukförsäkringen betydligt mindre än anställda.
          </p>
          <p xml:id="i-YG3JmrRAtzSMwVZXJfoV2">
            Enligt en beräkning av organisationen Företagarna skulle soloföretagarnas
            avgifter till socialförsäkringssystemen behöva sänkas med minst
            en tredjedel om de skulle motsvara de ersättningar som betalas
            ut till soloföretagarna. 2 Fullt så enkelt kan man naturligtvis
            inte se på de raka rören, många yrkesgrupper, ålderskategorier
            etc. betalar in åtskilligt mer än vad gruppen får ut i förmåner.
            Men det är ändå en indikation om kostnadsbelastningen för egenföretagare.
          </p>
          <p xml:id="i-Avw3HArFbgStvC2LDbZnEj">
            I flera EU-länder bl.a. Storbritannien och Irland står egenföretagare
            utanför både sjuk­försäkringen och arbetslöshetsförsäkringen och
            slipper därför också betala avgifter till dem. I Sverige betalar
            dock egenföretagare i stort sett samma avgifter till socialförsäkringarna
            som de anställda indirekt gör via arbetsgivaravgifterna. Företagarnas
            socialförsäkringsskydd ska utredas i syfte att komma med förslag
            om förbättringar (dir 2006:37). Det är bra. Det går att förändra
            beräkningsgrunder, jämställa beräkningen av antal arbetsdagar
            med flera förändringar som gör social- och arbetslöshetsförsäkring
            mer företagartillvända.
          </p>
          <p xml:id="i-P2U8W83Ee4Hk5JwBS5RK5G">
            I grunden är socialförsäkringarna uppbyggda för att ersätta förlorad
            inkomst för den person som har relativt regelbunden arbetstid
            och förutsägbara inkomster men där någon annan ansvarar för att
            verksamheten fullföljs. Detta är ofta mycket långt från den verklighet
            som många småföretagare lever i, särskilt när de försöker etablera
            ett företag.
          </p>
          <p xml:id="i-6gvvzVJsZvJPyrMAvQYv8B">
            Det är dags att erkänna att entreprenörskap och företagande är
            en mer riskfylld sysselsättning än en anställning. Det går inte
            att förvänta sig samma trygghet när man är företagare som när
            man är anställd. Människor som blir egna företagare förväntar
            sig inte heller det. Därför behövs mer radikala förändringar än
            ändrade beräkningsregler.
          </p>
          <p xml:id="i-TXcedhA3FnQXJrK5UukdXz">
            En egenföretagare kan oftast inte vara föräldraledig eller sjukskriven
            under en längre tid. Begreppet arbetslöshet och företagande går
            inte ihop. Ersättningen kan täcka den uteblivna lönen, men den
            kan aldrig ersätta förlorade kunder, lokalhyror och andra omkostnader
            som en företagare har.
          </p>
          <p xml:id="i-E1eRyYP4EURwwMpt27FwZx">
            I dag finns en viss begränsad valfrihet i sjukförsäkringen. Egenföretagare
            kan välja att ta 3 eller 30 karensdagar i stället för en karensdag
            och få avgiften reducerad med 1,75 procentenheter respektive 2,62
            procentenheter. Närmare hälften av egenföretagarna har valt att
            ta 3 karensdagar och få den mindre rabatten. Däremot väljer väldigt
            få egenföretagare att ta 30 karensdagar. Sänkningen av avgiften
            är för liten i förhållande till den extra risken.
          </p>
          <p xml:id="i-5PS4Zp4gX5rVpN8n7Vdt8i">
            Företagare är inte anställda, och villkoren kan aldrig jämställas.
            Därför anser jag att den utredning som ska se över företagares
            socialförsäkringar utöver detta ska få tilläggsdirektiv att särskilt
            se till möjligheten att för egenföretagare införa ytterligare
            möjligheter att avstå visst försäkringsskydd i utbyte mot sänkta
            egenavgifter.
          </p>
          <p xml:id="i-3DbMc7CRbFZtNdEgSmsGP8">
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-42rSswwfxFjLb3X1XijgNy" who="i-6kLJbGLpwB9hYxDrVrkcqF">
              Karin Pilsäter (fp)
            </item>
          </list>
        </div>
      </div>
    </body>
  </text>
</TEI>
