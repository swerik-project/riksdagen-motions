<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00356">
  <teiHeader>
    <fileDesc>
      <titleStmt>
        <title>En skola för jämställdhet</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En skola för jämställdhet</title>
          <idno type="rdwebb">GX02Ub356</idno>
          <rs type="number">Ub356</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub356/text</ref>
          <ref type="dokument_url_html">http://data.riksdagen.se/dokument/GX02Ub356</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub356</ref>
          <ref type="doc">http://data.riksdagen.se/fil/526A4592-86A2-471C-9407-5A2D32827ABE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ZEhUKzW1N2JtTXpGSVCsh" type="signed"/>
        <correspContext corresp="i-ZEhUKzW1N2JtTXpGSVCsh">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction xml:id="i-iBBGbTS2y3Pioa7HmXRGX" type="numbering">
          <date when="2009-10-06"/>
        </correspAction>
        <correspAction xml:id="i-STvVcTZNJ9jsxjYyrfLpmG" type="submission">
          <date when="2009-10-05"/>
        </correspAction>
        <correspAction xml:id="i-SZ8656BeGrDz6omeUGnDv2" type="transfer">
          <date when="2009-10-03"/>
        </correspAction>
        <correspAction xml:id="i-72EVxFUXKs7zT9CmXUC5VS" type="assigned"/>
        <correspContext corresp="i-72EVxFUXKs7zT9CmXUC5VS">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Y9b7oUoRP8FgY7GVvoVDCv" type="motBody">
        <div xml:id="i-GTMgwarK3FTWyMd8uJUoH6" type="motProposal" subtype="förslag">
          <head xml:id="i-SUri2NAmRUQ46kVYhivg4N">
            Förslag till riksdagsbeslut
          </head>
          <list xml:id="i-MuhC4nbHDDJu5hGLkN4t3b" style="ol">
            <item xml:id="i-R1TAgpY7JsfwTwEPSgMCfX">
              Riksdagen tillkännager för regeringen som sin mening vad som
              anförs i motionen om feministiskt självförsvar för alla flickor
              från årskurs 7.
            </item>
            <item xml:id="i-RN2kJoQwQqub9tq93ksbZK">
              Riksdagen tillkännager för regeringen som sin mening vad som
              anförs i motionen om förändringar i läroplanerna för grundskolan
              och gymnasieskolan samt i högskoleförordningens examensordningar.
            </item>
            <item xml:id="i-XeHgiBjaXAr2jNg8m1jZoF">
              Riksdagen tillkännager för regeringen som sin mening vad som
              anförs i motionen om uppdrag till Skolverket angående genuspedagogernas
              arbete.
            </item>
            <item xml:id="i-LamQFBWUkUDLXqB7J18DK7">
              Riksdagen tillkännager för regeringen som sin mening vad som
              anförs i motionen om kompetensutveckling för genuspedagoger.
            </item>
          </list>
        </div>
        <div xml:id="i-FkSavxsGENaxxKQviyYLkQ" type="motContent">
          <head xml:id="i-9NfoKAg45ZFqzj3jxdMK2F" type="h1">
            Feministiskt självförsvar
          </head>
          <p xml:id="i-MapKyBfL1wfFJFL3Nu6MR3">
            Enligt Skolverket säger en fjärdedel av svenska skolelever att
            de upplevt sexuellt laddade verbala kränkningar. Sexuella kränkningar
            ökar i svenska skolor och var femte anmälning till Skolverket
            förra året handlade om kränkningar i vid mening inbegripet fysiskt
            våld, sexuella trakasserier och verbala kränkningar.
          </p>
          <p xml:id="i-QMtnsm15MwmLYn8CbP9ia9">
            För många unga kvinnor är vardagen fylld av rädsla, obehag och
            en ständig beredskap för trakasserier, närmanden och t.o.m. övergrepp.
            Rädslan begränsar unga kvinnors handlings- och livsutrymme och
            hindrar dem från att utveckla en grundmurad självkänsla och ett
            gediget självförtroende. De tvingas ta omvägar, undvika parker
            och vågar inte gå ensamma utomhus sent på kvällen. Många väljer
            att stanna hemma på kvällen om de inte vet att de hela tiden kan
            ha sällskap med någon kompis. Bland de grövsta uttrycken för mäns
            makt över kvinnor finns misshandel och våldtäkt. I Sverige våldtas
            fyra kvinnor varje timme och mer än dubbelt så många utsätts för
            kvinnomisshandel. Sexualiserat våld handlar om att hela tiden
            påminna om vilket kön som besitter makten, i hemmet, på arbetsplatsen,
            i skolan eller i förhållandet. Vi kan konstatera att så länge
            flickor i landets skolor är utsatta för trakasserier måste något
            göras för att ge dem självförtroendet och styrkan att stå emot.
            Därför menar vi att feministiskt självförsvar bör erbjudas alla
            flickor från årskurs 7. Detta bör riksdagen som sin mening ge
            regeringen till känna.
          </p>
          <p xml:id="i-657HxxPiNVjSf3hdXoCZDp">
            I vår motion Utgiftsområde 16 Utbildning och universitetsforskning
            (2009/10:Ub350) avsätter vi också fem miljoner kronor under tre
            år till detta.
          </p>
          <p xml:id="i-AYkoJgLXe8ABFxQ138VAi3">
            Feministiskt självförsvar handlar om att skaffa sig kunskap om
            det sexualiserade våldet, om samarbete mellan flickor eller kvinnor
            samt att skaffa sig handlingsberedskap att försvara sig mentalt,
            verbalt och fysiskt i en värld där flickor och kvinnor är underordnade
            och utsatta. Feministiskt självförsvar är grundat av kvinnor,
            för kvinnor och bygger på att flickor och kvinnor delar erfarenheter
            och tillsammans utarbetar strategier för att bl.a. hantera rädsla.
          </p>
          <p xml:id="i-VuE29cjWkwYGnLsiD7vSiy">
            Till skillnad från t.ex. vanliga judo- eller karatekurser handlar
            feministiskt självförsvar först och främst om att öka medvetenheten
            om pojkars och mäns sexualiserade våld mot kvinnor samt medvetandegöra
            flickor eller kvinnor om deras möjligheter och rättigheter att
            försvara sig. Vetskapen om att man är värd att försvara, och att
            man får göra det med våld om man måste, stärker självförtroendet.
            Det gör att tjejer som lärt sig feministiskt självförsvar växer
            och kan lättare hävda sig också i situationer som inte är direkt
            hotfulla.
          </p>
          <head xml:id="i-HnEwkJm3RWkvaEHj5BUznu" type="h1">
            Genuskunskap
          </head>
          <p xml:id="i-4dJDDZt9iAVDKjbpTFTUdD">
            Jämställdhet är en politisk viljeyttring som alla politiska partier
            har enats om. Därför har jämställdhetssträvandena också skrivits
            in i de dokument som styr skola och högre utbildning. För grundskola
            och gymnasieskola ingår jämställdhet i läroplanerna, dels i den
            värdegrund som verksamheten ska gestalta och förmedla, dels när
            det gäller rätten till likvärdig utbildning och rätt till lika
            behandling. I nu gällande skollag står att alla som arbetar i
            skolan ska främja jämställdhet. I högskolelagen (1992:1434) 1
            kap. 5 § finns en bestämmelse om att jämställdhet mellan kvinnor
            och män alltid ska iakttas och främjas i högskolornas verksamhet.
          </p>
          <p xml:id="i-WzvfuzF4iCRfCGjzv8zAGh">
            För att kunna leva upp till paragrafen krävs kunskap hos all
            personal i skolan. Men framför allt måste elever och studenter
            ges kunskap för att själva kunna bilda sig en egen uppfattning,
            ta ställning och själva agera för förändring. För att nå dit är
            kunskap om könsmaktsordningen, kvinnors och mäns olika livssituation
            i olika tid och rum och olika feministiska teorier och samhällsanalyser
            ett grundläggande verktyg.
          </p>
          <p xml:id="i-RfVzDmdvEMzXy5uZWLUcCV">
            En grund för detta är den definition av jämställdhet som FN:s
            organisation för samarbete mellan länderna inom utbildning, vetenskap,
            kultur och kommunikation eller information (Unesco) arbetar efter
            och som i utbildningssammanhang inkluderar åtminstone tre dimensioner.
            Den första handlar om jämställdhet i termer av lika tillgång till
            utbildning, den andra om jämställdhet i utbildning och den tredje
            om jämställdhet genom utbildning. Sverige uppfyller Unescos jämställdhetsmål
            vad gäller den första dimensionen. Här har flickor och pojkar
            samt kvinnor och män samma formella rätt till utbildning. Samtidigt
            vet vi att flickor och pojkar väljer olika inriktningar på sin
            utbildning. Pojkar prioriterar i högre grad än flickor studieval
            som leder till yrken inom bl.a. teknik, bygg och hantverk, medan
            flickor i större utsträckning prioriterar vård, omsorg och skola.
          </p>
          <p xml:id="i-RvZHLhv3pryWfYZexTczvb">
            Unescos andra dimension av jämställdhet i utbildning berör flera
            olika aspekter, dels handlar det om frihet från diskriminering
            och bemötandet i skola och utbildning, dels handlar det om innehållet
            i utbildningen, dvs. jämställdhet som ett kunskapsområde. Den
            senare är relaterad även till den tredje dimensionen som berör
            jämställdhet genom utbildning. Vänsterpartiet anser att Unescos
            andra och tredje definition jämställdhet i och genom utbildning
            inte uppfylls i svensk utbildning och måste prioriteras.
          </p>
          <p xml:id="i-QWdSyjJdSuQcYsU6GweyV7">
            I Lpo 94 och Lpf 94 finns avsnitt om skolans uppdrag respektive
            skolans huvuduppgifter. I dessa avsnitt beskrivs ett antal perspektiv
            som ska finnas med i all undervisning: historiskt, internationellt,
            etiskt och miljömässigt. Vänsterpartiet anser att till dessa bör
            läggas ett genusperspektiv. För grundskolan kan det placeras efter
            internationellt perspektiv i Lpo 94 och ges följande lydelse:
            Genom genusperspektivet får eleverna möjlighet att ytterligare
            nyansera frågorna om mångfald, makt och jämlikhet. Undervisningen
            stödjer därmed eleverna i deras identitetsskapande process samt
            ger dem förutsättningar att själva ta ställning och påverka rådande
            könsmaktsstrukturer.
          </p>
          <p xml:id="i-EPxNvFJ2MwmBC4hZHLbs7b">
            I Lpf 94 för gymnasieskolan och grundläggande vuxenutbildning
            bör avsnittet om genusperspektiv placeras direkt efter det etiska
            perspektivet och ges följande lydelse: Genusperspektivet stödjer
            elevernas utveckling och identitetsskapande process. Det ska ge
            kunskap om maktrelationen mellan gruppen kvinnor och gruppen män
            samt om hur begreppen kvinnligt och manligt konstrueras inom en
            patriarkal ordning. Det skall ge eleverna förutsättningar att
            själva ta ställning och kunna påverka rådande könsmaktsstrukturer.
          </p>
          <p xml:id="i-96gFXGzqNa32Y6ry5DRZuj">
            På högskolenivå menar vi att som ett första steg måste kunskapsaspekten
            av jämställdhet skrivas in i examensordningarna. Det gäller alla
            examina, men det är särskilt viktigt och betydelsefullt i alla
            de utbildningar som leder till yrken som medför arbete med människor
            och behandlar människors liv såsom lärare, läkare, sjuksköterskor,
            jurister, socionomer, psykologer, studievägledare m.fl. I t.ex.
            lärarexamen finns i dag ett mål om att lärarstudenten ska inse
            betydelsen av könsskillnader i undervisningssituationen och vid
            presentation av ämnesstoffet. Vi menar att detta är både vagt
            och oklart och föreslår följande lydelse: Lärarstudenten ska inse
            betydelsen av könsmaktsordning i skolans hela verksamhet och i
            undervisning, i relationen till eleverna likväl som vid val av
            och presentation av ämnesstoff.
          </p>
          <p xml:id="i-X4Rrmgi9H2FqmUaMAYr5pY">
            För att underlätta samverkan mellan nyexaminerade och redan verksamma
            lärare måste också genuskunskap prioriteras i all lärarfortbildning.
            Detsamma gäller socionomer, läkare, sjuksköterskor, jurister,
            psykologer, studievägledare m.fl. Detta bör riksdagen som sin
            mening ge regeringen till känna.
          </p>
          <head xml:id="i-X7gyF1mzXB2a7C9bJtzkNG" type="h1">
            Genuspedagogerna
          </head>
          <p xml:id="i-DBj8u5xdrH2hzw7RxnPSpY">
            För att förbättra och förstärka jämställdhetsarbetet i förskolan
            och skolan avsatte Vänsterpartiet tillsammans med Socialdemokraterna
            och Miljöpartiet pengar i budgetpropositionen för 2002 för att
            utbilda minst en genuspedagog i varje kommun. Tanken är att genuspedagogerna
            skall arbeta med jämställdhetsfrågor i den pedagogiska praktiken
            för att höja kvaliteten och öka måluppfyllelsen inom detta kunskapsområde.
          </p>
          <p xml:id="i-6wibAR2KcC7cfQBwi6TwNY">
            För att jämställdhetsarbetet ska vara framgångsrikt måste det
            finnas med i hela verksamheten i förskola och skola. Därför måste
            varje anställd få tillräcklig kunskap och medvetenhet om hur det
            egna förhållningssättet och den pedagogiska verksamheten påverkar
            ur jämställdhetssynpunkt. Genuspedagogerna skulle kunna ha en
            viktig del i detta arbete, men för att genuspedagogerna ska få
            möjlighet att nå alla anställda krävs att de är fler och en genuspedagog
            per kommun är därför otillräckligt.
          </p>
          <p xml:id="i-UG84RdBBLHFEoKGob9q7n7">
            En annan förutsättning för att genuspedagogernas kompetens ska
            kunna tas till vara är att de har tillräckligt med tid och resurser
            till sitt förfogande. Alltför många av dem som har utbildat sig
            till genuspedagog måste bedriva jämställdhetsarbetet inom ramen
            för sina ordinarie tjänster. Det finns därför ett stort behov
            av mer resurser för att inrätta särskilda tjänster för genuspedagogerna
            i kommunerna och på skolorna. Detta är ett viktig steg för att
            nå Jämställdhetsdelegationens förslag om att det ska finnas minst
            en genuspedagog per 25 anställda år 2012. Vi höjer också statens
            bidrag till kommunerna för att göra det möjligt att anställa fler
            genuspedagoger, vilket framgår av vår budgetmotion.
          </p>
          <p xml:id="i-2EsLC27d9EEcQjjoYqGePn">
            Vänsterpartiet förslår också att Skolverket får i uppdrag att
            utarbeta råd och riktlinjer för hur genuspedagogerna ska arbeta
            med jämställdhetsfrågorna för att deras kunskaper ska kunna utnyttjas
            på bästa sätt. Detta bör riksdagen som sin mening ge regeringen
            till känna.
          </p>
          <p xml:id="i-XZsPm6S3txWJ7rMStkr2R">
            Jämställdhet är ett rörligt kunskapsområde. Ny forskning och
            nya erfarenheter läggs hela tiden till den tidigare kunskapen
            och nya metoder och förhållningssätt utvecklas för att främja
            jämställdheten. För att genuspedagogernas arbete ska vara framgångsrikt
            är det viktigt att de får tillgång till ny kunskap. Redan utbildade
            genuspedagoger måste därför få möjlighet att fortbilda sig och
            få kontinuerlig kompetensutveckling. Bland annat bör de pengar,
            som regeringen har avsatt till lärares fortbildning och kompetensutveckling
            i det s.k. Lärarlyftet, också komma genuspedagoger till del. Detta
            bör riksdagen som sin mening ge regeringen till känna.
          </p>
        </div>
        <div xml:id="i-XDiELTEmGs9nhi9wutksKw" type="signatureBlock">
          <list xml:id="i-PYFktjEqTmJYRFjBzTtc99">
            <item xml:id="i-L8WArVuh6VtH6P4gMWW1W9" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-GudvkfcaqV6wRNegkC8118" who="i-5CH7vHLGXLfDB5Tn7xx95V" type="signature">
              Siv Holma (v)
            </item>
            <item xml:id="i-Cq9TAmYLs7cxZpRFSnie6E" who="i-548HUVvKe8n48M3pQmFeUC" type="signature">
              Amineh Kakabaveh (v)
            </item>
            <item xml:id="i-Au1UZT9XhrLCf4kU1DLVXb" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-WeQdTFvmdnFEyLfHBhBsKe" who="i-du5LHNwBWrCH1am94GCk1" type="signature">
              Eva Olofsson (v)
            </item>
            <item xml:id="i-6Fn4pErpz9Uf7WqBgF2TVW" who="i-6MWLY5JdykMGLLUo96skfp" type="signature">
              Lena Olsson (v)
            </item>
          </list>
        </div>
      </div>
    </body>
  </text>
</TEI>
