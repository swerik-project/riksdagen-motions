<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00373">
  <teiHeader>
    <fileDesc>
      <titleStmt>
        <title>Gruvindustri för hållbar utveckling</title>
        <author corresp="i-AL1z9woUn69erbUoQ2x8Ce i-QpWVRM55tMRcHYZCMDFcHW">av Tomas Nilsson och Isak From (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gruvindustri för hållbar utveckling</title>
          <idno type="rdwebb">H102N373</idno>
          <rs type="number">N373</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N373/text</ref>
          <ref type="dokument_url_html">http://data.riksdagen.se/dokument/H102N373</ref>
          <ref type="dokumentstatus_url_xml">http://data.riksdagen.se/dokumentstatus/H102N373</ref>
          <ref type="doc">http://data.riksdagen.se/fil/1084102F-F66D-4E5F-B659-2F2D56CF9423</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AL1z9woUn69erbUoQ2x8Ce</idno>
            <name>Tomas Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PHYWqFjSRWbZiQ6imjiRXS" type="signed"/>
        <correspContext corresp="i-PHYWqFjSRWbZiQ6imjiRXS">
          <note type="signatory" corresp="i-AL1z9woUn69erbUoQ2x8Ce"/>
          <note type="signatory" corresp="i-QpWVRM55tMRcHYZCMDFcHW"/>
        </correspContext>
        <correspAction xml:id="i-RcmrtzisSPncsPiQih3x7E" type="numbering">
          <date when="2013-10-07"/>
        </correspAction>
        <correspAction xml:id="i-WuCgxTweTFF1VJ18amR2Li" type="submission">
          <date when="2013-10-04"/>
        </correspAction>
        <correspAction xml:id="i-QxAWhatAActP75ZUbJLxLs" type="transfer">
          <date when="2013-10-02"/>
        </correspAction>
        <correspAction xml:id="i-UQ4hU3MUJh7ccGLb5URkDq" type="assigned"/>
        <correspContext corresp="i-UQ4hU3MUJh7ccGLb5URkDq">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8YcGaXRhSCw3waGJWdYJcQ" type="motHeader"/>
      <div xml:id="i-L2XrzpLhXZfxW8QuFP1RyN" type="motBody">
        <div xml:id="i-9AspXnh95BJ8ekg3EFoQE2" type="motProposal" subtype="förslag">
          <head xml:id="i-WG4Z4zUfxjy9Ti22q5LtTp">
            Förslag till riksdagsbeslut
          </head>
          <list xml:id="i-2Usm76pMfSxeeo5rsi1sg1" style="ol">
            <item xml:id="i-XX1dtnrDY3AEAkrLaKugR3">
              Riksdagen tillkännager för regeringen som sin mening vad som
              anförs i motionen om att se över behovet av att regeringen tar
              initiativ till att utarbeta förslag med berörda myndigheter om
              en stegvis fördjupad hållbarhetsprövning från social och samhällsekonomisk
              synpunkt i samtliga skeden av tillståndsprövningen för prospektering
              och gruvverksamhet.
            </item>
            <item xml:id="i-XTjSRwiQCwBt68bMFoyRAa">
              Riksdagen tillkännager för regeringen som sin mening vad som
              anförs i motionen om att se över behovet av att regeringen gör
              en översyn av miljöbalkens nuvarande regler för att säkerställa
              att det avsätts tillräckligt med ekonomiska medel för en fullständig
              efterbehandling när en prospektering och gruvverksamhet av någon
              anledning upphör. 1
            </item>
          </list>
          <p xml:id="i-HQVwSTyupU6cJhmiAEJhtg">
            1 Yrkande 2 hänvisat till MJU.
          </p>
        </div>
        <div xml:id="i-25EnPFomoj9VjUujcatq32" type="motContent">
          <head xml:id="i-9ecxVwukZjMgkirw7gcxFp" type="h1">
            Motivering
          </head>
          <p xml:id="i-KaGLot21yu4nT1p5Si6ThT">
            Gruvindustrin är global utifrån marknaden men samtidigt kanske
            den mest lokalt förankrade industri vi har. Sveriges unika geologi
            har historiskt inneburit att företag och sedermera hela samhällen
            har vuxit fram kring rika fyndigheter av järn och andra metaller
            som t.ex. koppar. Utvecklingen som skett, i vissa fall över flera
            hundra år, har inneburit ett ömsesidigt beroende mellan gruvföretag
            och samhälle. Gruvföretag kan per definition inte flytta, varför
            hållbar utveckling i hela sin bredd, inklusive de sociala aspekterna,
            är viktigt för de företag som vill verka långsiktigt.
          </p>
          <p xml:id="i-RbTbMc1Hqpm3uycSsCVWQy">
            Steg för steg har utvecklingen skett och etablerade gruvföretag
            arbetar med allt från proaktivt arbete för kompetensförsörjning
            till forskning och utveckling. Ansvarstagande för bostadsbyggande,
            kultur och fritid är andra kännetecken. På gott och ont finns
            ett engagemang som har drag av gamla tiders brukssamhällen. Gruvföretagens
            roll i regionens och nationens välståndsbyggande är betydande.
          </p>
          <p xml:id="i-9oPHrETsoRTTJRzzsymes">
            I ett sysselsättningsperspektiv är resultatet tydligt. I Kiruna
            kommun är arbetslösheten kanske den lägsta i Sverige och ungdomsarbetslöshet
            är ett närmast okänt begrepp i Malmfälten. Hela Norrbotten drar
            nytta av den tillväxt som sker i regionens gruvföretag.
          </p>
          <p xml:id="i-3UwiN1cBdh6tmctVVRSaPA">
            Med gruvföretagen som grund har utveckling skett av såväl offentlig
            service som entreprenadföretag som säljer sina tjänster. Tillväxt
            i gruvnäringen skapar också nya möjligheter för regionens växande
            besöksnäring. Gruvbranschen och dess leverantörer/ konsulter är
            en viktig kundkategori.
          </p>
          <p xml:id="i-GAZdqic6X9xoRND9qhrvWq">
            I ett nationellt perspektiv har sedan 2007 enbart LKAB och Boliden
            levererat in till statskassan drygt 18 miljarder kronor i företagsskatt.
            Därutöver har LKAB till samma statskassa utbetalat 17,3 miljarder
            i aktieutdelning. Slår man samman inbetald skatt och de utdelningar
            som de två bolagen levererat sedan 2007 så landar man på cirka
            40 miljarder kronor. Ett bra tillskott till vår välfärd.
          </p>
          <p xml:id="i-Po9NtzYZ3y1ViB8TB627q">
            Svensk gruvindustri är också nationens största industriinvesterare
            och har så varit under nästan hela 2000-talet då Boliden och LKAB
            tillsammans har investerat 41 miljarder kronor i sin verksamhet
            sedan 2007.
          </p>
          <head xml:id="i-Fec8WsN3K9va16FshTBfYW" type="h2">
            Bakgrund till förslaget
          </head>
          <p xml:id="i-Hgqog4miD15w6uGZ6NxB9d">
            Historiken, fakta och de etablerade gruvföretagen till trots
            pågår en debatt om gruvindustrin som ger en bild av en bransch
            med stora brister. Inte sällan hämtas bakgrunden ifrån prospekteringar,
            misslyckade projekt och tvivelaktiga ekonomiska förehavanden i
            enskilda företag. Ofta tycks missförstånden vara störst där erfarenhet
            av gruvverksamhet saknas. Den rådande situationen innebär därmed
            ett problem för Sverige och en för svensk export avgörande näring
            då bilden blir djupt felaktig.
          </p>
          <p xml:id="i-LkgVwQh3PysBBEh4o5tcTQ">
            Gruvboomen likställs ofta felaktigt enbart med ett antal nyetableringar
            och prospekteringsprojekt. I grunden handlar det dock om tillväxt
            hos etablerade företag som verkat i drygt 100 år och nu har en
            möjlighet att skörda frukterna av målmedveten satsning på utveckling,
            innovation, miljötänkande och kunskap i världsklass. Samtidigt
            som vi med vår unika geologi kan skapa en möjlighet att välkomna
            fler företag att investera i stora delar av Sverige. Men det måste
            ske på en solid grund om branschens förtroende i sin helhet inte
            ska ta skada och om vi vill garantera en positiv samhällsutveckling.
          </p>
          <p xml:id="i-MhD1XzQUECUNPY3Abh9789">
            För att skapa långsiktigt förtroende för gruvbranschen och säkerställa
            en hållbar utveckling vill vi bredda den prövning enligt lag som
            sker hos myndigheter och i domstol.
          </p>
          <p xml:id="i-ErxbUACQGvoCEaxZ9wKfNj">
            I miljöbalkens portalparagraf står att lagen skall tillämpas
            så att värdefulla natur- och kulturmiljöer skyddas och vårdas
            samt att mark, vatten och fysisk miljö i övrigt används så att
            en från ekologisk, social, kulturell och samhällsekonomisk synpunkt
            långsiktigt god hushållning tryggas.
          </p>
          <p xml:id="i-ERWwHA4dyKLxMvcFz5B8H7">
            Men i praktiken sker inte prövningen ur social eller samhällsekonomisk
            synpunkt.
          </p>
          <p xml:id="i-VsqkC68JPudeSnw28tFCXH">
            Förutsättningar för en fullständig prövning av dessa aspekter
            finns först i den slutliga bedömningen av mark- och miljödomstolen.
            Men redan tidigare, t.ex. vid provbrytning, där en miljökonsekvensbeskrivning
            och medel för efterbehandling krävs, borde underlaget vid ansökan
            också inkludera företagsbedömningar och samhällsekonomiska bedömningar.
            I sammanhanget är det värt att notera att de bolag som prospekterar
            inte alltid är de som har för avsikt att senare bedriva själva
            gruvverksamheten. Vid upprepade tillfällen är det uppenbart att
            samhälle och marknad haft svårigheter att bedöma enskilda projekt
            utifrån ett tekniskt och ekonomiskt perspektiv.
          </p>
          <p xml:id="i-6V4jxtXNLgtL9uMViFknkf">
            Det är viktigt att säkerställa att prospekterings- och gruvbolag
            avsätter tillräckligt med ekonomisk säkerhet för efterbearbetning
            och åtgärder för att förhindra att farliga metaller läcker ut
            från gruvområdet och orsakar allvarliga skador på miljön. Men
            också för att undvika att staten tvingas gå in och ta kostnaderna
            för efterbearbetning.
          </p>
          <p xml:id="i-BBQ6NAAFvKfwVEZ17Hh1e5">
            Men viktigast är att mark- och miljödomstolen ges utrymme att
            pröva ansökan i perspektiv av hela miljöbalkens portalparagraf.
            I det skede där ett gruvprojekt prövas av domstolen finns en detaljerad
            beskrivning av hur verksamheten ska drivas inklusive tekniska
            och infrastrukturella delar. Likaså bör en redovisning göras av
            vilken effekt etableringen har på lokalsamhället och regionen.
            En bred prövning av detta slag innebär en utökad möjlighet att
            hantera de eventuella konsekvenser som omgivande näringar kan
            ställas inför. På samma sätt ges kommunen möjlighet att yttra
            sig över åtagande gällande samhällsplanering och bostadsförsörjning.
            Prövningen kan således medverka till tydlig ansvarsfördelning
            och åtaganden, vilket ger förutsättningar att skapa en samverkan
            lokalt.
          </p>
          <head xml:id="i-LYRpQXArWawdsHKceLKoNM" type="h2">
            Förslag för hållbar gruvindustri
          </head>
          <p xml:id="i-DgBdY6D4DsbBPaAxSMacNX">
            Givet ambitionen i miljöbalkens portalparagraf och ambitionen
            om en långsiktigt hållbar samhällsutveckling behöver domstolsprövningen
            kompletteras. Därför borde ansökan om prövning i mark- och miljödomstolen
            kompletteras med en redovisning av såväl gruvverksamhetens ekonomiska
            förutsättningar vid drift som bedömning av socioekonomiska effekter
            för lokalsamhället. Med krav om denna typ av redovisning inför
            domstolsförhandling kan vi skapa en viss självreglering av branschen
            och trygghet i relation till hållbar utveckling. Ambitionen bör
            också vara att göra denna typ av prövning stegvis och så tidigt
            som möjligt i processen från prospektering till färdig gruva.
          </p>
          <p xml:id="i-F6bgesrYfnEkg6vSCQJojK">
            En ordning i denna riktning, med tydliga rapporteringskrav, skulle
            med viss automatik säkerställa transparens kring de frågor som
            är centrala i ett hållbarhetsperspektiv, och grundläggande i miljöbalkens
            portalparagraf. Med en tidig och bredare prövning skulle det också
            leda till att underlag vid prövning blir mer gediget, vilket kan
            garantera en balanserad debatt inför och vid nyetableringar samt
            underlätta trovärdig marknadsbedömning till gagn för såväl stora
            som små investerare. Men viktigast är att den slutgiltiga prövningen
            ger möjlighet att säkerställa en sammanhållen lokal utveckling
            där kommunens ställning tydliggörs.
          </p>
          <p xml:id="i-QTZ3afAs4QoKsvSfPodTiw">
            För nationen är det avgörande att skapa förutsättningar för tillväxt,
            att ha ett långsiktigt perspektiv samt att samhällsutvecklingen
            i stort garanteras. Vi ser många fördelar med svensk gruvnäring
            och den utveckling man bidrar till lokalt. Men i en intensiv utvecklingsfas
            behöver vi säkerställa att trovärdigheten hos marknadens aktörer
            säkerställs och att lokalsamhällets utmaningar hanteras.
          </p>
        </div>
        <div xml:id="i-TfvYRRCzGdbzDnJ8hHDn8E" type="signatureBlock">
          <list xml:id="i-VW7U5jRBzAFm8GLnHRUXPc">
            <item xml:id="i-VYjCG6NEE8PzrFFSBMuC87" who="i-AL1z9woUn69erbUoQ2x8Ce" type="signature">
              Tomas Nilsson (S)
            </item>
            <item xml:id="i-NoH4QB1F2MPDZckzQRMNGP" who="i-QpWVRM55tMRcHYZCMDFcHW" type="signature">
              Isak From (S)
            </item>
          </list>
        </div>
      </div>
    </body>
  </text>
</TEI>
