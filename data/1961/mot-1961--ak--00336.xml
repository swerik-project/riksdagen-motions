<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00336">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__336/mot_1961__ak__336-001.pdf"/>
      <fw xml:id="i-4h8gF5VJCiPK52c6uuG6kv">
        12 Motioner i Andra kammaren, nr 336 år 1961
      </fw>
      <div xml:id="i-XMCYxQsvxQ4Q2LqCoVQrEG" type="motHeader">
        <div xml:id="i-MDeEppW3byrzwkGtKaPq9e" type="motTitle"/>
        <div xml:id="i-DJJTTrJGPo7yqUAJZA1vsE" type="motSubmissionInfo"/>
      </div>
      <div xml:id="i-B5YJXHtH29oL1iHKnVt6r7" type="motBody">
        <div xml:id="i-799yHixwXw28qWkfPJrR7v">
          <p xml:id="i-Sh2pVwdU2nYhvBSmRGK49A">
            Nr 336
          </p>
          <p xml:id="i-SfZB6A2yPDnzctwWLvzdBR">
            Av herrar Jonsson i Strömsund och Bengtsson i Varberg, i anled-
            ning av Kungl. Maj:ts framställning om anslag till Bidrag till
            anordnande av verkstäder för handikappade.
          </p>
          <p xml:id="i-9cinniXedtxsmaXeQYzatB">
            Årets statsverksproposition upptager bl.a. under femte huvudtiteln
            flera glädjande förstärkningar av anslagsposter, som berör de
            handikappade grupperna. Sålunda har Kungl. Maj:t företagit uppskrivningar
            av vissa an- slag, bl.a. i fråga om punkt 9 (bidrag till anordnande
            av verkstäder för handikappade) och punkt 10 (bidrag till driften
            av sådana verkstäder). Arbetsmarknadsstyrelsen har också mycket
            starkt betonat behovet av dylika anordningar. Arbetsförmedlingsstatistiken
            redovisar nämligen ett ständigt ökat antal arbetsvårdsfall, särskilt
            gäller detta personer med svå- rare arbetshinder och äldre arbetssökande,
            vilka trots det goda arbetsmark- nadsläge vi f.n. har icke kan
            beredas sysselsättning utan speciella åtgärder. Vid årsskiftet
            1960—1961 redovisade landets arbetsvårdsexpeditioner över 30 000
            anmälda arbetsvårdssökande, vilken är den högsta siffra, som någon-
            sin registrerats. Även om man tager hänsyn till att arbetsvårdsåtgärder
            av annat slag kan sättas in, innefattar denna höga siffra säkerligen
            ett bety- dande antal personer i behov av skyddad sysselsättning
            och arbetsträning. Tendensen till ökade svårigheter för personer,
            som betecknas som ”kon- kurrenssvag” arbetskraft på öppna marknaden,
            har länge varit märkbar och visar inga tecken att avtaga. Arbetsmarknadsstyrelsen
            har under flera år, lågt räknat, uppskattat det aktuella behovet
            av platser i skyddad verksamhet till 15 000. I sin petita anger
            styrelsen att genom utbyggnad och tillkomsten av nya verkstäder
            har platsantalet stigit från 2132 till 2597. Om man härutöver
            beräknar ca 740 sysselsatta hemarbetare föreligger dock — som
            synes — stort under- skott i platstillgången. Väntetiderna till
            de verkstäder vi redan har på- verkas starkt av denna klyfta mellan
            tillgång och efterfrågan på skyddade platser. Det är därför motiverat
            att trots de förstärkningar, som inledningsvis berörts, fråga
            sig: Vad kan ytterligare göras för att påskynda utbygg- naden
            av platsantalet? Det är bekant att arbetsvårdsorganen sedan länge
            söker skapa intresse, särskilt hos landsting, städer och kommuner,
            för att få till stånd flera verkstäder. Enligt arbetsmarknadsstyrelsens
            petita på- går planeringen av ett 70-tal nya verkstäder, vilket
            betyder att ett omfat- tande utredningsarbete påbörjats på många
            platser, där man ännu inte hun- nit komma i gång med byggnadsplanerna.
            Från styrelsen har i samband
          </p>
          <pb facs="riksdagen-motions-pdf/data/1961/mot_1961__ak__336/mot_1961__ak__336-002.pdf"/>
          <fw xml:id="i-XgWFReme8fWXjhsWJv6gTT">
            Motioner i Andra kammaren, nr 336 år 1961 13
          </fw>
          <p xml:id="i-QRfsK7w8MT7Yf5N3Z4BSY6">
            härmed starkt betonats, att det är en stor brist att det f.n.
            icke finns möj- lighet att lämna statsbidrag även för anskaffande
            av en första uppsättning av maskiner och verktyg med hälften eller
            i undantagsfall med två tredje- delar av kostnaderna. Om så vore
            fallet skulle utbyggnaden utan tvivel kun- na genomföras mycket
            snabbare. De dryga kostnaderna för maskinutrust- ning gör att
            många, särskilt skattetyngda kommuner, ställer sig tveksam- ma,
            även om de anser att behovet av skyddad verksamhet är stort. Man
            måste då fråga sig huruvida det hittills praktiserade systemet
            för statsbidragen är funktionsdugligt i tillämpningen. Om man
            t.ex. i ett visst fall lyckats ordna lokalfrågan — en lämplig
            byggnad har kanske kunnat uppbringas och iordningställts som verkstadslokal
            för en relativt låg kost- nad — kan kostnaden för maskinutrustningen
            sedan bli det svåraste hind- ret för att komma i gång. I det senare
            avseendet föreligger f.n. icke möj- lighet till statsbidrag för
            grunduppsättning av maskiner och verktyg. Detta måste betecknas
            som en stor svaghet i gällande bidragsbestämmelser. Departementschefen
            anför i sitt yttrande, att han icke heller denna gång — trots
            förnyad framställning från arbetsmarknadsstyrelsen — kan till-
            mötesgå önskemålet om bidrag till en första uppsättning av maskiner
            och verktyg. Detta motiveras med att en sådan utbyggnad av bidraget
            skulle innebära för stora kostnader för statsverket. Trots denna
            i och för sig väl- grundade motivering vill vi dock ifrågasätta,
            om de krafttag för ”de efter- satta minoriteterna” vi väl alla
            i princip är ense om kan få full effekt om vi även i fortsättningen
            håller fast vid statsbidragsbestämmelser av den konstruktion som
            här berörts.
          </p>
          <p xml:id="i-UKmQFodKSwcAnZAQqkNHmW">
            En komplettering av bidragsbestämmelserna under punkt 9 i femte
            hu- vudtiteln (bidrag till anordnande av verkstäder för handikappade)
            med möjlighet till anslag till första grunduppsättning av arbetsmaskiner
            och verktyg innebär enligt arbetsmarknadsstyrelsens beräkning
            en kostnads- ökning med 2 275 000 kr. Kostnaderna per plats för
            grundutrustning till en mekanisk verkstad av normalstorlek, d.v.s.
            20—25 platser, uppskattar styrelsen till ca 5500 kr., och motsvarande
            kostnader för en träindustriell verksamhet av samma omfattning
            till ca 3 500 kr. En smidig form för ut- vidgning av bidragsbestämmelserna
            vore att ”baka” in bidrag till en första grunduppsättning av maskiner
            och verktyg i det av Kungl. Maj:t föreslagna beloppet under punkt
            9, d.v.s. genom en uppskrivning av anslagssumman. Denna eventuella
            uppskrivning av anslaget bör även innefatta att arbets- marknadsstyrelsen
            får rätt att med hänsyn till föreliggande omständig- heter avgöra
            när behov av bidrag även till grundutrustning av maskiner och
            verktyg kan anses föreligga. Med hänvisning till det anförda får
            vi hemställa, att riksdagen måtte besluta, att statsbidrag måtte
            utgå till huvudmän för arbetsvårdsverkstäder för anskaffande
          </p>
          <pb facs="riksdagen-motions-pdf/data/1961/mot_1961__ak__336/mot_1961__ak__336-003.pdf"/>
          <fw xml:id="i-5FKSXUe33ZeW6LnYisxHaC">
            14 Motioner i Andra kammaren, nr 336 år 1 961
          </fw>
          <p xml:id="i-FK9vpVQDPfWJcbSRbczuNE">
            av en första grunduppsättning av maskiner och verktyg med hälften
            eller i undantagsfall två tredjedelar av kostnaderna; att det
            av Kungl. Maj:t föreslagna beloppet under punkt 9, femte huvudtiteln
            (bidrag till anordnande av verkstäder för handikappade) skrives
            upp med belopp arbetsmarknads- styrelsen föreslagit för här ovan
            angivna ändamål.
          </p>
          <p xml:id="i-UxHuf5g9viTBCtohhyqUsR" type="date">
            Stockholm den 25 januari 1961
          </p>
          <p xml:id="i-G56ctXc3XEeAvqazi4Drad" type="signatureBlock">
            Sigfrid Jonsson Ingemund Bengtsson Strömsund Varberg
          </p>
        </div>
      </div>
    </body>
  </text>
</TEI>
