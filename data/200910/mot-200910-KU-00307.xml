<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00307">
  <teiHeader>
    <fileDesc>
      <titleStmt>
        <title>Regeringsbildning</title>
        <author corresp="i-Pu4JFuoHUq5W6JaAtvinyz">av Annicka Engblom (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regeringsbildning</title>
          <idno type="rdwebb">GX02K307</idno>
          <rs type="number">K307</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K307/text</ref>
          <ref type="dokument_url_html">http://data.riksdagen.se/dokument/GX02K307</ref>
          <ref type="dokumentstatus_url_xml">http://data.riksdagen.se/dokumentstatus/GX02K307</ref>
          <ref type="doc">http://data.riksdagen.se/fil/E65032AD-DE39-47F1-8529-4655CEF0E377</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LhCoCb29bnfafEVrqiyTVg" type="signed"/>
        <correspContext corresp="i-LhCoCb29bnfafEVrqiyTVg">
          <note type="signatory" corresp="i-Pu4JFuoHUq5W6JaAtvinyz"/>
        </correspContext>
        <correspAction type="numbering" xml:id="i-9NbK2jCuvzJp3Kh3U6p3kC">
          <date when="2009-10-06"/>
        </correspAction>
        <correspAction type="submission" xml:id="i-VuXMyw3Mdme6qzf7qBBjd1">
          <date when="2009-10-02"/>
        </correspAction>
        <correspAction type="transfer" xml:id="i-J266GuD4KzeG4LKUbUACrG">
          <date when="2009-10-02"/>
        </correspAction>
        <correspAction type="assigned" xml:id="i-2caNWjdfDQqp4zEKBpykgm"/>
        <correspContext corresp="i-2caNWjdfDQqp4zEKBpykgm">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-TBzURPP9iMu15Mb9sG3EPo">
            Förslag till riksdagsbeslut
          </head>
          <p xml:id="i-LgZQWWPCLms3NsxL3vwKhh">
            Riksdagen tillkännager för regeringen som sin mening vad som
            anförs i motionen om att låta statschefen överta de uppgifter
            som enligt 6 kap. 2 § första stycket regeringsformen i dag åvilar
            talmannen i samband med att statsminister ska utses.
          </p>
        </div>
        <div type="motContent">
          <head type="h1" xml:id="i-JxM6fJfg9kDUjbMABXVH82">
            Slå vakt om monarkin
          </head>
          <p xml:id="i-RD1ebV3moQEM5vYS14oQcP">
            Sverige är en parlamentarisk demokratisk monarki ett statsskick
            som åtnjuter brett folkligt stöd och som tjänar vårt land väl.
          </p>
          <p xml:id="i-Bmae9fbEcCmXSduhx8tkL1">
            Argumenten till stöd för vår monarki är många och väl kända.
            Monarken kan vara en samlande gestalt för hela folket eftersom
            han eller hon står över de vardagliga politiska motsättningarna.
            Denna roll blir särskilt viktig i tider av kris, men har betydelse
            även annars. Monar kin står för en historisk kontinuitet och markerar
            sambandet mellan våra da gars Sverige och det Sverige som en gång
            var. Monarkin blir därmed en symbol för den gradvisa utveckling
            som omvandlat Sverige till en modern demokrati med hög levnadsstandard,
            en symbol för ett land som känner sin historia och vars historiska
            rötter är fast förankrade. Monarkin är också en del av vårt kulturarv
            och därmed en del av vår svenska identitet. Man kan vidare påminna
            om några argument som är mer pragmatiska än principiella, till
            ex empel att monarkin bidrar till att göra Sverige och det svenska
            känt utomlands och att monarkin sprider glans, fest och högtid
            i olika sammanhang här i Sverige.
          </p>
          <p xml:id="i-Y2QEp2pxZBBYKuShTQU5i">
            Republikanerna har inte lyckats visa på vilket sätt Sverige eller
            det svenska samhället skulle bli bättre om monarkin avskaffades.
            Med sitt kulturradikala perspektiv har de ingen förståelse för
            argument om historisk kontinuitet och kulturarv att riva ned det
            historiskt nedärvda är snarast en del av deras politiska mission.
            Kunglig fest, glans och högtid blir i deras ögon något negativt.
          </p>
          <head type="h1" xml:id="i-HY6rTQ45iLATzwXYPGM5J3">
            Låt kungen lämna förslag på statsminister!
          </head>
          <p xml:id="i-7vXSV2PttmcMBRkHWaG9yw">
            I 1975 års regeringsform reducerades monarkens roll i statslivet
            i så stor utsträckning som det var möjligt utan att ta steget
            fullt ut och avskaffa monarkin. De svenska grundlagsförfattarna
            gick i flera avseenden längre när det gällde att minska monarkens
            uppgifter än vad som är fallet i alla andra parlamentariska, demokratiska
            monarkier. Tiden är nu mogen att rätta till en del av detta.
          </p>
          <p xml:id="i-CJcL22QAzNVf57qWkv1Vmd">
            Statsministern utses i den ordning som följer av 6 kap. 24 §§
            regeringsformen. Enligt 6 kap. 2 § första stycket regeringsformen
            ska talmannen, när statsminister ska utses, kalla företrädare
            för riksdagens partier till samråd. Sedan ska talmannen överlägga
            med de vice talmännen och därefter avge förslag på statsminister
            till riksdagen.
          </p>
          <p xml:id="i-DWPqv1AMWBfZwxhRNbVe7D">
            I alla andra parlamentariska demokratiska monarkier är det statschefen,
            dvs. monarken, som formellt leder arbetet med att utse en regeringsbildare.
            Sverige borde ansluta sig till dessa övriga länder och låta monarken
            ta över talmannens roll i det arbete som beskrivs i 6 kap. 2 §
            första stycket regeringsformen. Därmed skulle monarken kalla partiernas
            företrädare till samråd och utifrån resultaten vid dessa samråd
            besluta sig för vem monarken ska föreslå till statsminister. Därefter
            skulle allt fungera som det gör idag, dvs. riksdagen skulle ta
            ställning till statschefens förslag och anta eller förkasta detsamma.
            Parlamentarismens principer skulle således ligga fast.
          </p>
          <p xml:id="i-LFCRhuL7Nh7rLdEiy8Xvh">
            Rent principiellt är det logiskt att det är statschefen, statens
            främsta företrädare, som leder arbetet med att finna en lämplig
            kandidat till posten som regeringschef, dvs. statens främsta politiska
            ledare. Härtill kommer att denna uppgift skulle ge monarken en
            något mer framskjuten plats i statslivet, vilket kan bidra till
            att långsiktigt upprätthålla det folkliga stödet för monarkin.
            Om statschefsuppdraget får ett utökat innehåll ser man tydligare
            att monarkin har en funktion att fylla.
          </p>
          <p xml:id="i-Cn4nyXsqk4VJsDpxouaC7K">
            Valresultaten i Sverige sedan enkammarriksdagens införande har
            med få undantag givit ett tydligt utslag i regeringsfrågan, dvs.
            det har varit uppenbart vilket block som har majoritet i riksdagen.
            Om ett oklart parlamentariskt läge skulle uppstå, kan det finnas
            fördelar med att låta monarken, inte talmannen, leda samtalen
            i statsministerfrågan. Talmannen är en politiker och kan därmed
            misstänkas för att favorisera sina egna partivänner. Sådana misstankar
            skulle å ena sidan säkerligen i de allra flesta fall vara ogrundade
            men kan å andra sidan aldrig drabba en partipolitiskt obunden
            monark, som därmed skulle kunna leda arbetet på ett sätt som inger
            stort förtroende.
          </p>
          <head type="h1" xml:id="i-AXudbqsDRwPA8kgcg5emAC">
            Regeringsbildning i andra parlamentariska demokratiska monarkier
          </head>
          <p xml:id="i-RSpsTEA4hv5jTi9N3rAc5A">
            För att illustrera att de svenska grundlagsförfattarna gick längre
            än grundlagsförfattarna i övriga parlamentariska, demokratiska
            monarkier, följer här en genomgång av statschefens, monarkens,
            roll vid utseendet av regeringschef i ett antal sådana monarkier.
            Sverige är som sagt ensamt i världen om att ha tagit ifrån monarken
            varje uppgift med anknytning till detta. (Se vidare rapport 2007:1797
            från riksdagens utredningstjänst). Det torde vara svårt för någon
            att hävda att nedanstående länder inte är fullgoda demokratier.
          </p>
          <head type="h2" xml:id="i-Q2eaeTzRsuoSECgXE6eySh">
            Australien
          </head>
          <p xml:id="i-948yPtRVQcWLDPjMBMDKVg">
            Australien är en självstyrande medlem av det brittiska samväldet.
            Den brittis ka monarken är formellt statsöverhuvud och företräds
            i Australien av en generalguvernör. Generalguvernören utnämner
            formellt premiärminister.
          </p>
          <head type="h2" xml:id="i-DJJvaKF2shcpX6e9Gv4gms">
            Belgien
          </head>
          <p xml:id="i-Pjw8kSb9NYjUH62JQrRBXm">
            I Belgien utnämns premiärministern formellt av kungen som är
            statschef men som saknar reella maktbefogenheter. Regeringsbildningen
            inleds med att kungen håller överläggningar med de största partierna
            och därefter utser en regeringsbildare. I praktiken tar det största
            partiet vanligen initiativ till regeringsbildning.
          </p>
          <head type="h2" xml:id="i-9aujuakz81aPsAAgizYdTC">
            Danmark
          </head>
          <p xml:id="i-YJKZAdyT8s7vYZT2VzfE6P">
            I Danmark är det monarken som i formell mening utser premiärministern
            och övriga ministrar, men i realiteten sker det efter förhandlingar
            mellan partierna. Ofta utser monarken en erfaren parlamentariker
            att leda förhandlingarna. Regeringsbildningsprocessen är inte
            konstitutionellt reglerad i Danmark utan baseras på praxis.
          </p>
          <head type="h2" xml:id="i-JJHrM9cRWnA7EcVWANcxGe">
            Kanada
          </head>
          <p xml:id="i-9rRNX8fPYszL6TpcG735yR">
            Kanada är en självstyrande medlem av det brittiska samväldet.
            Den brittiska monarken är formellt statschef och företräds i Kanada
            av en generalguvernör. Generalguvernören utser formellt regeringsbildare
            genom att utse ledaren för det parti som vunnit en majoritet i
            underhuset till premiärminister. På förslag från premiärministern
            utser generalguvernören också övriga ministrar.
          </p>
          <head type="h2" xml:id="i-Y1WsbnKVf8R91hY8hLvqNp">
            Luxemburg
          </head>
          <p xml:id="i-VAFqyNpanHGh1hhHu2Xv2E">
            Enligt Luxemburgs konstitution är det storhertigen som utnämner
            och avsätter ministrar. I praktiken är dock storhertigens maktbefogenheter
            mycket begränsade, men denne utser formellt regeringsbildare.
          </p>
          <head type="h2" xml:id="i-C3K132x8SNvCuTzc8pug3c">
            Nederländerna
          </head>
          <p xml:id="i-3od368PvXkXnQHzzdbp3ii">
            Regeringen utses formellt av monarken i enlighet med konstitutionen
            men i realiteten genom förhandlingar mellan de parlamentariska
            partierna. Regeringsbildningsprocessen inleds genom att drottningen
            formellt ger i uppdrag till en person att undersöka möjligheten
            att bilda regering.
          </p>
          <head type="h2" xml:id="i-Txwdu9v2R49AFYW8x1LYAV">
            Norge
          </head>
          <p xml:id="i-SH3S8n2wY8fRjiVc8F4MsC">
            I Norge utser monarken som enligt konstitutionen tillerkänns
            vidsträckta befogenheter vid regeringsbildningen formellt en statsminister,
            men i realiteten sker det i förhandlingar mellan parlamentets
            partier.
          </p>
          <head type="h2" xml:id="i-BYXcxmRFVQBZVw3MCnZbbb">
            Nya Zeeland
          </head>
          <p xml:id="i-QnxYrp7bPG6Q6Dpt2ov83S">
            Nya Zeeland är en självständig stat inom det brittiska samväldet.
            Den brittiska monarken är statschef och representeras av en generalguvernör
            som utnämns på förslag av regeringen. Till generalguvernörens
            formella uppgifter hör bland annat att utnämna premiär­ministern
            och andra ministrar.
          </p>
          <head type="h2" xml:id="i-LZTpSc3Duys2ANDhUULLCt">
            Spanien
          </head>
          <p xml:id="i-FA3mSsDcYQrHB4oGyp8z3H">
            Formellt utses både premiärministern och övriga ministrar av
            monarken. I praktiken föregås dock utnämningen av överläggningar
            med de parlamentariska partierna. Parlamentet röstar sedan om
            premiärministern, som i sin tur själv väljer sina ministrar.
          </p>
          <head type="h2" xml:id="i-6yqwZ1BTRTNCn5jZtBVbfs">
            Storbritannien
          </head>
          <p xml:id="i-H6N6xnbEZKxE6Ffbdbaduj">
            Formellt utser monarken både premiärministern och övriga ministrar.
            I praktiken är det emellertid ledaren för majoritetspartiet som
            blir premiärminister och som sedan utser sin regering. Proceduren
            är dock inte formellt reglerad och monarken kan ha ett visst inflytande
            vid ett oklart valresultat.
          </p>
        </div>
        <div type="motSignatures">
          <list>
            <item xml:id="i-Mn96haXqjepHaA7SDmZbAf" who="i-Pu4JFuoHUq5W6JaAtvinyz">
              Annicka Engblom (m)
            </item>
          </list>
        </div>
      </div>
    </body>
  </text>
</TEI>
