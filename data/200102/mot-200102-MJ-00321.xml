<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0321/mot_200102_MJ_0321-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ321 pnr: c489
          </p>
          <p>
            Motion till riksdagen 2001/02:MJ321
          </p>
          <p>
            av Agne Hansson (c) och Chatrine Pålsson (kd)
          </p>
          <p>
            Åtgärder mot översvämningar i Emån
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om fortsatt kreditgarantigivning och statsbidragsgivning
            till åtgärder mot översvämningar i Emån.
          </p>
          <p>
            Motivering
          </p>
          <p>
            I budgetpropositionen på utgiftsområde 23 föreslås att kreditgarantigivningen
            till åtgärder mot översvämningar i Emån ska upphöra den 1 januari
            2002. Inga ytterligare statsbidrag skall heller ej längre lämnas
            till ovannämnda åtgärder. Detta är mycket olyckligt. Riksdagen
            bör avvisa förslaget. Kreditgarantigivningen bör ligga fast även
            för avsett budgetår. 1979 beslutade riksdagen att det skulle vidtas
            åtgärder för att motverka problemen med översvämningarna vid Emån.
            Riksdagens beslut var motiverat av att mycket stora arealer, ca
            3200 ha, odlingsmark ofta påverkades av översvämningar vid vårflöden
            i Emån. Översvämningskatastrofernas omfattning kunde inräknas
            ungefär vart tredje år innan åtgärdsarbetet startade. Översvämningarna
            medför stora kostnader i berörda kommuner. I första hand drabbar
            det jordbrukarna hårt. Men det får också mer vidsträckta konsekvenser:
            minskade skatteintäkter p g a minskade inkomster i berörda lantbruksföretag
            och kostnader för att återställa förstörda vägar, broar, byggnader
            m.m. Kommunala VA-anläggningar får ökade kostnader. Reningsverk
            slås ut. Det får också konsekvenser för sysselsättningen. I berörda
            kommuner behövs all sysselsättning, också den inom lantbruket.
            Det öppna landskapet behöver värnas, det öppna landskap som lantbruket
            skapar. Vid besvärliga översvämningar minskar möjligheten att
            behålla en levande landsbygd, dess sysselsättning och det öppna
            landskapet.
          </p>
          <pb facs="riksdagen-motions-pdf/data/200102/mot_200102_MJ_0321/mot_200102_MJ_0321-0002.pdf"/>
          <p>
            2001/02:MJ321
          </p>
          <p>
            Översvämningar på åkermark leder till ett kraftigt ökat läckage
            av kväve och fosfor ut i Emån och till slut i Kalmarsund och Östersjön.
            Studier av SLU, Sveriges lantbruksuniversitet visar att vid översvämningar
            ökar totala fosforläckaget med ca 900 procent och totalkväveläkaget
            med 35 procent jämfört med om det inte sker översvämning. Översvämningar
            motverkar alltså möjligheten att uppnå de miljömål som riksdagen
            tidigare har uttalat. Åtgärdsarbetet mot översvämningarna i Emån
            pågår för fullt. Den första etappen har genomförts med mycket
            gott resultat. Miljökonsekvensbeskrivningar inför etapp två pågår.
            Det beräknas vara avslutat under 2002. Att i nuvarande läge avbryta
            kreditgarantigivningen som kan orsaka att åtgärderna inte kan
            fullföljas är av ovan beskrivna skäl mycket olyckligt och omotiverat.
            I varje fall bör miljökonsekvensbeskrivningsarbetet fullföljas
            innan medelsindragning sker. Kreditgarantigivningen och statsbidraget
            bör därför vara kvar till dess att översvämningsåtgärderna som
            nu pågår fullföljts. Detta bör ges regeringen tillkänna.
          </p>
          <p>
            Stockholm den 3 oktober 2001
          </p>
          <p>
            Agne Hansson (c) Chatrine Pålsson (kd)
          </p>
        </div>
      </div>
    </body>
  </text>
</TEI>
