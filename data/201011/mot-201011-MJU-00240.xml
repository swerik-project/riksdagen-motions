<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00240">
  <teiHeader>
    <fileDesc>
      <titleStmt>
        <title>Ansvarsfull klimatpolitik</title>
        <author corresp="i-WTUJB2R5FNpHU89dXa4RTX">av Emma Henriksson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ansvarsfull klimatpolitik</title>
          <idno type="rdwebb">GY02MJ240</idno>
          <rs type="number">MJ240</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ240/text</ref>
          <ref type="dokument_url_html">http://data.riksdagen.se/dokument/GY02MJ240</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ240</ref>
          <ref type="doc">http://data.riksdagen.se/fil/E17390FA-E34B-4403-84AA-B0368C617DAD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fnzvf3gGbawNh7Lb61uXNQ" type="signed"/>
        <correspContext corresp="i-Fnzvf3gGbawNh7Lb61uXNQ">
          <note type="signatory" corresp="i-WTUJB2R5FNpHU89dXa4RTX"/>
        </correspContext>
        <correspAction type="numbering" xml:id="i-Xg5jHWynr7pHwUbeVVfKrL">
          <date when="2010-10-28"/>
        </correspAction>
        <correspAction type="submission" xml:id="i-NrNRf3pWsAJ55Z3ej8kpms">
          <date when="2010-10-25"/>
        </correspAction>
        <correspAction type="transfer" xml:id="i-5hTrKKt3AjKtdw5DDavhQY">
          <date when="2010-10-25"/>
        </correspAction>
        <correspAction type="assigned" xml:id="i-JuhzvuZsx3SrJNVqXLM5n9"/>
        <correspContext corresp="i-JuhzvuZsx3SrJNVqXLM5n9">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XNkSbzF5A8YtJuh9f2kcaP">
            Förslag till riksdagsbeslut
          </head>
          <list style="ol">
            <item xml:id="i-74bM8twVMSzWVEmhKbdTVy">
              Riksdagen tillkännager för regeringen som sin mening vad som
              anförs i motionen om att utvidga handelssystemet med utsläppsrätter
              för växthusgaser.
            </item>
            <item xml:id="i-RjrwZDemMsTDcowCcUT87U">
              Riksdagen tillkännager för regeringen som sin mening vad som
              anförs i motionen om att Sveriges ambition om att minska utsläppen
              med 40 % till 2020 bör ligga fast.
            </item>
            <item xml:id="i-MCtGaL3qnSfijdj2XukPtA">
              Riksdagen tillkännager för regeringen som sin mening vad som
              anförs i motionen om att industriländernas utsläpp bör minska
              med minst 30 % till 2020.
            </item>
            <item xml:id="i-F55516EWvgRFCVoXQnsZL4">
              Riksdagen tillkännager för regeringen som sin mening vad som
              anförs i motionen om att de globala utsläppen bör minska med 80
              % till 2050 jämfört med utsläppen 1990.
            </item>
            <item xml:id="i-L2AYGpPzouhHNVQfGFfkHV">
              Riksdagen tillkännager för regeringen som sin mening vad som
              anförs i motionen om behovet av en ny strategi för EU i de internationella
              klimatförhandlingarna.
            </item>
            <item xml:id="i-K1ARntmBYKo5aY6xhXqNif">
              Riksdagen tillkännager för regeringen som sin mening vad som
              anförs i motionen om stödet till klimatinvesteringar i utvecklingsländer.
              1
            </item>
            <item xml:id="i-ApFhTvyG4wwpAjHFWo89Us">
              Riksdagen tillkännager för regeringen som sin mening vad som
              anförs i motionen om behovet av fokusering och samordning av forskningsresurserna.
            </item>
            <item xml:id="i-B7sQBUFi3pFVWuXTszc4H6">
              Riksdagen tillkännager för regeringen som sin mening vad som
              anförs i motionen om hur medborgarna genom sina val av livsstil
              kan bidra till att nå klimatmålen.
            </item>
            <item xml:id="i-47qJgaFku4Kg3CitncCBTm">
              Riksdagen tillkännager för regeringen som sin mening vad som
              anförs i motionen om införandet av ett gemensamt europeiskt system
              för pant av returförpackningar.
            </item>
            <item xml:id="i-5yyWyBu6UHALB1GXbfYuf7">
              Riksdagen tillkännager för regeringen som sin mening vad som
              anförs i motionen om behovet av en pålitlig tillförsel av klimatneutral
              energi. 2
            </item>
            <item xml:id="i-CTnUzjq4dPLqXogwngYki">
              Riksdagen tillkännager för regeringen som sin mening vad som
              anförs i motionen om att utbyggnaden av fossilfri elproduktion
              bör fortsätta. 2
            </item>
            <item xml:id="i-WNXihhKDtg8kUSumZ4JFNG">
              Riksdagen tillkännager för regeringen som sin mening vad som
              anförs i motionen om att bygga ut överföringskapaciteten till
              våra grannländer i syfte att möjliggöra export av koldioxidfri
              el. 2
            </item>
          </list>
          <p xml:id="i-4hmmZ7FnqzB6tx9H1MK7GP">
            1 Yrkande 6 hänvisat till UU.
          </p>
          <p xml:id="i-68gt9ovrHhgLYVm7dQjMMU">
            2 Yrkandena 1012 hänvisade till NU.
          </p>
        </div>
        <div type="motContent">
          <head type="h1" xml:id="i-6LUupo1sd4mgg2jRgqiLSq">
            Förvaltarskapet kräver ett globalt ansvarstagande
          </head>
          <p xml:id="i-ATxWQNuK2R3rhr2s1BNtkj">
            I förvaltarskapstanken, som är central för Kristdemokraterna,
            är ansvaret för miljön en viktig del. Vi har ett gemensamt ansvar
            att minska utsläppen. De klimatförändringar, som orsakas av människans
            utsläpp av växthusgaser i atmosfären, är ett exempel på ett område
            där den nationella beslutsnivån inte räcker till. Samarbete över
            gränserna är avgörande. De rika länderna måste gå före av etiska
            skäl eftersom vi har ansvar för den absolut största delen av de
            utsläpp som gjorts och görs, men också för att visa att det är
            möjligt att ställa om ekonomin.
          </p>
          <p xml:id="i-GSpqRCBD7vspFBRbAp479r">
            Att ställa om vår livsstil för att minska utsläppen kan ha stor
            påverkan på enskildas och familjers vardagsliv. Därför krävs att
            de beslut som fattas är väl underbyggda av forskning och att sambanden
            på ett trovärdigt sätt kan förklaras för dem som berörs.
          </p>
          <p xml:id="i-9RzTfJX5A3UGQin2irq2AF">
            När jordens medeltemperatur ökar drabbas utvecklingsländerna
            särskilt hårt av torka, jorderosion, översvämningar, parasiter
            och utbredning av tropiska sjukdomar. Det är viktigt att i-länderna
            bidrar till finansieringen av de fattigare ländernas investeringar
            i hållbar energiproduktion och i anpassningsåtgärder som behövs
            för att klara ett förändrat klimat.
          </p>
          <head type="h1" xml:id="i-MeNvZetcJRv3kQTDk9h2vE">
            Kristdemokraternas pådrivande roll
          </head>
          <p xml:id="i-Y1sUWGxBzPJ9zaWwjdqnuk">
            I regeringsarbetet är Kristdemokraterna pådrivande i klimatpolitiken.
            Sverige är pådrivande i EU och EU är pådrivande i världen. Tyvärr
            misslyckades toppmötet i Köpenhamn med att nå fram till ett avtal
            som kan hindra jordens uppvärmning från att nå oacceptabla nivåer.
            Det innebär att förhandlingarna måste fortsätta och att Sverige
            på egen hand, och genom EU, ska fortsätta att vara pådrivande
            för att nå ett ambitiöst och rättvist klimatavtal.
          </p>
          <p xml:id="i-TjPqkxpZbn2EurgwJttwX1">
            Regeringen har fastslagit att Sverige ska minska sina utsläpp
            av växthusgaser med 40 procent till 2020, vilket är en kraftfull
            skärpning av det nationella mål som den tidigare socialdemokratiska
            regeringen slog fast. Om hänsyn tas till de senaste forskningsresultaten
            bör inte halten av växthusgaser i atmosfären överstiga 400 ppm
            koldioxidekvivalenter på lång sikt. Det innebär en sänkning från
            dagens halt på cirka 450 ppm.
          </p>
          <head type="h1" xml:id="i-KhGNmyitoQoEz7GyGry4cX">
            Handel med utsläppsrätter
          </head>
          <p xml:id="i-877AxqtDNjiKv1sAGqsZbL">
            Kristdemokraterna har länge varit pådrivande för att utveckla
            handeln med utsläppsrätter som är ett kostnadseffektivt verktyg
            för att nå klimatmål. Kristdemokraterna har också medverkat till
            att flyget tas med i utsläppshandeln. Handelssystemet bör utvidgas
            till att omfatta den övriga transportsektorn samt andra samhällssektorer
            med stora utsläpp som ännu inte deltar i systemet. På sikt bör
            handelssystemen vara globala. Fler växthusgaser än koldioxid bör
            också omfattas.
          </p>
          <head type="h1" xml:id="i-VdbGRojS9o9g4De5Uaden">
            Tydliga mål
          </head>
          <p xml:id="i-PtHwUxoWRmzv7gFy7r7GS6">
            Det är oerhört viktigt att tydliga mål sätts upp för klimatarbetet.
            Sveriges ambition om att minska utsläppen med 40 procent till
            2020 bör ligga fast. Industriländernas utsläpp bör minska med
            minst 30 procent till 2020 och de globala utsläppen med 80 procent
            till 2050 jämfört med utsläppen år 1990.
          </p>
          <p xml:id="i-DRCvnjxxARhK1TZHei3tNZ">
            Tyvärr har EU haft förhandlingspositionen att unionen ska minska
            sina utsläpp med 20 procent till 2020 och med 30 procent om andra
            länder gör tillräckliga åtaganden. Detta har tolkats i omvärlden
            som exempel på en arrogant attityd där européerna på kolonialt
            vis gör sig till examinatörer av andra länders prestationer. Denna
            förhandlingsposition bör därför snarast ändras. EU bör fastslå
            att unionen bör minska sina utsläpp med minst 30 procent till
            2020. Det kan också konstateras att EU.s övergripande förhandlingsstrategi,
            som sammanfattas med att hålla korten nära kroppen har misslyckats.
            För att få resultat i de internationella klimatförhandlingarna
            behövs en offensiv politik där EU och andra industriländer visar
            vägen genom åtaganden som innebär en realistisk chans att nå tvågradersmålet.
          </p>
          <head type="h1" xml:id="i-NmL5H4k1fyExmNbZzsp5cc">
            Stöd till klimatinvesteringar
          </head>
          <p xml:id="i-Sqc6ZnBLYkytmurLb7cz6j">
            De rika länderna behöver kraftfullt öka stödet till klimatinvesteringar
            i utvecklingsländerna jämfört med tidigare åtaganden. Det handlar
            både om tekniköverföring och om stöd till investeringar i ny,
            klimatsmart, teknik samt anpassningsåtgärder för att hantera de
            klimatförändringar som ändå kommer att ske. Klimatanpassningsåtgärderna
            bör integreras i fattigdomsbekämpningen. Nya pengar ska skjutas
            till för att täcka de extrakostnader som klimatförändringarna
            medför, utöver befintliga budgetar för utvecklingssamarbete.
          </p>
          <head type="h1" xml:id="i-CWvs8MdHjhmA6FTFFLvJsk">
            Forskning
          </head>
          <p xml:id="i-ARHP4C89vCdX4wwsmQcH5v">
            Det behövs en fokusering och samordning av forskningsresurserna
            så att vi gemensamt kan hitta effektiva lösningar för energieffektivisering,
            energiproduktion och transporter utan negativ klimatpåverkan.
            Särskilt viktigt är stödet till samhällsvetenskaplig forskning
            med relevans för miljö- och klimatpolitiken, med prioritet på
            miljöekonomi och livsstil samt produktions- och konsumtionsmönster.
            Samarbetet mellan universitet och utvecklingsländer kring strategisk
            forskning inom energiområdet bör stärkas.
          </p>
          <p xml:id="i-Pg7zGiejAw8aoeuBUctu9u">
            Det är positivt att svensk forskning och utbildning har gjort
            sig känd för god kompetens inom miljö- och klimatområdet. Det
            bidrar till att stärka Sveriges konkurrenskraft i en globaliserad
            ekonomi, där efterfrågan på klimat- och miljösmarta lösningar
            kommer att växa kraftfullt under kommande decennier. Integreringen
            av forskning och praktik behöver dock förbättras. Riktade satsningar
            inom särskilt utvalda områden (däribland hållbara byggnader och
            hållbara transporter) bör ske i samarbete med politik och näringsliv
            för att involvera hela värdekedjan.
          </p>
          <head type="h1" xml:id="i-U7YQWvrnJAsHHD6e3GHJ3G">
            En ny livsstil
          </head>
          <p xml:id="i-14Hwex46DLUGE52xq1NSfm">
            Människors vilja att bidra till att minska klimatförändringen
            och annan negativ miljöpåverkan är ofta stor, men kunskaperna
            om den direkta påverkan på miljön är som regel begränsad. Det
            finns ett stort behov av lättillgänglig information om hur vår
            konsumtion och livsstil påverkar klimatet och miljön i det stora
            perspektivet.
          </p>
          <p xml:id="i-Qd4TcYWZ6FCMUGHTyn3wc5">
            Stora miljövinster, som inte behöver innebära en välfärdsförlust,
            kan uppnås genom bättre information om hur man genom planering
            av inköp undviker helt onödigt miljöslitage. För att konsumentmakten
            ska komma till sin fulla rätt måste det finnas praktiska möjligheter,
            till exempel genom märkningssystem, att få kunskap om varan och
            på vilket sätt den produceras. Miljömärkningen, framför allt på
            EU-nivå, måste skärpas och omfatta i stort sett alla dagligvaror.
            Utsläppen av växthusgaser avgörs till ungefär hälften av de strukturer
            som finns i samhället på områden som infrastruktur, kraftproduktion,
            etc. Men den enskilde personen har stort inflytande över delar
            av konsumtionen. Livsmedel, resor och bostäder är områden där
            den livsstil som utvecklats i västerlandet skapar särskilt stora
            problem för klimatet och miljön. Det är viktigt att politiska
            beslut och styrmedel gör det enklare för medborgarna att vara
            miljöanpassade i sin vardag, inte minst när det gäller att fatta
            klimatsmarta beslut och känna stöd för att genomföra besluten.
            Till exempel bör ett europeiskt enhetligt system för pant av returförpackningar
            införas.
          </p>
          <head type="h1" xml:id="i-RMe5nFZRqUuskNdoyiyoto">
            Klimatneutral energi
          </head>
          <p xml:id="i-5aes4yVceifyF8g5uJQLuZ">
            Avgörande för att nå klimatmålen är möjligheterna att skapa en
            pålitlig tillförsel av klimatneutral energi. Klimatfrågans avgörande
            betydelse för mänskligheten innebär att utfasningen av fossila
            bränslen bör ges högsta prioritet. Den nya energiproduktion som
            tillkommer genom utbyggnaden av förnybara energikällor ska ersätta
            fossila energikällor. Som en konsekvens av denna insikt har regeringen
            beslutat att ta bort förbudet mot att bygga nya kärnkraftverk
            i Sverige. Det är glädjande att utbyggnaden av förnybar energiproduktion
            samtidigt tagit fart under alliansregeringens tid. Under decennier
            har det talats om vindkraften som en viktig framtida energiform.
            Tekniken har funnits men utbyggnaden har gått med snigelfart i
            jämförelse med våra grannländer. Under alliansregeringen har vindkraftsproduktionen
            tredubblats och man räknar med att den kommer att tiodubblas de
            närmaste tio åren.
          </p>
          <p xml:id="i-MmbKBmcy9k37tqWotcHPez">
            Utbyggnaden av produktionen av fossilfri el bör fortsätta. Överföringskapaciteten
            till andra länder bör byggas ut för att möjliggöra svensk export
            av koldioxidfri el och för att möjliggöra ett effektivt nyttjande
            av den produktionskapacitet som byggs upp i länderna.
          </p>
        </div>
        <div type="motSignatures">
          <list>
            <item xml:id="i-4ZRpvQ9n7d44bn9mTFVkzP" who="i-WTUJB2R5FNpHU89dXa4RTX">
              Emma Henriksson (KD)
            </item>
          </list>
        </div>
      </div>
    </body>
  </text>
</TEI>
