<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02129">
  <teiHeader>
    <fileDesc>
      <titleStmt>
        <title>Försök med kommunal demokratisk förnyelse i Stockholm, m. m.</title>
        <author>Olof Johansson och Karin Andersson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försök med kommunal demokratisk förnyelse i Stockholm, m. m.</title>
          <idno type="rdwebb">G7022129</idno>
          <rs type="number">2129</rs>
          <ref type="dokument_url_text">http://data.riksdagen.se/dokument/G7022129/text</ref>
          <ref type="dokument_url_html">http://data.riksdagen.se/dokument/G7022129</ref>
          <ref type="dokumentstatus_url_xml">http://data.riksdagen.se/dokumentstatus/G7022129</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>OLOF JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-8DX2HEsXGBiY7R9ZYRTmeN</idno>
            <name>KARIN ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X3wkigeEEJrWnM2auQ4F3H" type="signed"/>
        <correspContext corresp="i-X3wkigeEEJrWnM2auQ4F3H">
          <note type="signatory" corresp="r-0"/>
          <note type="signatory" corresp="i-8DX2HEsXGBiY7R9ZYRTmeN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2129/mot_198384__2129-001.pdf"/>
      <div type="motHeader" xml:id="i-XM9Xa7TmTLC646x5gYGsXL">
        <div type="motTitle" xml:id="i-NzigUogpXKUMm7ruurSY4q"/>
        <div type="motSubmissionInfo" xml:id="i-LSMWdCLjN3Q48s7gKhCRZZ"/>
      </div>
      <div type="motBody" xml:id="i-8AKXVDMzVuKGoChnUCnnRv">
        <div xml:id="i-H4u2SJxgarrJbn2vyNs3gX">
          <p xml:id="i-3pq3gfC2eBM9nQppKCia7A">
            Mot. 1983/84 2129-2134
          </p>
          <p xml:id="i-BFbRkwvC4iuxk4Hw8d6LEB">
            Motion 1983/84:2129
          </p>
          <p xml:id="i-B8DdmwuDyVNeCPWADi6aWM">
            Olof Johansson och Karin Andersson Försök med kommunal demokratisk
            förnyelse i Stockholm, m. m.
          </p>
          <p xml:id="i-EcorLDS5WCAVMDJz1FaGnG">
            Inledning
          </p>
          <p xml:id="i-2JPiD9BVkajCR7fNHHqNVU">
            Storstadsdemokratin har allvarliga brister. I storstäderna innebär
            den representativa demokratin att många människor representeras
            av ett fåtal förtroendevalda. I ett alltmer komplicerat samhälle,
            där ett ökande antal beslut av betydelse för medborgarna tas i
            offentliga organ, fjärmas väljarna från sina förtroendevalda representanter.
            Fler och fler beslut överlåts också reellt på anställda tjänstemän
            inom förvaltningen. Demokratin som folkstyre blir allt svagare,
            medborgarnas möjlighet till delaktighet, medverkan och eget ansvar
            minskar. Erfarenheterna från Stockholms kommun under senare decennier
            visar tydligt på demokratins brister. Den även internationellt
            kända striden om almarna i Kungsträdgården visade hur en stark
            opinion på kort tid kan växa fram. Först efter öppen konfrontation
            gav den tidens politiska majoritet med sig. Striden om Adolf Fredriks
            musikskola har samma karaktär. Mer än 300 000 namnunderskrifter
            samlades in för att bevara Adolf Fredrik. Trots denna starka opinion
            höll den starkt centralstyrda politiska majoriten stånd. Den enorma
            mobiliseringen av medborgarsynpunkter räckte inte. Det krävdes
            ett ingripande från riksplanet för att en ändring skulle komma
            till stånd. Det är ett underbetyg åt förmågan att uppfatta och
            ta hänsyn till demokratiska opinioner. En ändring är nödvändig,
            annars förlorar både kommunal demokrati och politiker förtroendet.
            Avståndet mellan väljare och valda måste minskas. En målmedveten
            decentralisering av beslut och ansvar i lokala kommunala frågor
            måste ske. Det är särskilt angeläget i en storstad som Stockholm,
            där den representantiva demokratin är svagast och bristerna är
            uppenbara. Därför måste Stockholm prioriteras när det gäller att
            från riksnivå skapa förutsättningar för en kommunaldemokratisk
            förnyelse. I takt med att allt fler människor flyttat till storstäderna,
            framför allt under 1960-talets folkomflyttningar, har både problemen
            och möjligheterna vuxit. Stockholm är ett särskilt tydligt exempel
            på vad snabb inflyttning, följd av storutbyggnader under en starkt
            begränsad tidsperiod, kan leda till. Den snabba expansionen har
            skapat ett splittrat samhälle. Människor lever uppdelade efter
            kategorier. Barn på dagis, äldre på pensionärshem, handikappade
            på andra hem. Hyreshus för sig, småhus för sig — ofta uppdelning
            efter ekonomisk standard. Arbetslivet är nästan helt skilt från
            boendet. Gränsen mellan fritid och arbetstid är skarp. Många känner
            främlingskap i en ofullständig hemmiljö och saknar mänskliga kontakter.
          </p>
          <p xml:id="i-CbEkfVbDdWHEqdNaZQYxyb">
            1 Riksdagen 1983/84.3 saml. Nr 2129-2134
          </p>
          <pb facs="riksdagen-motions-pdf/data/198384/mot_198384__2129/mot_198384__2129-002.pdf"/>
          <p xml:id="i-KoBgq8MJ14Rwg7sMz2fab6">
            Mot. 1983/84:2129 2
          </p>
          <p xml:id="i-2wGmjdoNpktXnnCJqaXBSs">
            Det skapar sociala problem. Storstädernas förorter har glömts
            bort i välfärdsbygget. De är många gånger utarmade på samhällsfunktioner.
            Det har blivit samhällen som ibland bara är till för att sova
            i. Många människor flyttar ofta. De sociala nätverken fungerar
            inte när anledningarna att träffas och klara problem gemensamt
            inte finns. Den höjda bostadsstandarden har ökat vår välfärd.
            Men inriktningen på att göra varje hushåll och varje familj oberoende
            av andra har samtidigt fört med sig nya problem. Möjligheterna
            till positiva kontakter med andra, till att kunna hjälpa andra
            och själv få hjälp har minskat. I stället för att förstärka det
            gemensamma har familjen och bostaden alltmer privatiserats. Fler
            sysslor och funktioner har flyttats in i lägenheten, tvättmaskin,
            förvaringsutrymmen, kommunikationshjälpmedel etc. Varje hushåll
            har egna uppsättningar av allt från TV till gräsklippare. Sambruk
            och samägande uppmuntras inte. Genom husens och lägenheternas
            utformning byggs privatiseringen och åtskildheten in. Men ostördheten
            innanför de egna gränserna har skapats på bekostnad av gemenskapen.
          </p>
          <p xml:id="i-P4bh2uEPA5mjdhHuwfQBox">
            Centraliseringsideologins konsekvenser
          </p>
          <p xml:id="i-BBP4PzVErt5Za4Gq3KL7RV">
            1980-talets människor lever i de samhällsmiljöer som 1960-talets
            centraliseringsideologi skapade. Vi har ännu knappast kommit över
            följderna av de stora flyttvågorna. Ändå kommer nya signaler om
            flyttningspolitik. Enligt senaste sammanställningen av länsstyrelsernas
            prognoser fram till 1990 kommer en tillväxt att ske i två av landets
            storstadsområden, främst Stockholm och delvis Malmö. Samtidigt
            beräknas befolkningen minska i 17 av landets 24 län. Sysselsättningen
            blir oförändrad eller minskar i 15 län. Förvärvstalen sjunker
            i 11 län, framför allt beroende på att de kvinnliga förvärvstalen
            upphör att växa. Stora omställningar och 140 000 färre jobb i
            näringslivet förutspås i samma prognos. Arbetspendlingen fortsätter
            att öka i hela landet, t. o. m. ganska snabbt. De lokala arbetsmarknaderna
            klarar inte jobben. Enligt den senaste levnadsnivåundersökningen
            ökar de långa arbetsresor- na på över två timmar dagligen, speciellt
            i Stockholmsregionen, och de korta arbetsresorna på mindre än
            1/2 timme blir allt färre. Detta tyder på att stockholmarna ägnar
            allt mer tid åt att dagligen förflytta sig mellan bostad och arbete.
          </p>
          <p xml:id="i-McHGD2PfwXPXLb2XJ3DuCz">
            Utveckling mot fungerande lokalsamhällen
          </p>
          <p xml:id="i-R53hiRwknEoh3Uyx1E9yZ6">
            För att komma till rätta med de nya problem som människorna upplever
            krävs radikala förändringar av samhälle och arbetsliv. Samhällsplaneringen
            måste inriktas på att föra samman och skapa närhet
          </p>
          <pb facs="riksdagen-motions-pdf/data/198384/mot_198384__2129/mot_198384__2129-003.pdf"/>
          <p xml:id="i-4ccyhxmzsKkDWfNnnJt14A">
            Mot. 1983/84:2129 3
          </p>
          <p xml:id="i-Rpc9ughsuap1rZUZcP8t81">
            mellan olika vardagsfunktioner. Boende, arbete, fritid, umgänge,
            service och vård är verksamheter som förutsätter varandra och
            som vinner på att vara samordnade och ske i samspel. Förutsättningarna
            för samarbete och gemenskap skapas, eftersom det finns naturliga
            anledningar att lösa uppgifter tillsammans. Många problem, som
            i dag tas om hand av centraliserade institutioner, kan då lösas
            lokalt. Arbetsplatser bör planeras i närheten av bostadsområden.
            Olika slags service (kommunal, kommersiell, kulturell) behövs
            nära bostäderna och med korta gång- och cykelvägar mellan olika
            anläggningar och till kollektiva färdmedel. Det är viktigt att
            olika bebyggelse- och upplåtelseformer blandas i samma bostadsområde.
            Där det är möjligt bör befintliga bostadsområden kompletteras
            med marknära bostäder och arbetsplatser. Våra bostäder måste utformas
            för att underlätta hushållsarbete och omsorg om barn och gamla
            och för att nya levnadsmönster uppbyggda kring samarbete mellan
            barn, vuxna, äldre och närboende skall kunna växa fram. Nya möjligheter
            för inflytande och gemenskap kan skapas genom att de boendes ansvar
            för bostäderna ökar. När människor har gemensamma angelägenheter
            och problem i ett bostadsområde skapas grunden för att bygga upp
            nya sociala nätverk. Därför måste politiken inriktas på att överföra
            allt fler samhällsuppgifter och beslut tilllokal nivå. Lokala
            initiativ måste stödjas och uppmuntras. Nya former för att utveckla
            verksamheter i grannskapet måste prövas, framför allt genom att
            underlätta för en lokal kooperativ sektor att växa fram. I en
            stad byggd på fungerande lokalsamhällen finns många kontaktpunkter
            och främjas gemenskap. Hembygdskänslan stärks. Förutsättningarna
            för gemensamt ansvarstagande, planering och utformning av närmiljön
            förbättras. Resbehovet blir mindre. Det innebär också mer tid
            och kraft för umgänge med familj och vänner, för föreningsliv,
            politik och facklig verksamhet. Förutsättningarna för barnen att
            få kontakt med vuxenliv och arbetsliv förbättras. Möjligheterna
            för kvinnor och män att dela ansvaret för uppgifter i hem och
            yrkesarbete ökar.
          </p>
          <p xml:id="i-Fw4XCTGqFiV5x3BiQSEbR9">
            Den nya teknikens möjligheter
          </p>
          <p xml:id="i-8UhBLsrcMvTRQo83K2cCZh">
            Genom datateknikens och mikroelektronikens utveckling är vi på
            väg in i ett annorlunda samhälle — ett mer utpräglat informationssamhälle.
            Konsekvenserna för vårt vardagsliv blir stora. Det måste finnas
            en beredskap att möta förändringarna. Vilken väg utvecklingen
            skall ta är inte självklart. Informationssamhället medför nya
            produkter och tjänster, ändrad förläggning av arbetet och ändrade
            samband mellan arbetsliv och fritid, nya kommunikationsmöjligheter
            etc. För storstäderna blir effekterna omfattande. Här finns en
            stor andel förvaltnings- och kontorsarbetsplatser som kommer att
            förändras genom
          </p>
          <pb facs="riksdagen-motions-pdf/data/198384/mot_198384__2129/mot_198384__2129-004.pdf"/>
          <p xml:id="i-UADUbAvyv7sQcPnY1BtyiE">
            Mot. 1983/84:2129 4
          </p>
          <p xml:id="i-X61TYuYEfgQYbcuWFDgfb4">
            datateknikens rationaliseringsmöjligheter. En mängd arbeten —
            skrivarbete, övervakning, konstruktion, programmering osv. kan
            flyttas bort från traditionella arbetsplatser. Samtidigt som allt
            fler uppgifter kan skötas i hemmen, både genom utflyttning av
            traditionella arbetsuppgifter och genom ökad användning av hemdatorer,
            så ökar risken för ensamhet och isolering. Det är fråga om ett
            strategiskt val för informationssamhällets utveckling. Samma teknik
            som kan tvinga människor bort från en arbetsgemenskap till isolering
            i hyresområden eller radhus, kan också bidra till decentralisering
            av arbetsplatser. Samma teknik som kan isolera sekreterare i lägenhetsmoduler
            kan också användas för att samordna och organisera arbete och
            produktion i en stadsdel. Med kvarteret eller stadsdelen som grund
            kan framtida grannskapscentraler organisera och samordna lokal
            produktion. Enligt vår uppfattning bör den nya tekniken användas
            för att främja integration och motverka segregation. Det senare
            är särskilt viktigt i en storstad med redan uppslittrade miljöer.
            Dagens sociala mötesplatser måste värnas och tekniken utnyttjas
            för att främja gemensam verksamhet. På samma sätt som i arbetslivet
            finns det anledning att i samhällsplanering- en lyfta fram ”goda
            exempel” på användning av den nya tekniken. Det skulle exempelvis
            kunna ske i samarbete mellan Stockholms kommun, byggforskningsrådet
            och andra lämpliga intressenter. I ett sådant försöks- och utvecklingsprojekt
            bör enligt vår uppfattning inriktningen vara att stärka närmiljöns
            servicestruktur beträffande utbildning, samhällsinformation, kommunikation,
            offentliga och privata tjänster etc. samt den lokala demokratin.
          </p>
          <p xml:id="i-37NybuvbKAi3dYf1QPvXw7">
            Arbetsplatser till förorterna
          </p>
          <p xml:id="i-RuLSmkC1g68Z1EzCwqkQz2">
            Ensidigheten i de nya bostadsområdena har ett direkt samband
            med koncentrationen av arbetsplatser på andra håll i Stockholmsregionen,
            främst inom dess kärnområde. Det har fört med sig att arbetsresorna
            blir långa och tröttande, kommunikationerna orationellt använda.
            Därför är det viktigt att nya arbetsplatser lokaliseras till områden
            som i dag har brist på arbetsplatser. Mindre företag och förvaltningsenheter,
            liksom produktion och hantverk utan miljöproblem, kan förläggas
            till existerande bostadsområden. Den nya datatekniken öppnar,
            som nämnts, också nya möjligheter till decentralisering. Kommunen
            har här ett mycket stort ansvar, när det gäller att åstadkomma
            en decentralisering av arbetsplatserna. I storstädernas centrala
            delar, särskilt i Stockholm, finns emellertid en stor andel offentlig
            förvaltning. Om den politiska viljan finns, är det möjligt att
            dämpa expansionen centralt och åstadkomma en decentralisering.
            Lokalkostnaderna för centralt inom Stockholm lokaliserade myndigheter
            är betydande. Det är därför i högsta grad befogat att staten som
            hyresgäst medverkar till att pressa ned sina egna kostnader samtidigt
            som man dämpar utvecklingen av lokalhyreskostnaderna för övriga
            lokalhyresgäster i
          </p>
          <pb facs="riksdagen-motions-pdf/data/198384/mot_198384__2129/mot_198384__2129-005.pdf"/>
          <p xml:id="i-LFWdecKTXE5TbyUYnWFce">
            Mot. 1983/84:2129 5
          </p>
          <p xml:id="i-9SFTWoYFT85bB8zaTM4ABt">
            Stockholms centrala delar. Genom en sådan målmedveten inriktning
            kan staten underlätta för de många mindre serviceföretag som är
            en avgörande förutsättning för en fungerande innerstad. Ett regeringsbeslut
            med denna innebörd togs 1981-08-27 i form av ett uppdrag i byggnadsstyrelsen.
            Där heter det bl. a.:
          </p>
          <p xml:id="i-WG26fqkfWcsPUvDK16auGK">
            Beträffande förhyrda lokaler i de centrala delarna av Storstockholmsom-
            rådet skall byggnadsstyrelsen i den fortsatta lokalförsörjningsplaneringen,
            innan förlängning av hyresavtal beslutas, beakta möjligheterna
            att begränsa lokalkostnadrna samt att förbättra den bristande
            balansen i relationen mellan arbetsplatser och bostäder inom Storstockholmsområdets
            olika delar.
          </p>
          <p xml:id="i-3a3fjBny5GRW1P8gMEiyPC">
            Regeringensuppdraget föranledde därefter byggnadsstyrelsen att
            i samband med ny förhyrning sätta hyrestak för myndigheterna.
            Regeringen bör nu kunna redovisa erfarenheterna från denna verksamhet
            och anmäla dessa för riksdagen. Samtidigt bör regeringen redovisa
            förslag angående fortsatta förhyrningspolitik och -planer inom
            Storstockholms kärnområde för riksdagen.
          </p>
          <p xml:id="i-3RwWXtau49Pn26cfyVjM35">
            Förnyelse av offentlig verksamhet
          </p>
          <p xml:id="i-PWgDgoaZYrHPCYgMCJmvHS">
            Nya former måste utvecklas för ansvarstagande och omsorg av barn,
            äldre och andra i behov av hjälp. Därför måste den offentliga
            sektorns verksamhet förändras och förnyas. Samhällets engagemang
            i omsorgen bygger på solidaritet och jämlikhet. Oavsett ekonomisk
            eller social bakgrund skall alla erbjudas god hälso- och sjukvård,
            ekonomiskt trygg ålderdom och ekonomisk hjälp vid sjukdom eller
            arbetslöshet. Samtidigt har den offentliga sektorn, liksom samhället
            i stort, i alltför hög grad präglats av detaljstyrning, byråkratisering,
            stordrift och specialisering. I större utsträckning har institutioner
            fått klara uppgifter som tidigare utfördes i hemmet, i samverkan
            mellan vänner och grannar eller i folkrörelserna. Professionaliseringen
            av samhällets verksamheter har ökat. Människornas möjlighet till
            delaktighet, ansvarstagande och inflytande har minskat. Det behövs
            en ökad samverkan närmare människorna än kommunen eller kommundelen.
            Den skulle kunna bestå av olika former av kooperativa verksamheter
            och hushåll i samverkan. En sådan här utveckling utgör en tredje
            väg i stället för en utbyggnad av den offentliga sektorn i traditionella
            former eller omfattande privatisering och avgiftsfinansiering.
            Båda dessa senare alternativ är ofta starkt institutionsbundna
            och tillgodoser därmed inte människornas behov av delaktighet
            och gemenskap. Det behövs åtgärder som underlättar för människor
            att utnyttja kooperationen som alternativ till delar av den offentliga
            sektorn. Sådana åtgärder bör förberedas genom en särskild utredning.
            Alternativa modeller för kooperativ verksamhet behöver utarbetas
            och prövas. Institutionella hinder — lagar och regler av olika
            slag — som hindrar en vidare utbredning av
          </p>
          <pb facs="riksdagen-motions-pdf/data/198384/mot_198384__2129/mot_198384__2129-006.pdf"/>
          <p xml:id="i-LRA35Xwiy3Ky7pgQxoea8M">
            Mot. 1983/84:2129 6
          </p>
          <p xml:id="i-VtRzsvn5Dt3hwrV2mhyQ3r">
            kooperativa verksamheter inom den offentliga sektorns verksamhetsområde
            måste elimineras. Utredningen bör också se över statsbidrag, skatter
            och låneregler för att underlätta framväxten av nya kooperativ.
            Vägledande måste vara att vård och omsorg i kooperativ form inte
            skall vara dyrare än motsvarande offentliga verksamheter.
          </p>
          <p xml:id="i-FhKsY1q2gMwMm9xoUWU6bN">
            Lokal samverkan
          </p>
          <p xml:id="i-Q1SP4hdBbw6tNHbkRAjtKr">
            Redan i dag utförs mycket arbete lokalt vid sidan om den vanliga
            formella ekonomin. Det sker framför allt inom det enskilda hushållets
            ram. En mindre del arbete utförs genom samverkan mellan hushåll.
            För en utveckling mot fungerande lokalsamhällen spelar naturligtvis
            denna samverkan mellan hushåll i kvarter och grannskap en stor
            roll. I framtiden, när arbetstiden i den formella ekonomin förväntas
            minska, bör en sådan lokal samverkan öka i betydelse. Hushållens
            samverkan kan underlättas genom samhällsplanering och ökat boendeinflytande.
            Utrymmen och lokaler för olika slags arbete och gemenskap bör
            i ökad utsträckning planeras i närmiljön. Det kan gälla t. ex.
            reparationsverkstad, snickarbod, fotolaboratorium, sällskapsrum.
            Plane- ringen av grönytor och trädgårds- och kolonilottsområden
            bör inriktas på att umgänget i märmiljön skall kunna utvecklas.
            En viktig förutsättning för lokal samverkan är att de boende själva
            kan få ökat ansvar för bostadshus och gemensamhetsanläggningar,
            oavsett boendeform. Vid sidan av äganderätt och bostadsrätt kan
            detta ske genom utveckling och modellavtal för hyresrätt. En sådan
            modell kan vara gemensam förhyrning av ett hyreshus eller t. o.
            m. ett helt bostadsområde, där en särskild ”hyresförening” svarar
            för drift och skötsel. Till ägaren erläggs kapitalkostnader och
            medel för mer genomgripande underhåll. De allmännyttiga bostadsföretagen
            bör här vara pådrivande för att öka boinflytande och lokal samverkan
            i bostadens närmiljö.
          </p>
          <p xml:id="i-AMkAXcmGmhQUUtYnNCvZ12">
            Sammanfattning och förslag
          </p>
          <p xml:id="i-LaWJvuQ5FqoffuUzQREg9t">
            En utveckling mot lokalsamhällen enligt de riktlinjer vi här
            redogjort för torde inte vara möjlig att driva fram inom ramen
            för den beslutskoncentra- tion och centralstyrning som f.n. kännetecknar
            Stockholms kommun. Stockholmscentern och centern i fullmäktige
            har alltid arbetat för en spridning av makt och inflytande ut
            till de olika stadsdelarna. Majoriteten i fullmäktige har hittills
            endast varit beredd att göra halvhjärtade försök att öka det lokala
            inflytandet bl.a. genom att på försök inrätta s.k. kommundelsråd.
            Den utvärdering som nu gjorts av kommundelsrådens verksamhet visar,
            att de inte lett till ett ökat reellt inflytande för människorna
            i de olika stadsdelarna. Det är nu hög tid att ta radikalare grepp.
            Centerns arbete i
          </p>
          <pb facs="riksdagen-motions-pdf/data/198384/mot_198384__2129/mot_198384__2129-007.pdf"/>
          <p xml:id="i-9YAC6316kJi1vrpixt6LJE">
            Mot. 1983/84:2129 7
          </p>
          <p xml:id="i-HWeNof6ErBo2KzkGqaWy4R">
            regeringsställning ledde fram till lagstiftningen om lokala organ
            i kommunerna. Den ger kommunerna stor frihet att decentralisera
            sin organisation. Försöksverksamhet pågår i ett tiotal kommuner.
            Det är emellertid viktigt att gå vidare. De lokala organen måste
            ges en bättre förankring i stadsdelen eller området. Därför bör
            de lokala organen vara direktvalda av befolkningen i området.
            Det är nödvändigt att de lokala organen verkligen speglar den
            lokala befolkningens uppfattningar. Genom direktval till de lokala
            organen blir de förtroendevalda också i realiteten representanter
            för lokalbefolkningen. Efter en sådan demokratiseringsre- form
            bör en uppdelning av beslutsbefogenheter inom Stockholms kommuns
            ram till ”stadsdelskommuner” kunna genomföras. För varje stadsdelskom-
            mun skall finnas en fullmäktigeförsamling som beslutar om sin
            egen budget och som skall ha beskattningsrätt för att finansiera
            de uppgifter den skall ha ansvar för. Stadsdelskommunerna skall
            utse sina egna nämnder för olika områden, t. ex. skolan, planeringen
            och socialvården — en utveckling som redan påbörjats i Stockholm
            genom inrättandet av sociala distriktshämnder. I ett sådant långtgående
            försök kommer Stockholms kommunfullmäktige att få en mer rimlig
            arbetssituation med tyngdpunkten på samordning och övergripande
            frågor. Genom en sådan decentralisering av beslutsbefogenheterna
            som vi föreslår finns stora förutsättningar att radikalt stärka
            medborgarinflytande och lokal demokrati. Några av fördelarna blir
            att
          </p>
          <p xml:id="i-8oK63n9aFh2FB3Up83GNfH">
            Oo besluten blir mer överblickbara Oo det blir närmare mellan
            väljare och förtroendevalda Oo fler blir engagerade i det kommunala
            arbetet Oo lokala synpunkter får ökat gehör.
          </p>
          <p xml:id="i-LDFVoEK748Tju88L933dfc">
            De ekonomiska effekterna av en uppdelning av Stockholms kommun
            är svåra att uppskatta. När socialförvaltningens verksamhet decentraliserades
            ledde de till väsentligt minskad byråkrati. Det totala personalbehovet
            minskade. Inrättande av stadsdelskommuner skulle med stor säkerhet
            innebära
          </p>
          <p xml:id="i-VCGwXcW2u9uvy5KqRSy1UX">
            O minskad byråkrati genom bättre kännedom om invånarnas behov
            och önskemål Oo utredningar och investeringar kan begränsas Oo
            utrymme kan ges för mer ideella insatser och initiativ vilket
            kan ge väsentliga besparingar O invånarna får på ett annat sätt
            ta vara på lokala resurser som skolor, t. ex. ta ansvar för de
            investeringar som görs. Detta ger också ekonomiska besparingar.
          </p>
          <pb facs="riksdagen-motions-pdf/data/198384/mot_198384__2129/mot_198384__2129-008.pdf"/>
          <p xml:id="i-Pk9o2Zr6i17dMkJiXheBEc">
            Mot. 1983/84:2129 8
          </p>
          <p xml:id="i-ABfqmDCD9LmquHo5gT2cPY">
            Det är också lättare för invånarna att följa ekonomin i en stadsdelskommun
            och därmed komma med förslag till förbättringar, besparingar och
            rationaliseringar. Enligt vår uppfattning bör Stockholms kommun
            prioriteras, när det gäller att genom olika åtgärder på riksplanet
            skapa förutsättningar för en kommunaldemokratisk förnyelse. En
            avgörande förutsättning för framgång är en lagstiftning som möjliggör
            inrättande av direkt valda lokala organ i kommunerna, i vårt förslag
            benämnda stadsdelskommuner. Det ligger i sakens natur, att Stockholms
            kommun på egen hand bör beluta om den närmare utformningen av
            sin demokratiska organisation inom ramen för en förändrad kommunallags
            bestämmelser. Genom att utse Stockholm till ”frikommun” av det
            slag som nämns i civildepartementets bilaga till budgetpropositionen,
            bör det också vara möjligt att medge en ”byråkratisk frizon” och
            därmed en friare hantering av kommunens uppgifter inom skolans
            område, socialvården och på planeringsområdet. Det bör vidare
            uppdras åt 1983 års demokratiberedning att — inom ramen för sina
            direktiv — närmare analysera de hinder som kan uppstå och som
            genom åtgärder på riksplanet behöver undanröjas vid en sådan friare
            hantering av nämnda områden. Demokratiberedningen bör vidare få
            i uppdrag att närmare analysera och utreda motionens förslag 1.
            för att främja en utveckling mot fungerande lokalsamhällen, 2.
            om den nya teknikens möjligheter och angelägenheten att i samhällsplaneringen
            lyfta fram ”goda exempel” på användning av den nya tekniken samt
            behovet av försöksprojekt, 3. om alternativa modeller av kooperativ
            verksamhet som ett medel att förnya offentlig verksamhet samt
            eliminering av de hinder som nu motverkar en utbredning av kooperativ
            verksamhet och nödvändiga stimulanser samt 4. om lokal samverkan
            och ökat boinflytande. Regeringen bör vidare redovisa dels erfarenheterna
            av statlig förhyrning av lokaler inom Storstockholms kärnområde,
            dels förslag till fortsatt förhyrningspolitik och -planer inom
            samma område.
          </p>
          <p xml:id="i-WkqB9nanMxcqr9VY5ir5uM">
            Hemställan
          </p>
          <p xml:id="i-EhYFYDSm9cxmGRUktDT9mr">
            Med hänvisning till det anförda hemställer vi 1.att riksdagen
            hos regeringen begär förslag om lagstiftning som möjliggör inrättande
            av direkt valda lokala organ, 2. att riksdagen hos regeringen
            begär att Stockholms kommun utses till frikommun och ges möjligheter
            till en friare hantering av uppgifterna inom skol- och planeringsområdena
            samt socialvården i enlighet med vad som anförts i motionen, 3.
            att riksdagen som sin mening ger regeringen till känna vad som
            i motionen anförts ang. uppdrag till 1983 års demokratiberedning,
          </p>
          <pb facs="riksdagen-motions-pdf/data/198384/mot_198384__2129/mot_198384__2129-009.pdf"/>
          <p xml:id="i-8uiXB7boyas1LdTZWi6Q1X">
            Mot. 1983/84:2129 9
          </p>
          <p xml:id="i-X1KkE8XhrNMAtnutqQF1kL">
            4. att riksdagen begär att regeringen lämnar redovisning och
            förslag om den statliga förhyrningen av lokaler inom Storstockholms
            kärnområde i enlighet med vad som anförts i motionen.
          </p>
          <p xml:id="i-ULHmwN377rzfC7HSZf7DBb">
            Stockholm den 25 januari 1984
          </p>
          <p xml:id="i-4mStUapc8U4RB6nzPXM5NQ">
            OLOF JOHANSSON (c) KARIN ANDERSSON (c)
          </p>
        </div>
      </div>
    </body>
  </text>
</TEI>
