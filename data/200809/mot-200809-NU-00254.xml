<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00254">
  <teiHeader>
    <fileDesc>
      <titleStmt>
        <title>Statliga företag och Svenskt Näringsliv</title>
        <author corresp="i-FrTJne8fam41FasSB9mLUA">av Kerstin Engle (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statliga företag och Svenskt Näringsliv</title>
          <idno type="rdwebb">GW02N254</idno>
          <rs type="number">N254</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N254/text</ref>
          <ref type="dokument_url_html">http://data.riksdagen.se/dokument/GW02N254</ref>
          <ref type="dokumentstatus_url_xml">http://data.riksdagen.se/dokumentstatus/GW02N254</ref>
          <ref type="doc">http://data.riksdagen.se/fil/972CDFC9-88D9-4A5F-972F-0C68B6A1F015</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CiSbjKFJxtb5gDPiRDeCr7" type="signed"/>
        <correspContext corresp="i-CiSbjKFJxtb5gDPiRDeCr7">
          <note type="signatory" corresp="i-FrTJne8fam41FasSB9mLUA"/>
        </correspContext>
        <correspAction type="numbering" xml:id="i-58ADLEmkydTjC2dvtK2GAt">
          <date when="2008-10-06"/>
        </correspAction>
        <correspAction type="submission" xml:id="i-Y6Uj51217GHJkdPsiSMRLd">
          <date when="2008-10-02"/>
        </correspAction>
        <correspAction type="transfer" xml:id="i-Hhn5SSeAiSaCfixaUTjy43">
          <date when="2008-10-01"/>
        </correspAction>
        <correspAction type="assigned" xml:id="i-Ue6vYG9S5WQ1DWEcZBfb4y"/>
        <correspContext corresp="i-Ue6vYG9S5WQ1DWEcZBfb4y">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-CxKQ25oi64VT9ZcfDZVn6t">
            Förslag till riksdagsbeslut
          </head>
          <p xml:id="i-AsdXZGPii3kfFKBXa8gERX">
            Riksdagen tillkännager för regeringen som sin mening vad som
            anförs i motionen om att överväga möjligheten att statens företag
            återgår till den tidigare ordningen med en egen arbetsgivarorganisation.
          </p>
        </div>
        <div type="motContent">
          <head type="h1" xml:id="i-RBUApposNc9WC3xHdvjRuG">
            Motivering
          </head>
          <p xml:id="i-Qj5XkfXH3yXFoNu5jWT6cp">
            Det är naturligt att ställa krav på att de statligt ägda företagen
            ska vara ett föredöme i sin personalpolitik. Det gäller sådant
            som arbetsvillkor, jämställdhet, mångfald, arbetsmiljö och hälsa.
            Det framgår av regeringens skrivelse 2007/08:120 att de statligt
            ägda företagen förväntas vara föredömen avseende socialt och miljömässigt
            ansvarstagande. Det råder alltså ingen tveksamhet om vilket uppdrag
            de statliga företagsledarna har.
          </p>
          <p xml:id="i-ga3CacwprpLmLcdmNEZN6">
            För att kunna leva upp till regeringens målsättning krävs väl
            fungerande fackliga organisationer. Men det krävs också ansvarsfulla
            arbetsgivare, som respekterar den svenska arbetsmarknadsmodellen
            med kollektivavtalet i centrum.
          </p>
          <p xml:id="i-M4PCtbszFvyG5RH753ySzp">
            Samtidigt är en stor del av statens bolag medlemmar i Svenskt
            Näringsliv, näringslivets intresse- och arbetsgivarorganisation.
            Det är en organisation som aktivt attackerar kollektivavtalen
            och spelreglerna på den svenska arbetsmarknaden.
          </p>
          <p xml:id="i-Qp2h64NnhreK5xfGnaTC7p">
            Statens bolag har ca 200 000 anställda, även om antalet minskar
            genom de hittills genomförda utförsäljningarna. Posten, SJ, Green
            Cargo, Telia Sonera, Systembolaget och Teracom är några som ingår
            i Svenskt Näringsliv. Sammantaget betalar 50-talet statliga bolag
            ca 60 miljoner kronor varje år till Svenskt Näringsliv och andra
            branschorganisationer.
          </p>
          <p xml:id="i-2p9n4Scf5WmmzvaHwmweLs">
            Svenskt Näringsliv har ekonomiskt stött det lettiska byggföretaget
            Laval un Partneri med hittills en halv miljon kronor för dess
            kamp mot det svenska kollektivavtalet, först i svenska Arbetsdomstolen,
            sedan i EG-domstolen.
          </p>
          <p xml:id="i-PqVupEMYwsmFYMbMBaMspB">
            I rapporten Den svenska modellen har kantrat gick Svenskt Näringsliv
            till angrepp mot fackföreningsrörelsen, som målas ut som alltför
            maktfullkomlig. Arbetsgivarna i Svenskt Näringsliv vill vingklippa
            facket och begränsa konflikträtten. Avtalsförhandlingarna om löner
            och allmänna anställningsvillkor sker numera så gott som helt
            på fackens villkor, menar man i rapporten. Men verkligheten är
            att i Sverige beslutar i själva verket arbetsgivaren om nästan
            allting från löner till företags överlevnad. Utan att blinka lägger
            storföretag som Ericsson och Electrolux ned verksamhet i Sverige
            och sparkar ut tusentals människor i arbetslöshet. Ändå vill de
            bestämma ännu mer.
          </p>
          <p xml:id="i-NwE1EqEode1PqApR43MdDg">
            De statliga företagen bör lämna Svenskt Näringsliv och i stället
            starta en egen arbetsgivarorganisation (en sådan fanns fram till
            1990-talet). Då frikopplas de från den smutskastning av svensk
            arbetsrätt, som de i dag deltar i. Det är knappast rimligt att
            statliga medel, våra gemensamma tillgångar, ska användas för att
            finansiera en verksamhet som i slutändan uppenbart syftar till
            ett totalt systemskifte på arbetsmarknaden.
          </p>
        </div>
        <div type="motSignatures">
          <list>
            <item xml:id="i-AQBPjKv5DpULNLxFE8dTX5">
              Kerstin Engle (s)
            </item>
          </list>
        </div>
      </div>
    </body>
  </text>
</TEI>
