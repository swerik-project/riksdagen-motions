<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00317">
  <teiHeader>
    <fileDesc>
      <titleStmt>
        <title>Skatteavdrag för ideella gåvor</title>
        <author corresp="i-Ybw8JnrmHGCsqpipBke8a7">av Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skatteavdrag för ideella gåvor</title>
          <idno type="rdwebb">GX02Sk317</idno>
          <rs type="number">Sk317</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk317/text</ref>
          <ref type="dokument_url_html">http://data.riksdagen.se/dokument/GX02Sk317</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk317</ref>
          <ref type="doc">http://data.riksdagen.se/fil/C09041AF-08DD-4834-AB34-E9C692EF0E78</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DJJcYXy9prnET9uo7Sb3sz" type="signed"/>
        <correspContext corresp="i-DJJcYXy9prnET9uo7Sb3sz">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-HBP3DwbVTmXXAAZD4oyLdD" type="numbering">
          <date when="2009-10-05"/>
        </correspAction>
        <correspAction xml:id="i-4pYitWQR7FD8aK4wgTcNku" type="submission">
          <date when="2009-10-01"/>
        </correspAction>
        <correspAction xml:id="i-8bHictqQLEVb7shJZSGejb" type="transfer">
          <date when="2009-10-01"/>
        </correspAction>
        <correspAction xml:id="i-F25as5MGK7P9DGiv55GA5K" type="assigned"/>
        <correspContext corresp="i-F25as5MGK7P9DGiv55GA5K">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AsL3gJGei8aC5McAQ8tTXW" type="motBody">
        <div xml:id="i-EUJZufkKcSschEYpDvGtDV" type="motProposal" subtype="förslag">
          <head xml:id="i-CbWZAtcwS7nPDK6aNsgrP8">
            Förslag till riksdagsbeslut
          </head>
          <p xml:id="i-8iuWwhH4PxAF7QyE4yL4HP">
            Riksdagen tillkännager för regeringen som sin mening vad som
            anförs i motionen om att avdragsrätt för gåvor till och sponsring
            av ideell verksamhet och forskning bör införas från den 1 juli
            2010.
          </p>
        </div>
        <div xml:id="i-NNWkMyDpnAnyqBmY7WZZH1" type="motContent">
          <head xml:id="i-NfdHhhs2WXsFaRPk86sdqz" type="h1">
            Motivering
          </head>
          <p xml:id="i-Hzk9cFFvdjmF5PZ77YzwDY">
            I dag finns det en möjlighet för aktieägare att ge gåvor till
            ideella organisationer och forskning med skattesubvention genom
            att skänka utdelningen av sitt aktieinnehav. Denna möjlighet finns
            inte för de som inte äger några aktier. För ägaren till ett fåmansbolag,
            som vill dela med sig av sin företagsvinst till ideell verksamhet,
            blir gåvan tvärtom straffbeskattad. Låt mig illustrera hur dagens
            lagstiftning fungerar med följande exempel:
          </p>
          <p xml:id="i-TSyenUyZnTs8Xg72JeYBJn">
            Tänk dig att du som ägare till ett fåmansbolag kommer överens
            med dina anställda om att istället för årets julklapp ge en gåva
            till Stadsmissionen.
          </p>
          <p xml:id="i-HKHyZwkfD9mT2QKZh73YAb">
            Det som kommer att hända då är att du inte får räkna det som
            kostnad i företaget, utan du beskattas för det som om det vore
            en utdelning från bolaget. Nuvarande regler ger alltså en skatt
            för bolaget och privat för ägaren på tillsammans 68 procent! Ger
            du istället gåvan till de anställda blir det avdrag i företaget
            och sänkt bolagsskatt.
          </p>
          <p xml:id="i-7Yq7u1c97gojt1GEu3Lkey">
            Detta är naturligtvis en alldeles orimlig, och orättvis, ordning.
            Om man dessutom betänker att Sverige är det enda land i EU där
            det inte ges något skatteavdrag för ideella gåvor inser man att
            svensk lagstiftning på detta område sedan länge är förlegad. Vi
            behöver en reform inom området som ser till att vi får en modern
            och fungerande lagstiftning.
          </p>
          <p xml:id="i-32nEadsMEXQTzRxWTWuaVV">
            Med en avdragsrätt för gåvor till ideella organisationer skulle
            julgåvan till Stadsmissionen behandlas på samma sätt för företagaren
            som julgåvan till de anställda. Säkerligen skulle detta öka sponsringen
            av ideell verksamhet avsevärt och självklart ska avdragsrätten
            inte vara förbehållen företag, utan gälla även för privatpersoner.
          </p>
          <p xml:id="i-Dun6DWUshnX9nBTRxNweRY">
            Redan i dag finns en statlig utredning som tagit fram en modell
            för hur avdragsrätten för ideella gåvor och sponsring skulle kunna
            utformas. Om detta förslag genomförs skulle gåvorna till och sponsringen
            av den ideella sektorn och forskningen öka med 800 miljoner kronor
            per år enligt utredarens beräkningar. Reformen kostar samtidigt
            bara ca 650 miljoner kronor, vilket innebär att de samhällsekonomiska
            effekterna av reformen är betydligt större än statens kostnader
            för den samma precis som avdraget för hushållsnära tjänster, jobbskatteavdraget
            och ROT-avdraget.
          </p>
          <p xml:id="i-5HCiKxWLFPK6QnzoUkAH6V">
            Enligt förslaget blir gåvor till ideella organisationer och forskning
            upp till ca 20 000 kr per år avdragsgilla. Det innebär att givaren
            får tillbaka 7 000 kr på skatten. Ett företag skulle enligt förslaget
            få göra avdrag för drygt 100 000 per år.
          </p>
          <p xml:id="i-EA91PN4m2qPLoR9XU8Z2Ls">
            I tider av hög arbetslöshet vet vi också att den ideella sektorn
            har stora möjligheter att anställa dem som i dag står långt ifrån
            arbetsmarknaden. Ökade intäkter inom denna sektor skulle självklart
            underlätta för såväl små lokala föreningar som stora nationella
            organisationer att ta steget och anställa fler. Samtidigt innebär
            en ökad sponsring av forskning att nya grupper får möjlighet att
            komma in på arbetsmarknaden.
          </p>
          <p xml:id="i-K5yBTeGWaaaF4fqifYpHFi">
            Det civila samhället är grundläggande för ett gott samhälle och
            den tillit och sammanhållning vi så väl behöver. En reform som
            denna skulle öka styrkan hos det civila samhället, och inte minst
            viktigt är att den ideella sektorns och forskningens beroende
            av staten skulle minska.
          </p>
          <p xml:id="i-TZys1F5CvpxcU2xQUHGyrY">
            Ibland ställs frågan varför det inte finns några stora filantroper
            i Sverige, likt Bill Gates i USA, som finansierar stora sociala
            och ideella insatser. Svaret är att staten i Sverige skulle ta
            en mycket stor del av donationen i skatt, vilken helt enkelt förkväver
            intresset.
          </p>
          <p xml:id="i-WwqYMCD2A5QHpaaGsTiDRM">
            Genom att införa avdragsrätt för gåvor till och sponsring av
            ideell verksamhet och forskning, skulle en dörr öppnas som skulle
            stärka det civila samhället i Sverige, öka sammanhållningen i
            samhället och i slutändan leda till ett mycket bättre liv för
            många människor för svårt sjuka genom Cancerfonden och Hjärt-
            och lungfonden, för fattiga barn på södra halvklotet genom Eriks
            hjälpen och Hoppets Stjärna, för behövande i Sverige och världen
            genom Stadsmissionen och Frälsningsarmén.
          </p>
          <p xml:id="i-RPNg8Lx5Y5ufKtQW666vr3">
            Då det redan finns en färdig modell för införandet av avdragsrätt
            för gåvor till och sponsring av ideell verksamhet och forskning
            önskar riksdagen härmed uttala att regeringen ska arbeta för att
            genomföra denna reform.
          </p>
        </div>
        <div xml:id="i-QXBaUfhXTLpEyvUcDWXj8W" type="motSignatures">
          <list xml:id="i-PLxjXo7QiH2T5Fh23Xqypw">
            <item xml:id="i-94y6tjPtByRnzGqwtpsyCW" who="i-Ybw8JnrmHGCsqpipBke8a7">
              Mikael Oscarsson (kd)
            </item>
          </list>
        </div>
      </div>
    </body>
  </text>
</TEI>
