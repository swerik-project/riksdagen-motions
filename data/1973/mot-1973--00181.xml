<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00181">
  <teiHeader>
    <fileDesc>
      <titleStmt>
        <title>om åtgärder för att främja trafiksäkerheten.</title>
        <author>av herr Hermansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att främja trafiksäkerheten.</title>
          <idno type="rdwebb">FW02181</idno>
          <rs type="number">181</rs>
          <ref type="dokument_url_text">http://data.riksdagen.se/dokument/FW02181/text</ref>
          <ref type="dokument_url_html">http://data.riksdagen.se/dokument/FW02181</ref>
          <ref type="dokumentstatus_url_xml">http://data.riksdagen.se/dokumentstatus/FW02181</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-9Y4xyA9x1QxKAxWcTDiJ57</idno>
            <name>GUNVOR RYDING</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-8AhxJLZS4tkzePbePMP4WS</idno>
            <name>JOHN MAGNUSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-UxDubx71tDFGJBQqvNiux2</idno>
            <name>KARL HALLGREN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Kp1NbwtjKeBpcwjPmMijfD" type="signed"/>
        <correspContext corresp="i-Kp1NbwtjKeBpcwjPmMijfD">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-9Y4xyA9x1QxKAxWcTDiJ57"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8AhxJLZS4tkzePbePMP4WS"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-UxDubx71tDFGJBQqvNiux2"/>
          <note type="signatory" corresp="i-CMGiiZNVocLdbkuKqXgWTG"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__181/mot_1973__181-001.pdf"/>
      <div type="motHeader" xml:id="i-NpiBzrGYJDSGM44ZA4gKuV">
        <div type="motTitle" xml:id="i-DdczcMJKWN4KQgKQqTHAPL"/>
        <div type="motSubmissionInfo" xml:id="i-3LxMC6mj3JK6pRUs5JdD3L"/>
      </div>
      <div type="motBody" xml:id="i-7tTyNECGbfGW6k9sSDTnLC">
        <div xml:id="i-MBhdHqLUWCju1J6y6VVsYg">
          <p xml:id="i-Fe2YKE6Jax5M5TRivTxwYq">
            Mot. 1973: 181 13
          </p>
          <p xml:id="i-5uCDcpnthQu8bacWY6KmEJ">
            Nr 181
          </p>
          <p xml:id="i-PeTUtUTi1hadRbhD7xt8WP">
            av herr Hermansson m. fl. om åtgärder för att främja trafiksäkerheten.
          </p>
          <p xml:id="i-BHrD8ccM6PXv29w4f8XLmb">
            Även under år 1972 har trafikolyckssiffrorna visat en sjunkande
            tendens, i varje fall enligt de preliminära siffrorna. Det är
            en glädjande nedgång som också har möjlighet att stå sig i den
            definitiva sammanräk- ningen. I trafiksäkerhetsverkets promemoria
            med förslag till målsättning för arbetet för ökad trafiksäkerhet
            påpekas att det som har kännetecknat utvecklingen i flertalet
            länder med någorlunda jämförbar statistik under såväl 1950-talet
            som 1960-talet varit att man kunnat uppnå vissa förbättringar
            av den relativa säkerheten i antal dödsoffer per 100 000 fordon.
            Däremot har man inte kunnat undgå en ökning av antalet offer år
            från år i samband med att fordonsparken ökat. Ett gemensamt drag
            för utvecklingen i de motoriserade länderna är också den stabilitet
            som kännetecknar statistiken över antalet dödsoffer och antalet
            skadade. Man har som regel en stegring år från år — om än i något
            långsammare takt än trafikökningen — men det är ändå genomgående
            en tämligen stor stabilitet utan kraftigare förskjutningar vare
            sig uppåt eller nedåt. Denna stabilitet borde, enligt trafiksäkerhetsverket,
            å ena sidan innebära en rätt stor sannolikhet för att man skall
            kunna undgå plötsliga språngvisa ökningar av olycksnivån. Vad
            man närmast riskerar är en långsam stegring i samband med fortsatt
            trafikökning. Å andra sidan visar denna stabilitet också att det
            erfordras mycket kraftiga insatser för att åstadkomma mera påtagliga
            sänkningar av olycksnivån. Enligt trafiksäkerhetsverket omkom
            under 1960-talet 12 007 män- niskor i vägtrafiken i Sverige. Minst
            227 500 personer ådrog sig svåra eller lindriga skador. Det verkliga
            antalet skadade är emellertid väsentligt högre, ungefär det dubbla
            antalet, eftersom en stor del av olyckorna inte kommer till polisens
            kännedom och därmed inte blir redovisade i den officiella statistiken.
            Även om Sverige i jämförelse med många andra länder ligger bra
            till är detta ändå fruktansvärda siffror som visar att trafikolyckorna
            utgör ett mycket stort samhälleligt problem. Arbetet för att åstadkomma
            förbättrad trafiksäkerhet måste fortsätta, inte bara med oförminskad
            kraft, utan ännu större resurser måste sättas in på detta område
            för att en verkligt radikal förändring skall kunna åstadkommas.
            De relativt gynnsamma siffrorna för 1970-talets början får inte
            förleda oss att tro att allting ordnar sig utan kraftfulla åtgärder.
            Trafiksäker- hetsverket pekar också på att trafiken under 1970-talet
            är på väg att kräva lika många offer i döda och skadade som under
            1960-talet. Trafiksäkerhetsverket presenterar i sin PM fyra alternativa
            målsätt- ningar för trafiksäkerhetsarbetet för tiden fram till
            1977. Departements-
          </p>
          <pb facs="riksdagen-motions-pdf/data/1973/mot_1973__181/mot_1973__181-002.pdf"/>
          <p xml:id="i-4owcWuhGU6Ei61maxEyesp">
            Mot. 1973: 181 14
          </p>
          <p xml:id="i-F5NUEzK2uxFDeap2E1c6AY">
            chefen framhåller i statsverkspropositionen att dessa varit föremål
            för en omfattande remissbehandling och att han avser att tillsätta
            en parlamentarisk arbetsgrupp, som också kan få räkna med detta
            remissmaterial som underlag för sitt arbete. De av trafiksäkerhetsverket
            presenterade förslagen är omfattande och inrymmer åtgärder med
            sikte på såväl trafiken som fordonen och vägen. De innehåller
            åtgärder på både kortare och längre sikt. Många av frågeställningarna
            har redan diskuterats under åtskillig tid, såsom användningen
            av bilbälten och reflexer. Trafiksäkerhetsverket har gått ut med
            en intensiv information angående bilbältesanvändningen, och det
            anses allmänt att en ökad användning av dessa bidragit till de
            förbättrade olyckssiffrorna. Beträffande användningen av reflexer
            har anförts att erfarenheterna ger vid handen att gående, som
            är utrustade med reflexanordning, löper väsentligt mindre risk
            att under mörker bli påkörda av motorfordon. Lagförslag om obligatorisk
            användning av såväl bilbälten som reflexer ingår i de av trafiksäkerhetsverket
            framlagda alternativa målsättningarna.
          </p>
          <p xml:id="i-EN7CqBfG8sAvGmYLJmswKE">
            Informationsverksamhet
          </p>
          <p xml:id="i-6L3KB8SZSqkJBzYM3bgBEG">
            En stor och viktig del av problemkomplexet trafiksäkerhet är
            informationsverksamheten. Helt färska undersökningar har ju påvisat
            att det brister oerhört i bilisternas kunskaper beträffande trafikmärken
            och trafikregler. Mot den bakgrunden och med beaktande av den
            betydelse informationen haft för t. ex. det ökade användandet
            av bilbälten och reflexer synes det motiverat att bevilja trafiksäkerhetsverket
            större medel för denna verksamhet än vad departementschefen föreslår.
            Informations- verksamheten syftar ju till att öka allmänhetens
            kunskaper om trafik och trafikregler och ge rekommendationer om
            uppträdandet i trafiken.
          </p>
          <p xml:id="i-CH66GBwv5r95sg9B9NsaRi">
            Trafiksäkerhetsfrämjande åtgärder vid järnvägskorsningar
          </p>
          <p xml:id="i-SxzXBoDkweTWgfY4dVveXS">
            I vad gäller trafiksäkerhetsverkets yrkanden i statsverkspropositionen
            anser vi vidare att frågan om bidrag till trafiksäkerhetsfrämjande
            åtgärder vid järnvägskorsningar blivit styvmoderligt behandlad.
            Från verkets sida framhålls att det vid ingången av budgetåret
            1972/73 fanns planer godkända för ännu inte utförda åtgärder till
            en bidragsberättigad kostnad av sammanlagt ca 12,9 milj. kr. Anslaget
            har varit oförändrat sedan budgetåret 1965/66. Sedan denna tidpunkt
            har kostnaderna för utförande av ifrågavarande säkerhetsanordningar
            ökat med ca 5090. Verket föreslår en ökning av anslaget med 2
            milj. kr., departementsche- fen oförändrat anslag. Med hänsyn
            till att frågan är av stor betydelse från trafiksäkerhetssynpunkt
            anser vi detta orimligt och yrkar på en ökning av anslaget med
            1 milj. kr.
          </p>
          <pb facs="riksdagen-motions-pdf/data/1973/mot_1973__181/mot_1973__181-003.pdf"/>
          <p xml:id="i-9bHnFsZ4jaNWgBq8ceKvT2">
            Mot. 1973: 181 15
          </p>
          <p xml:id="i-KpvxkSgKkHfaxpV7GoX1kW">
            Hastighetsgränserna
          </p>
          <p xml:id="i-WAKf5SrturnG9DJZBKj5dW">
            Det har i trafiksäkerhetsdebatten omvittnats att sänkningen av
            basfarten den 1 juni 1971 hade en direkt effekt på dödsolyckorna.
            Även om många bilförare kör för fort i förhållande till fartgränserna
            är det tydligt att dessa bidragit till en dämpad trafikrytm och
            därmed lägre olycksrisker. Frågan är om inte hastighetsbegränsningen
            borde sänkas ytterligare i första hand i tätorterna. Där är ju
            nästan hälften av de dödade fotgängare, cyklister eller mopedister,
            dvs. oskyddade trafikanter. 50 km i timmen är utan tvivel i mesta
            laget och kan bl. a. vålla problem vid övergångsställen och andra
            farliga passager. 30 km borde vara tillräckligt.
          </p>
          <p xml:id="i-8yPo5AJUDc4L6WrMRX7VTc">
            Maximilängd för landsvägsfordon
          </p>
          <p xml:id="i-DafcEp8K4EEWGSZGi1DV5Y">
            Frågan om den högsta tillåtna längden för landsvägsfordon har
            alltmer kommit i blickpunkten både i den trafikpolitiska debatten
            och i debatten om trafiksäkerhetsfrågorna. Sverige har ju för
            närvarande högre tillåten längd än något annat land i Europa,
            24 m mot 18 m för i stort sett det övriga Europa. Det är omvittnat
            att detta innebär betydande olycksrisker inte minst vid omkörningar.
            Enligt Svenska vägföreningens undersökning ”Bilismen i samhället”
            upplever 39 76 av intervjuade körkortsinnehavare omkörning av
            lastbilar med släp som mycket besvärligt och 31 76 det som ganska
            besvärligt. Enligt uppgifter är ju också lastbilar inblandade
            i mer än 2097 av alla dödsolyckor, fastän de bara utgör omkring
            6 7 av bilbeståndet. En sänkning av maximigränsen till 18 m skulle
            därför vara ett viktigt trafiksäkerhetspolitiskt steg.
          </p>
          <p xml:id="i-BMez6Vkgu1LnM5UoGf6Kjq">
            Förbud mot tung trafik under helger och veckoslut
          </p>
          <p xml:id="i-GhxNscSuGicjkPej4gPEgX">
            De frivilliga överenskommelser som träffats om förbud mot tyngre
            lastbilstrafik under helger och veckoslut, då biltrafiken är som
            intensivast, kan betraktas som positiva. 1972 års riksdag framhöll
            det önskvärda i att dessa frivilliga överenskommelser utsträcktes
            till att omfatta större delen av året. Strängare restriktioner
            är nödvändiga, är den slutsats man kan dra bl.a. av tidningsartiklar
            där speciellt långtradar- trafiken å söndagar brännmärks. Kompiskörningar
            med 24-meters lång- tradare med flera fordon kopplade liksom till
            ett godståg rapporteras. Att den bilåkande allmänheten upplever
            detta förhållande som mycket besvärande framgår bl. a. av den
            förut citerade undersökningen ”Bilismen i samhället”, där 43 2
            av de intervjuade ansåg att förbud mot lastbilar med släp skulle
            införas under veckoslut/helger.
          </p>
          <p xml:id="i-6VHWXemJzHtQrCCuSnGkGF">
            Kontroll av utländska fordon
          </p>
          <p xml:id="i-EGgg3ft3asWW5Xi3Y7zEuo">
            De överenskommelser som träffas eller de förbud som utfärdas
            beträffande svenska fordon måste också givetvis gälla utländska
            lastbilar. Strängare föreskrifter bör utfärdas för utländska fordon
            som trafikerar
          </p>
          <pb facs="riksdagen-motions-pdf/data/1973/mot_1973__181/mot_1973__181-004.pdf"/>
          <p xml:id="i-JUQnNQttmePDgYReNuk7By">
            Mot. 1973: 181 16
          </p>
          <p xml:id="i-An6JXYjEDcWewbsJpbU7Cq">
            svenska vägar. Kontrollen över att dessa efterlevs måste också
            skärpas. Åtskilliga olyckor där utländska lastbilar varit inblandade
            har skett i vårt land. De säkerhetskrav vi ställer på svenska
            fordon måste helt naturligt också gälla fordon från andra länder.
            Enligt vår mening bör riksdagen hemställa hos Kungl. Maj:t att
            åtgärder i denna riktning vidtas och att ökade resurser ställs
            till förfogande för en bättre gränskontroll.
          </p>
          <p xml:id="i-CzvEiNf4UJWPbxAzN6ZmxU">
            Säkerhetsföreskrifter för giftiga och eldfarliga produkter
          </p>
          <p xml:id="i-F7p5UWXuAAVnSV8C9NLScC">
            Speciellt under det senaste året har de bristande säkerhetsföreskrif-
            terna för transporter av giftiga kemikalier och eldfarliga produkter
            på våra vägar uppmärksammats. I samband med den svårartade tankbils-
            olyckan i Danmark i början av år 1972 då 20 ton flytande fenol
            läckte ut och åstadkom kraftig förstörelse i den lilla byn Simmersted
            framkom att riskerna för liknande katastrofer är mycket stora
            även i vårt land. Varje år transporteras mängder av kemikalier,
            oljor, bensin och andra eldfarliga produkter på våra vägar. Enligt
            en tidningsuppgift den 6 december 1972 har ett åkeri i Stockholm
            transporterat 15 000 liter fenol en gång i veckan i fem års tid
            på en 50 mil lång landsvägssträcka. Utan varningsskyltar eller
            andra upplysningar om innehållet kör bilen genom sju folktäta
            städer utmed den starkt trafikerade E 4. Vid behandlingen av denna
            fråga har det hänvisats till att regeringen överväger att skriva
            på en internationell överenkommmelse om hur bl. a. fenol skall
            skötas och transporteras. I avvaktan på ordentliga säkerhetsföreskrifter
            för dylika transporter måste emellertid övergångs- bestämmelser
            tillämpas. Sådana transporter måste ske under katastrof- beredskap.
          </p>
          <p xml:id="i-TM7ADrAasw19njXrX5g4KF">
            Övergångsbestämmelser för truckar i trafik
          </p>
          <p xml:id="i-EcpbcQ3qbBL4VpyTXSTwer">
            Till de fordon som i hög grad utgör trafiksäkerhetsrisker på
            vägar och gator måste gaffeltruckar och andra typer av truckar
            med dåliga siktmöjligheter räknas. Användandet av sådana blir
            allt vanligare och de förekommer också alltmer i trafiken. Det
            står däremot helt klart att de inte är anpassade till framförande
            i trafik. Rikspolisstyrelsen inhämtade år 1971 uppgifter från
            polisdistrikten om antalet ”truckolyckor” på väg under åren 1968-1970.
            Totalt redovisades för denna period 179 sådana olyckor på väg,
            varav 118 med gaffeltruck. 7 av olyckorna hade medfört dödsfall.
            Vid riksdagens behandling av denna fråga år 1971 hänvisades till
            den sittande motorredskapsutredningen, som dock ännu ej kommit
            med förslag till åtgärder. På grund av frågans betydelse synes
            övergångsbe- stämmelser nödvändiga i avvaktan på utredningens
            förslag. Rikspolissty- relsen anförde i sitt remissyttrande år
            1971 ett förslag till temporär lösning av problemet. Denna skulle
            innebära att en föreskrift utfärdades om att truck får brukas
            på väg endast om det vid besiktning fastställts att den är lämplig
            för trafik på väg. Krav på körkort för föraren bör också
          </p>
          <pb facs="riksdagen-motions-pdf/data/1973/mot_1973__181/mot_1973__181-005.pdf"/>
          <p xml:id="i-BLDVFzPmMZEfU8bHJRiBZB">
            Mot. 1973: 181 17
          </p>
          <p xml:id="i-KfpfNrgXas4ULn5UmtEH8u">
            ställas. En sådan övergångsbestämmelse anser vi också vara lämplig.
          </p>
          <p xml:id="i-Jy9N8bw4M3X3etbqXVi7B1">
            Avslutning
          </p>
          <p xml:id="i-7Cm6d1K71qSNnMBhVZF1e2">
            Helt givet är att kampen mot trafikolyckorna på grund av problemets
            storleksordning måste ges programmatisk karaktär. Resursåtgången
            och prioriteringen av resurserna måste diskuteras mera ingående.
            Den parlamentariska arbetsgrupp, vars tillsättande departementschefen
            aviserat, får en stor och viktig uppgift. Trafiksäkerhetsarbetet
            får emellertid inte avstanna i avvaktan på arbetsgruppens resultat.
            Vi vill också betona att rent trafikpolitiska åtgärder kan vara
            mycket värdefulla från trafiksäkerhetssynpunkt. Ett skiljande
            av biltrafik och annan trafik, bilfria zoner i bostadsområden
            och stadscentra, en ökad satsning på kollektivtrafiken, inte minst
            den spårbundna, verkar i det hänseendet mycket positivt.
          </p>
          <p xml:id="i-4xCdywziNxbRtV244bMvad">
            Hemställan
          </p>
          <p xml:id="i-T5uPjoLD5Rkzk5WkcEnqxE">
            Med hänvisning till det anförda föreslår vi 1. att riksdagen
            måtte besluta att under punkten C 1. Statens Trafiksäkerhetsverk:
            Förvaltningskostnader för informations- verksamhet anvisa ytterligare
            2 350 000 kr. eller ett förslagsan- slag av sammanlagt 16 868
            000 kr. att avräknas mot automobilskattemedlen; 2. att riksdagen
            måtte besluta att under punkten C 4. Bidrag till trafiksäkerhetsfrämjande
            åtgärder vid järnvägskorsningar anvisa ytterligare 1 milj. kr.
            eller ett förslagsanslag av sammanlagt 7 500 000 kr. att avräknas
            mot automobilskattemedlen; 3. att riksdagen hemställer hos regeringen
            om en sänkning av hastighetsgränsen inom tätorterna till 30 km
            vid övergångsstäl- len, skolor, ålderdomshem och liknande ställen;
            4. att riksdagen uttalar sig för en maximering av högsta längden
            för landsvägsfordon till 18 m, ett förbud för tung trafik under
            helger och veckoslut under hela året och om strängare kontroll
            av utländska fordon som trafikerar svenska vägar; 5. att riksdagen
            hemställer hos regeringen att övergångsbestäm- melser för transporter
            av giftiga kemikalier och eldfarliga produkter i avvaktan på ordentliga
            säkerhetsföreskrifter måtte utarbetas för katastrofberedskap;
          </p>
          <pb facs="riksdagen-motions-pdf/data/1973/mot_1973__181/mot_1973__181-006.pdf"/>
          <p xml:id="i-7oQadL58QENNjnUm7VqCBo">
            Mot. 1973: 181 18
          </p>
          <p xml:id="i-UGU3z1MLKvVGspAtBKDivm">
            6. att riksdagen hemställer hos regeringen att övergångsbestäm-
            melser i enlighet med vad i motionen anförts utfärdas för användningen
            av truckar med dåliga siktmöjligheter i trafik på vägar och gator.
          </p>
          <p xml:id="i-GiHFEo4oM5cw5kVorDjuhr">
            Stockholm i januari 1973 C.-H: HERMANSSON (vpk)
          </p>
          <p xml:id="i-UVjnFL6Wozu1joHCTVX2WN">
            EIVOR MARKLUND (vpk) GUSTAV LORENTZON (vpk) GUNVOR RYDING (vpk)
            KARL HALLGREN (vpk) LARS WERNER (vpk) NILS BERNDTSON (vpk) i Tyresö
            i Linköping
          </p>
          <p xml:id="i-Vv14Auhrk2d6JcqSF6pZRB">
            JOHN MAGNUSSON (vpk) i Kristinehamn
          </p>
        </div>
      </div>
    </body>
  </text>
</TEI>
