<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KU-00368">
  <teiHeader>
    <fileDesc>
      <titleStmt>
        <title>Svenska medborgare misstänkta för samröre med Stasi</title>
        <author corresp="i-FnfN9cA2cbqkM9kt541hzu i-AR2qqDPUQpxw9v9Lv1Da3q">av Thoralf Alfsson och Jonas Åkerlund (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svenska medborgare misstänkta för samröre med Stasi</title>
          <idno type="rdwebb">H002K368</idno>
          <rs type="number">K368</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H002K368/text</ref>
          <ref type="dokument_url_html">http://data.riksdagen.se/dokument/H002K368</ref>
          <ref type="dokumentstatus_url_xml">http://data.riksdagen.se/dokumentstatus/H002K368</ref>
          <ref type="doc">http://data.riksdagen.se/fil/A6FB2DE4-0E53-4420-8A11-431D640F1D1B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FnfN9cA2cbqkM9kt541hzu</idno>
            <name>Thoralf Alfsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AR2qqDPUQpxw9v9Lv1Da3q</idno>
            <name>Jonas Åkerlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T8w9dPkvFDUH6PnTTVMkmp" type="signed"/>
        <correspContext corresp="i-T8w9dPkvFDUH6PnTTVMkmp">
          <note type="signatory" corresp="i-FnfN9cA2cbqkM9kt541hzu"/>
          <note type="signatory" corresp="i-AR2qqDPUQpxw9v9Lv1Da3q"/>
        </correspContext>
        <correspAction xml:id="i-LrWDeYb6hB15JDotAK2jzs" type="numbering">
          <date when="2012-10-09"/>
        </correspAction>
        <correspAction xml:id="i-XpnKGVfvFh5hySveD4ytpT" type="submission">
          <date when="2012-10-04"/>
        </correspAction>
        <correspAction xml:id="i-4WF85QPFZFQFihkPD3JSNe" type="transfer">
          <date when="2012-10-02"/>
        </correspAction>
        <correspAction xml:id="i-MZr52ET7QB3nDc1nEJ29YX" type="assigned"/>
        <correspContext corresp="i-MZr52ET7QB3nDc1nEJ29YX">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MyjZqMxfgaRyNNN5gmJhe" type="motHeader"/>
      <div xml:id="i-UGfSYR3nbfUoBAZFMWNB35" type="motBody">
        <div xml:id="i-D8WvQc3nZSxMBTn9mjuBbx" type="motProposal" subtype="förslag">
          <head xml:id="i-PxsyXQSf8uTuCEkLpzn1hf">
            Förslag till riksdagsbeslut
          </head>
          <list xml:id="i-NbDLeWW7rbTy7UeCRGRhgM" style="ol">
            <item xml:id="i-RubgHxzK9ykbHnjFnEywd5">
              Riksdagen tillkännager för regeringen som sin mening vad som
              anförs i motionen om att agera för att uppgifter från det s.k.
              Rosenholzkartoteket rörande svenska medborgare överlämnas från
              USA till Tyskland.
            </item>
            <item xml:id="i-S5uJFQzY8smhb5nWsuTzVd">
              Riksdagen tillkännager för regeringen som sin mening vad som
              anförs i motionen om att kontrollera med den tyska myndigheten
              BStU om någon information angående svenska medborgare överlämnats
              från USA till Tyskland rörande Rosenholzkartoteket sedan år 2000.
            </item>
            <item xml:id="i-Ehne4nYynL32XEK8gXtVs7">
              Riksdagen tillkännager för regeringen som sin mening vad som
              anförs i motionen om att återuppta de tidigare utredningarna angående
              svenska medborgare som misstänkts för samröre med Stasi sedan
              nya dokument återskapats vid de tyska Stasiarkiven vid BStU.
            </item>
            <item xml:id="i-UqC2X7T136x2EYN3nsGjmG">
              Riksdagen tillkännager för regeringen som sin mening vad som
              anförs i motionen om att regeringen bör ta ett initiativ för att
              snarast begära ut material över de svenska medborgare som verkat
              som Stasimedarbetare enligt den tyska myndigheten BStU.
            </item>
            <item xml:id="i-JfeuECfbMm1Yze3bjs3mZx">
              Riksdagen tillkännager för regeringen som sin mening vad som
              anförs i motionen om att de svenska Stasidokumenten ska göras
              tillgängliga för forskning utan några särskilda förbehåll och
              enligt samma principer som vid de tyska Stasiarkiven hos BStU.
            </item>
          </list>
        </div>
        <div xml:id="i-6WYEHaYc1Z5RVctWRQ2BiJ" type="motContent">
          <head xml:id="i-UNXbACTZqeuxnxY7Zdy5xz" type="h1">
            Motivering
          </head>
          <p xml:id="i-6cqewB8Sepa6CX9TALX4aQ">
            Sverige har fortfarande inte tvättat sin byk när det gäller de
            svenskar som arbetade för den östtyska säkerhetstjänsten Stasi.
            Den svenska säkerhetstjänsten har ännu drygt 20 år efter murens
            fall och upplösningen av Östtyskland väldigt svårt att lämna ut
            trovärdiga uppgifter om dessa förhållanden. Att ett stort antal
            svenskar jobbade som spioner för Östtyskland betvivlar ingen men
            hur många dessa var är fortfarande höljt i dunkel och detta med
            den svenska säkerhetspolisens goda minne.
          </p>
          <p xml:id="i-MmaWmqGtAse6gkd9atS3oR">
            I regeringens skrivelse 2011/12:67 Uppgifter hos Säkerhetspolisen
            om misstänkt samröre med Stasi framkommer följande uppgifter.
          </p>
          <p xml:id="i-EZbPmQdPJVeUGiFHJ7uxRs">
            Stasis verksamhet, som upphörde i samband med Östtysklands upplösning,
            innebar bl.a. att mycket stora mängder information, inte minst
            om enskilda individer, samlades in och arkiverades. Trots att
            avsevärda mängder dokument förstördes i samband med Berlinmurens
            fall finns det fortfarande stora dokumentmängder bevarade. De
            bevarade och rekonstruerade arkiven från Stasis verksamhet förvaltas
            numera av den tyska myndigheten Der Bundesbeauftragte für die
            Unterlagen des Staatssicherheitsdienstes der ehemaligen Deutschen
            Demokratischen Republik (BStU).
          </p>
          <p xml:id="i-WMHsUKKX2EURdgSrRNZka8">
            Stasiarkivet är ett av de största arkiven i Tyskland med ca 111
            hyllkilometer dokument, ca 1,7 miljoner foton m.m. Dessutom finns
            det ca 15 000 säckar med rester av dokument som strimlades i dokumentförstörare
            vid Östtysklands sammanbrott, men som nu successivt rekonstrueras.
            I arkivet finns både uppgifter som rör interna förhållanden i
            Östtyskland och uppgifter från utrikesspionaget HV A.
          </p>
          <p xml:id="i-DHQmWUkfCqT1tD64dg8ow7">
            Vid tiden för Östtysklands upphörande lyckades den amerikanska
            underrättelsetjänsten CIA komma över mikrofilmade kartotekskort
            från HV A. Dessa mikrofilmer går inte sällan under benämningarna
            Rosenholzakterna eller Rosenholz-kartoteket.
          </p>
          <p xml:id="i-8bUfE7cF14bYsfrERmbfV2">
            USA började år 1999 lämna kopior av mikrofilmerna rörande tyska
            medborgare till Tyskland. Fram till mars 2003 hade BStU fått 381
            cd-romskivor. Dessa delar av Rosenholz-kartoteket ingår i BStU:s
            arkiv. Sverige har år 2000 genom Svenska ambassaden i Berlin lämnat
            sitt samtycke till att uppgifter i Rozenholz-kartotektet som rör
            svenskar får lämnas från USA till Tyskland. Huruvida så skett
            är emellertid oklart.
          </p>
          <p xml:id="i-ArRdqbiFQjNVPWL9NtQad8">
            Enligt samma skrivelse beskrivs svenska säkerhetstjänstens arbete
            kortfattat på följande sätt.
          </p>
          <p xml:id="i-QirpdzHnTWdLXrbDFw4zTR">
            Säkerhetspolisen kunde år 2001 konstatera att det fanns 57 personer
            i Sverige för vilka det fanns indikationer på att de på något
            sätt hade verkat för östtysk underrättelsetjänst. Av dessa hade
            ca en fjärdedel varit föremål för förundersökning. Dessa utredningar
            hade lett fram till att två personer år 1971 hade dömts för förberedelse
            till spioneri till fängelse. Övriga förundersökningar lades ner
            med anledning av att brott inte kunde styrkas eller att handlingen
            inte var brottslig. Av de 57 personer för vilka det funnits indikationer
            på misstänkt samröre med Stasi har Säkerhetspolisen, med undantag
            för avlidna och personer som flyttat utomlands, varit i kontakt
            med samtliga utom två personer. I knappt tio fall hade de misstänkta
            personerna medgivit att de medvetet utfört uppdrag för Stasi.
            Ungefär lika många personer medgav att de hade varit i kontakt
            med företrädare för Stasi, men nekade till att ha utfört några
            uppdrag för dem.
          </p>
          <p xml:id="i-QENCpHWkpNdxUPqTWvcikV">
            Efter flera ansökningar och överklaganden fick professor Birgitta
            Almgren vid Södertörns högskola rätt till vissa dokument i Säpos
            arkiv i forskningssyfte av Regeringsrätten i en dom från 2010,
            dock med en lång rad anmärkningsvärda förbehåll. Denna forskning
            mynnade så småningom ut i boken Inte bara spioner som utkom under
            hösten 2011. I boken framgår det att Säpos utredningar av dessa
            Stasimedarbetare varit minst sagt bristfälliga och undermåliga
            enligt Birgitta Almgren.
          </p>
          <p xml:id="i-VoLQRnQZfzF2TrJtXg2eAg">
            Tack vare Birgitta Almgrens bok har ett fall fått sin lösning
            men det är inte genom Säpos förtjänst. Utan detta har skett genom
            ett digert arbete av journalister men även av tjänstemän från
            Luleå stift. Fallet gäller prästen Alexander Radler som verkat
            som Stasimedarbetare i Sverige under minst 20 år. Han har nyligen
            erkänt att han varit spion för Stasi vilket i sig är viktigt men
            det allra viktigaste är ändå vad Alexander Radler har lämnat ut
            för uppgifter till Östtyskland rörande verksamheten inom svenska
            kyrkan eller om enskilda personer o.s.v. För att bringa klarhet
            i detta måste regeringen uppmana den svenska säkerhetspolisen
            att utreda Alexander Radlers gärningar som Stasimedarbetare.
          </p>
          <p xml:id="i-XMbA5cgdc6MmdWbpDZgpRu">
            Enligt uppgifter som framkommit genom fallet med Alexander Radler
            har den tyska myndigheten lyckats återskapa tusentals dokument.
            Förmodligen från de ca 15 000 säckar med strimlat material som
            nu med hjälp av datorprogram återskapas. Detta ger nu svenska
            säkerhetstjänsten en möjlighet att åter granska de fall som är
            kända av den svenska säkerhetspolisen. Regeringen bör därmed uppmana
            Säpo att återuppta de tidigare Stasiutredningarna.
          </p>
          <p xml:id="i-YLdY5wsgaWub7QKcTMaLGD">
            Under våren 2012 visades en utställning i Stockholm rörande Stasi
            med namnet En fiende är den som tänker annorlunda. Bakom utställningen
            stod den tyska ambassaden och den tyska myndigheten BStU. I utställningsmaterialet
            framkommer anmärkningsvärda detaljer om antalet svenskar som arbetade
            för den tyska säkerhetstjänsten Stasi. Uppgifter som inte stämmer
            överens med de uppgifter som finns i regeringens skrivelse och
            uppgifter från den svenska säkerhetstjänsten. Följande kunde läsas
            på en av utställningens montrar.
          </p>
          <p xml:id="i-PiYaAQ7EUBTfzmLiRkw2Rv">
            Sedan år 1960 har 170 Mfs-medarbetare varit involverade i svenskt
            arbete. 23 DDR-medborgare har varit aktiva i Sverige som informatörer
            till utlandsspionage, vid sidan av den ordinarie reseelitgruppen.
            De var aktiva inom diplomatiskt område och eller i trafik-, näringslivs-
            och kulturområden. 153 svenskar spionerade för DDR-statssäkerheten.
          </p>
          <p xml:id="i-XqrMn3phM3Wsbwj4YZagyr">
            Den tyska myndigheten BStU som handhar Stasiarkiven uppger således
            att det var hela 153 svenskar som arbetade som spioner för Stasi.
            Med andra ord så skiljer det ca 100 personer mellan svenska Säpos
            uppgifter och de uppgifter som BStU uppgav under utställningen.
            Att den tyska myndigheten BStU skulle ange siffran till 153 svenska
            medborgare som verkade för Stasi utan att man har skriftliga belägg
            för detta är helt osannolikt. Jag anser att regeringen bör uppmana
            den svenska säkerhetspolisen att snarast begära ut material över
            dessa 153 personer från den tyska myndigheten BStU.
          </p>
          <p xml:id="i-ETc2ZuC6QeGm5y2MEuh31q">
            I regeringens skrivelse 2011/12:67 Uppgifter hos Säkerhetspolisen
            om misstänkt samröre med Stasi framkommer även en mycket anmärkningsvärd
            detalj: Sverige har år 2000 genom Svenska ambassaden i Berlin
            lämnat sitt samtycke till att uppgifter i Rozenholz-kartoteket
            som rör svenskar får lämnas från USA till Tyskland. Huruvida så
            skett är emellertid oklart.
          </p>
          <p xml:id="i-Vo1iiUWE4E4SNdDhBdgUFn">
            Att någon uppföljning inte förekommit angående om detta samtycke
            har utmynnat i något överlämnande är minst sagt anmärkningsvärt
            och tyder på ett stort ointresse från svenska regeringen och den
            svenska säkerhetspolisen. Jag anser att det är hög tid för regeringen
            att kontrollera med den tyska myndigheten BStU om någon information
            angående svenska medborgare överlämnats från USA till Tyskland
            rörande Rosenholz-kartoteket sedan år 2000.
          </p>
          <p xml:id="i-Ezi2Twci57SW78gjUfp5XZ">
            I regeringens skrivelse 2011/12:67 Uppgifter hos Säkerhetspolisen
            om misstänkt samröre med Stasi så gör även regeringen följande
            bedömning: Sverige har år 2000 lämnat medgivande till att uppgifter
            rörande svenskar i det s.k. Rosenholz-kartoteket överlämnas från
            USA till Tyskland. Om uppgifterna inte har lämnats över är det
            en fråga för Tyskland att avgöra om det bör vidtas några åtgärder
            med anledning av detta.
          </p>
          <p xml:id="i-9NBwzcpCpEVEKKv1KjivwB">
            Ett mycket förvånande och passivt agerande av den svenska regeringen.
            Jag anser att det är en självklarhet att den svenska regeringen
            agerar för att uppgifter från det så kallade Rosenholz-kartoteket
            rörande svenska medborgare överlämnas från USA till Tyskland.
            Det är i huvudsak svenska regeringens uppgift, inte den tyska
            regeringens.
          </p>
          <p xml:id="i-QrenwVApmxRRVvd2AFBhqE">
            Europaparlamentet har i en resolution (RC-B6-0165/2009) som antogs
            den 2 april 2009 beklagat att några medlemsstater fortfarande
            efter kommunistländernas kollaps sekretessbelägger dokument som
            berör Stasis verksamhet. Europaparlamentet uppmanar i resolutionen
            dessa stater, däribland Sverige, att öppna arkiven för forskning.
            Vårt nordiska grannland Danmark har öppnat arkiven för forskare,
            så har även Tyskland gjort. Varför kan då inte Sverige göra samma
            sak? Att inte följa Tysklands och Danmarks exempel ger endast
            upphov till spekulationer om orsakerna och ger därtill också Sverige
            dåligt rykte internationellt.
          </p>
          <p xml:id="i-M94KdboAGbAkK9mwdnH68n">
            Eftersom kunskaper om Sveriges förbindelser med Östtyskland (DDR)
            är av största vikt och av mycket stort allmänintresse, inte minst
            för svenskt agerande gentemot diktaturer idag, är det beklagligt
            om seriös vetenskaplig forskning som kan belysa dessa relationer
            stoppas.
          </p>
          <p xml:id="i-F8X1orxHWFNwcaNDfXi8Zi">
            En fortsatt sekretess för de så kallade Stasidokumenten kan tyvärr
            innebära att förtroendet för svensk säkerhetspolis och dess uppdragsgivare
            rubbas. Var och en frågar sig säkert varför sekretessen bibehålls.
            Är det svensk säkerhetspolis bristande förmåga att avslöja de
            svenska Stasimedarbetarna eller är det idag fortfarande levande
            och verksamma personer eller andra närstående personer som ska
            skyddas, som gör att sekretessen kvarstår?
          </p>
          <p xml:id="i-TznnmUwwWrjW8zjEXcyhiG">
            Flera länder har gjort dessa dokument tillgängliga för forskning
            utan förbehåll. Därför anser jag att denna sekretess bör tas bort
            och att de svenska dokumenten ska göras tillgängliga för forskning
            utan några särskilda förbehåll.
          </p>
        </div>
        <div xml:id="i-UvJRYh6bwoCj1Z8YtWJ3av" type="motSignatures">
          <list xml:id="i-WHjTRPi9Sjm9cphqftx1R8">
            <item xml:id="i-RaaZtez5h2NrE9z2o5Psww">
              Thoralf Alfsson (SD)
            </item>
            <item xml:id="i-KnkjSz2RuWgpTcSnUKvPBT">
              Jonas Åkerlund (SD)
            </item>
          </list>
        </div>
      </div>
    </body>
  </text>
</TEI>
