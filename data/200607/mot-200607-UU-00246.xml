<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00246">
  <teiHeader>
    <fileDesc>
      <titleStmt>
        <title>Nedrustning av kärnvapen</title>
        <author corresp="i-991obiMTz36s9V7z3YpuZk">av Gunilla Wahlén m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nedrustning av kärnvapen</title>
          <idno type="rdwebb">GU02U246</idno>
          <rs type="number">U246</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U246/text</ref>
          <ref type="dokument_url_html">http://data.riksdagen.se/dokument/GU02U246</ref>
          <ref type="dokumentstatus_url_xml">http://data.riksdagen.se/dokumentstatus/GU02U246</ref>
          <ref type="doc">http://data.riksdagen.se/fil/5AAD4193-D6BC-4D35-840E-A30E054035F4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Pw799s32WHB5GjpDKAqE3D" type="signed"/>
        <correspContext corresp="i-Pw799s32WHB5GjpDKAqE3D">
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-RxL9Mmab8Y4F3iFEsShFu2" type="referral">
          <date when="2006-11-07"/>
        </correspAction>
        <correspAction xml:id="i-4Ci5VH6na7bo1fcrM8AAoF" type="dismissal">
          <date when="2006-11-07"/>
        </correspAction>
        <correspAction xml:id="i-FpS1jqq6LcoRnEo4edEvHK" type="numbering">
          <date when="2006-11-01"/>
        </correspAction>
        <correspAction xml:id="i-2QWQo9BsUHqyGPsUB2HLjf" type="submission">
          <date when="2006-10-31"/>
        </correspAction>
        <correspAction xml:id="i-NoyNFnaPVY2vwnsyo7XJDW" type="transfer">
          <date when="2006-10-30"/>
        </correspAction>
        <correspAction xml:id="i-245zA1qnHu4vDuPoJXmf8o" type="assigned"/>
        <correspContext corresp="i-245zA1qnHu4vDuPoJXmf8o">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-KxBt7pxQG8FYC1UZRNjmek">
            Förslag till riksdagsbeslut
          </head>
          <list style="ol">
            <item xml:id="i-5MW3CdaQ3KwzytWFomt332">
              Riksdagen tillkännager för regeringen som sin mening vad i motionen
              anförs om att regeringen ska ansluta sig till Blixkommissionens
              rekommendationer gällande alla massförstörelsevapen.
            </item>
            <item xml:id="i-NBESoXweNNgHXBofPcj6MT">
              Riksdagen tillkännager för regeringen som sin mening vad i motionen
              anförs om att regeringen ska verka för att kärnvapen, kemiska
              och biologiska massförstörelsevapen ska förbjudas folkrättsligt.
            </item>
            <item xml:id="i-Wbf8nZZA58Fe85ALCfe87A">
              Riksdagen tillkännager för regeringen som sin mening vad i motionen
              anförs om att regeringen ska verka för att Nato omprövar sin säkerhetsstrategi
              som bygger på avskräckning med kärnvapen.
            </item>
            <item xml:id="i-Q5yBEUHcYAtzWSGKJMi1Hn">
              Riksdagen tillkännager för regeringen som sin mening vad i motionen
              anförs om att Sverige bör återta rollen i FN som pådrivande i
              kärnvapennedrusning genom att återuppliva NAC.
            </item>
            <item xml:id="i-5tFMWNYLCSyv13pz4dy2LU">
              Riksdagen tillkännager för regeringen som sin mening vad i motionen
              anförs om att regeringen bör verka inom EU för att unionen ska
              bli en kärnvapenfri zon.
            </item>
            <item xml:id="i-Wkg8FWGrWVn1L9VNCxCiur">
              Riksdagen tillkännager för regeringen som sin mening vad i motionen
              anförs om att regeringen bör verka för att Storbritannien blir
              det första landet i FN:s säkerhetsråd som avskaffar sina kärnvapen.
            </item>
          </list>
        </div>
        <div type="motContent">
          <head xml:id="i-JHkB6Dds22pskdJN3iaQDr" type="h1">
            Nedrustning av kärnvapen
          </head>
          <head xml:id="i-GzeCprjHYPk3Js82dmyXTT" type="h1">
            Blixkommissionen om kärnvapennedrustning
          </head>
          <p xml:id="i-G2mJRXs25sLnsYLq3svJG6">
            Den 6 augusti 2006 var det 61 år sedan USA med kärnvapen förintade
            Hiroshima och Nagasaki. Några överlevde med ohyggliga skador.
            Bombernas fruktansvärda effekt var avsedd som varning till Sovjetunionen,
            som svarade med att bygga upp en egen kärnvapenarsenal. Frankrike,
            Storbritannien och Kina följde efter, medan Sveriges planer på
            en egen atombomb tack och lov stoppades. Kalla krigets terrorbalans
            med förmåga till ömsesidig utplåning MAD präglade världen under
            fyra decennier.
          </p>
          <p xml:id="i-WNpHiQuSeft7x4vBB96u9n">
            Mot detta växte fredsrörelsen över hela världen och tvingade
            fram avtal om provstopp, nedrustning, icke-spridning, mot militarisering
            av rymden m.m. Trots detta fick Israel stöd av västmakterna att
            utveckla kärnvapen och bedömdes på 80-talet ha ca 200 stridsspetsar.
            Israel försåg också Sydafrika med kärnvapen.
          </p>
          <p xml:id="i-5eKZwrfGEqv9saxdTXEF2x">
            När Warszawapakten upplöstes hoppades många att det skulle öppna
            vägen för nedrustning av kärnvapen. Efter avtal med USA drogs
            de ryska kärnvapnen bort från Europa. Storbritannien och Frankrike
            minskade sina arsenaler. Men USA har fortfarande 480 taktiska
            kärnvapen i europeiska Natoländer. Kärnvapenupprustning pågår.
            Hotet att kärnvapen ska användas är större än någonsin.
          </p>
          <p xml:id="i-DYdpAtQCaVkc3C8R44V2Y8">
            USA har ensidigt dragit sig ur eller ensidigt brutit mot alla
            avtal mot kärnvapen. Istället är USA i stånd att modernisera hela
            sin kärnvapenarsenal. I Nuclear Posture Rewiev 2002 bekräftar
            USA sin beredskap att slå till först i så kallat förebyggande
            syfte mot länder som Iran, Syrien, Nordkorea, Libyen, Ryssland
            och Kina.
          </p>
          <p xml:id="i-X3iqjWHxALiHKs6P6z5vJX">
            Till detta kommer inringningen av Ryssland och Kina med utbyggnad
            av USA-baser och kärnvapenbestyckade Tridentubåtar förmögna att
            förinta norra halvklotet. Idag kan USA utradera alla deras kärnvapen
            med ett första slag. Ryssland har reagerat med upprustning av
            taktiska kärnvapen.
          </p>
          <p xml:id="i-Fneu96AxRfmd2zDCAdghXa">
            Under 1990-talets nya världsordning utvecklade också Indien och
            Pakistan kärnvapen. Nordkorea utnyttjar sin förmåga att framställa
            kärnvapen för att framtvinga ett icke-angreppsavtal med USA. Fler
            stater kan i detta se möjlighet att avvärja faran från USA:s politik
            att i förebyggande syfte kunna anfalla 60 mörka hörn i världen.
          </p>
          <p xml:id="i-RbamUxCL7E5p3fbJZqZUff">
            Kärnvapen är och förblir de värsta tänkbara massförstörelsevapnen.
            USA:s kärnvapenutveckling och krigspolitik utgör det största hotet
            för att kärnvapen ska komma till användning och att fler ska försöka
            framställa dem. När det gäller USA:s kärnvapenstrategi uppmanar
            Vänsterpartiet regeringen att kräva att USA med sitt överlägsna
            vapeninnehav inleder nedrustningen av kärnvapen, att Ryssland
            och övriga kärnvapenmakter omedelbart följer efter samt att USA
            drar tillbaka sina kärnvapen från Europa och upphör med att hota
            andra länder med förebyggande kärnvapenanfall.
          </p>
          <p xml:id="i-Bhy6aoQg5WH7oXeyGeZveL">
            Anna Lindh tillsatte 2003 en kommission med Hans Blix som ordförande
            för att utarbeta förslag till det fortsatta arbetet med nedrustning
            av nukleära, biologiska och kemiska massförstörelsevapen. Den
            1 juni presenterades Blixkommissionens rapport Weapons of terror:
            Freeing the world of nuclear, biological and chemical arms som
            innehåller sextio förslag till det fortsatta arbetet.
          </p>
          <p xml:id="i-TAC71nHJY9HBntDzGMpfi">
            Blixkommissionen föreslår att innehav och användning av kärnvapen
            ska förbjudas folkrättsligt liksom kemiska och biologiska vapen.
            Men innan det är möjligt anser kommissionen att det viktigaste
            steget är att länder ratificerar provstoppsavtalet för att förhindra
            utvecklingen av nya kärnvapen, vilket många länder är i stånd
            att göra.
          </p>
          <p xml:id="i-MKQCSV5gpwiRoahRJj5x6D">
            Kommissionen menar att kärnvapenhotet är påtagligt, eftersom
            fler länder än någonsin tidigare har tillgång till kärnvapen och
            att världen riskerar en ytterligare spridning av kärnvapen om
            inte de fem länder som först skaffade kärnvapen lever upp till
            sina åtaganden om nedrustning. Sverige ska ansluta sig till Blixkommissionens
            rekommendationer gällande alla massförstörelsevapen samt verka
            för att kärnvapen ska förbjudas folkrättsligt liksom kemiska och
            biologiska massförstörelsevapen. Detta ska ges regeringen till
            känna.
          </p>
          <head xml:id="i-Brnh26vXchbpU4Fn5WaK9y" type="h1">
            Natos säkerhetsstrategi
          </head>
          <p xml:id="i-8nps6nJ8pF8gckzssYeS1x">
            Nato har kritiserats för att deras kärnvapenstrategi strider
            mot icke-spridningsavtalet (NPT). Enligt artikel VI i icke-spridningsavtalet
            förbinder sig länderna att fortsätta förhandlingarna om att stoppa
            kärnvapenupprustningen och om ett avtal om allmän och fullständig
            nedrustning. Vid översynskonferensen år 2000 antogs ett dokument
            om fortsatt unilateral nedrustning, minskning av taktiska kärnvapen
            och en minskad betydelse för kärnvapen i säkerhetspolitiken i
            det så kallade 13-punktsprogrammet för total kärnvapennedrustning.
          </p>
          <p xml:id="i-6HJeFukhHrh2hGFyJ99Dep">
            Målet om fullständig kärnvapennedrustning, och målet om att kärnvapen
            ska få minskad betydelse i säkerhetspolitiken, vägleder däremot
            inte Natos kärnvapenpolicy. I Natos säkerhetsstrategi från 1999
            står följande:
          </p>
          <p xml:id="i-43DFH5gSJ7pyvUX6sQgZc1">
            42. /.../ The precence of United States conventional and nuclear
            forces in Europe remains vital to the security of Europe, which
            is inseparably linked to that of North America. /.../
          </p>
          <p xml:id="i-GzPcJRr8JPoJkGzMUBRPpE">
            46. To protect peace and prevent war or any kind of coercion,
            the Alliance will maintain for the forseeable future an appropriate
            mix of nuclear and conventional forces based in Europe and kept
            up to date when necessary, although at a minimum sufficient level.
            /.../ Nuclear weapons make a unique contribution in rendering
            risks of aggression against the Alliance incalculable and unacceptable.
            Thus, they remain essential to preserve peace.
          </p>
          <p xml:id="i-TxD6AGm2cK8pEGQNYsAa3u">
            62. The supreme guarantee of the security of the Allies is provided
            by the strategic nuclear forces of the Alliance, particularly
            those of the United States; the independent nuclear forces of
            the United Kingdom and France, which have a deterrent role of
            their own, contribute to the overall deterrence and security of
            the Allies.
          </p>
          <p xml:id="i-Vcs9btrw6V9wcrGwHvBnHm">
            Natos säkerhetsstrategi fäster således stor betydelse vid kärnvapen,
            som man anser är nödvändiga för att bevara Natoländernas säkerhet
            under överskådlig framtid. Nato har också blivit kritiserat för
            utplaceringen av 480 amerikanska taktiska kärnvapen i fem europeiska
            Natoländer. Enligt NPT är det förbjudet att sprida eller överlåta
            kontroll över kärnvapen från kärnvapenländer till icke-kärnvapenländer.
            De amerikanska taktiska kärnvapnen är inte bara utplacerade på
            dessa länders territorium, de kan också användas av det aktuella
            landet i händelse av krig. Regeringen ska verka för att Nato omprövar
            sin säkerhetsstrategi som bygger på avskräckning med kärnvapen.
            Detta bör ges regeringen till känna.
          </p>
          <head xml:id="i-VPHLctFo3J6fcWN5SiubPi" type="h1">
            Sveriges engagemang för kärnvapennedrustning
          </head>
          <p xml:id="i-ShP94RhHko26pq7ezFqDZu">
            År 1998 bildades den s.k. New Agenda Coalition i FN av sju alliansfria
            länder, Brasilien, Egypten, Irland, Mexico, Nya Zealand, Sydafrika
            och Sverige. NAC lade samma år fram en resolution i FN:s generalförsamling
            med namnet Towards a nuclear-weapon-free world: the need for a
            new agenda som antogs med stor majoritet. Resolutionen innehöll
            uppmaningar om ratifikation och tillträde till provstoppsavtalet,
            och kärnvapenstaterna uppmanades att visa sitt villkorslösa engagemang
            för att påbörja förhandlingar om skyndsam och total kärnvapennedrustning.
            Natoländerna röstade emot resolutionen, eller avstod från att
            rösta.
          </p>
          <p xml:id="i-NT1LoXjHHeSMJuga2dBZWj">
            Efter NPT-konferensen 2000 lades en liknande version av NAC-resolutionen
            fram igen, och fick då stöd av nästan alla Natoländer. Bara Israel,
            Indien och Pakistan röstade emot. Men när NAC-länderna presenterade
            liknande resolutioner 2002 och 2003 var Kanada det enda Natoland
            som röstade för resolutionen. 2005 års NPT-översynskonferens lyckades
            inte enas om ett slutdokument och framgångarna med kärnvapennedrustning
            har därmed avstannat. En viktig orsak till problemen är Bushregeringens
            brist på politisk vilja till kärnvapennedrustning. New Agenda
            Coalitions aktivitet har avstannat efter översynskonferensen 2005
            och istället har den så kallade Sjugruppen för kärnvapennedrustning
            tillkommit på initiativ av Norge.
          </p>
          <p xml:id="i-C6F3Bum2sbqFHMXbLqT46o">
            De alliansfria länderna har spelat en alldeles särskild roll
            i FN:s arbete med kärnvapennedrustning. När Slovenien 1998 ansökte
            om medlemskap i militäralliansen Nato var man samtidigt aktiv
            i NAC. Nato ställde då krav på att Slovenien fick välja, eftersom
            man inte har en chans att bli medlemsland i militäralliansen om
            man samtidigt verkar för radikal kärnvapennedrustning. Den militära
            alliansfriheten möjliggör en självständig utrikespolitik. Sverige
            bör återta rollen i FN som pådrivande i kärnvapennedrustning genom
            att återuppliva NAC. Detta ska ges regeringen till känna.
          </p>
          <p xml:id="i-EKP7VjGLsVEMTogbB3yY8M">
            Riksdagen bör vidare tillkännage för regeringen att regeringen
            bör verka inom EU för att unionen ska bli en kärnvapenfri zon.
          </p>
          <head xml:id="i-3K5vQkzLhmRRwRCVWy9n7q" type="h1">
            Storbritanniens framtida kärnvapenpolitik
          </head>
          <p xml:id="i-WEwbCu5e3o7xWU12f789W6">
            För närvarande pågår en debatt i Storbritannien huruvida man
            ska modernisera de fyra stycken kärnvapenbestyckade så kallade
            Tridentubåtarna. Systemet håller på att åldras, men beräknas kunna
            vara i bruk till och med år 2020. Att modernisera Storbritanniens
            kärnvapen kommer att bli kostsamt och kritiker menar att de inte
            längre fyller något säkerhetspolitiskt syfte. Hittills har endast
            den brittiska regeringen tagit ställning till kärnvapenfrågan,
            men många parlamentsledamöter menar att frågan måste diskuteras
            och avgöras i parlamentet. Om Storbritannien skulle besluta att
            inte modernisera sina kärnvapen vore landet det första i FN:s
            säkerhetsråd bland de gamla kärnvapenländerna att avskaffa sina
            kärnvapen och stödja en säkerhetspolitik utan kärnvapen. Sverige
            borde stödja en sådan positiv utveckling. Regeringen bör verka
            för att Storbritannien blir det första landet i FN:s säkerhetsråd
            att avskaffa sina kärnvapen. Detta ska ges regeringen till känna.
          </p>
        </div>
        <div type="motSignatures">
          <list>
            <item xml:id="i-J1BWQyXhTjVhUH8VVskiYc" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-h5MTuj4FpwNzWidDTaVk2" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-RX15A96tCcu45uUNV1jvYd" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-TNpJn5f5wYV5wkDKgXb8f2" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-M5CVz8gTfTUvQcpWrYXPY9" who="i-Sn3HArFcXWQDenVvrpFSQe">
              LiseLotte Olsson (v)
            </item>
            <item xml:id="i-7tDpfkuahyLmmNiCLd8C1K" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-W6osTKXoE6FbATs11242BT" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
