<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__432/mot_1952__ak__432-001.pdf"/>
      <fw xml:id="i-QohW9sJqUsGaTyxyV2K6Pt">
        Motioner i Andra kammaren, nr 432. 3
      </fw>
      <div type="motHeader" xml:id="i-77vE1kJLs6B7rqhBRqTtzZ">
        <div type="motTitle" xml:id="i-ScM9hX5US1EiGVmPro9onA"/>
        <div type="motSubmissionInfo" xml:id="i-MAcYQqgouCKAKnmoTusdsy"/>
      </div>
      <div type="motBody" xml:id="i-Dui9zwkv9kjnv2vezKY3Th">
        <div xml:id="i-XjWsBdHobqCgHXR3E4tNhJ">
          <p xml:id="i-P5g4JAvRcUq2HydgBV9SQa">
            Nr 432.
          </p>
          <p xml:id="i-9pU1fP3J5CK7b1zx1Uywjc">
            Av herr Hjalmarson m. fl., om åtgärder i syfte att stärka rättssäkerheten
            och den medborgerliga friheten.
          </p>
          <p xml:id="i-Ey5v81hQPXm6ws1F9Zx2rx">
            Uppgiften att skydda det västerländska rättssamhällets grundläggande
            värden — medborgarfriheten och rättssäkerheten — har genom de
            senaste årtiondenas politiska utveckling kommit att träda i förgrunden.
            Hotet mot de västerländska demokratierna från statsbildningar
            utanför deras krets och från totalitära politiska rörelser inom
            densamma har trätt i dagen på ett sätt som öppnat människornas
            ögon för betydelsen av dessa värden. De ha kommit att framstå
            såsom omistliga civilisatoriska framsteg åter- gående på en urgammal
            rättstradition, som ytterst vilar på kristna etiska grundsatser.
            Inför hotet att våldsmakter och våldsläror skola bringa de demokratiska
            grundvärdena till undergång samlas folken inom den västerländska
            kul- turkretsen till politiskt och militärt försvar av sina ideal.
            Hotet utifrån har även frambringat ett självkritiskt aktgivande
            på utvecklingen inom den egna kulturkretsen beträffande skyddet
            av rättssäkerhet och medborgerlig frihet. Man har därvid börjat
            uppmärksamma att starka ideologiska och materiella faktorer, verkande
            inom de västerländska rättsstaterna själva, ha skapat en fara
            för att dessa värden undergrävas. Man börjar inse att det inte
            är tillräckligt att skydda dem mot undergång till följd av krig
            och revolutionära omstörtningar. De måste även skyddas mot de
            tidstendenser, som inifrån hota dem med söndervittring och förstörelse.
            Alla äro numera överens om att staten måste i långt större utsträckning
            än tidigare betros uppgiften att genom sina organ medverka i samordningen
            av de mänskliga strävandena och intressena. Då det gäller att
            taga ställ- ning till arten och graden av statens medverkan i
            denna process, före- ligger emellertid en skillnad i grundsyn
            mellan olika demokratiska poli- tiska meningsriktningar. Konservativa
            och liberala rörelser utgå från indi- videns ställning i samordningsförhållandet
            och fästa avgörande vikt vid att dennes frihetssfär och därmed
            hans möjligheter att göra en insats i sam- hället inte inskränkes
            utöver vad som är oundgängligen nödvändigt; socia- listiska rörelser
            utgå från att staten skall leda samordningen och tillmäta därför
            effektiviteten i de statliga samordningsåtgärderna avgörande bety-
            delse. I ett flertal västeuropeiska stater har under det senaste
            decenniet ett socialistiskt inflytande på regeringsmaktens utövning
            avgörande kom- mit att påverka utvidgningen i vad gäller de statliga
            ingripandena. Enligt ett — med olika nyanseringar -— allmänt godtaget
            betraktelse- sätt tillkommer det staten att skapa största möjliga
            trygghet för den en-
          </p>
          <pb facs="riksdagen-motions-pdf/data/1952/mot_1952__ak__432/mot_1952__ak__432-002.pdf"/>
          <fw xml:id="i-DwBVRcC3jEYZJVQiRWLhY3">
            4 Motioner i Andra kammaren, nr 432.
          </fw>
          <p xml:id="i-4cfs1oc5L7pB5zx3JHQk34">
            skilde. På grund av de genom tekniken ökade resurserna ha också
            fram- steg kunnat göras i fråga om trygghetsskapande socialreformer,
            vilka ännu för några årtionden sedan tedde sig såsom utopiska
            önskemål. Skillnaden på detta område olika demokratiska politiska
            meningsriktningar emellan återgår icke på en skillnad i grunduppfattning.
            I den mån skiljaktigheter här göra sig gällande bygga de väsentligen
            på olika bedömningar av de ekonomiska möjligheterna för reformpolitiken.
            De radikalt ökade statliga befogenheterna och det statliga övertagandet
            av trygghetsuppgifter, som tidigare ansetts vara individuella,
            kunna be- gränsa den medborgerliga friheten och rättssäkerheten.
            Dessa risker ha naturligtvis en särskild benägenhet att framträda
            i stater, där socialistiska tankegångar medvetet eller omedvetet
            påverka utvecklingen i riktning mot en ständig utvidgning av de
            statliga befogenheterna. Om trygghetsskapan- det får sådana former
            att det individuella ansvaret försvagas kan detta vara ägnat att
            öka riskerna för den medborgerliga friheten genom att skapa förmenta
            grunder för frihetsinskränkande åtgärder. När den enskilde läm-
            nar ifrån sig en stor del av ansvaret för sin personliga trygghet,
            lämnar han vägen öppen för ständigt ökade motkrav från samhällets
            sida på kon- troll, underordnande och anpassning.
          </p>
          <p xml:id="i-MjkfvUgrbtS1AX5LN4eymQ">
            Under de senaste årtiondena har utvecklingen steg för steg medfört
            en hopkrympning av den enskildes frihetssfär. Detta har skett
            på en mång- fald olika sätt. Den viktigaste av de rättigheter,
            som den enskilde av ålder haft, nämligen äganderätten, har berövats
            en stor del av sitt materiella innehåll, något som tydligast visar
            sig däri, att tillstånd numera erfordras för en mångfald förfoganden
            över egendom eller andra åtgärder. Stora områden, där individens
            handlingsfrihet tidigare i huvudsak endast be- gränsades av allmän
            civil- och kriminallag, ha numera reglerats även ge- nom en från
            regeringsmakten utgående omfattande och ytterst komplice- rad
            lagstiftning, som befinner sig i ständigt ökad tillväxt. Därtill
            komma verkningarna av de statliga krisregleringsåtgärderna, vilka
            i sin praktiska utformning icke närmare bundits vid fasta principer.
            Den enskilde har därmed i allt större utsträckning blivit beroende
            av myndigheternas hand- lande liksom av sina möjligheter att förutse
            deras handlande. Möjligheten att med rimlig grad av säkerhet kunna
            förutse myndigheternas handlande är emellertid ett viktigt moment
            i rättssäkerheten. Andra viktiga moment äro, att var och en verkligen
            får vad han har rätt till, och att inte någon får vad han inte
            har rätt till. Dessa senare moment ha kommit att framstå såsom
            allt viktigare, allteftersom den enskilde i sin näring och för
            sin existens blivit beroende av vad myndigheterna tilldela just
            honom eller hans arbetsgivare i form av licenser, tillstånd, kvoter
            och bidrag. Inskränkningarna av den enskildes frihetssfär ha medfört
            att rätts- säkerhetsfrågorna träda i förgrunden på ett helt annat
            sätt än tidigare. Ty det sambandet föreligger mellan rättssäkerheten
            och den enskildes frihetssfär, att ju mera begränsad denna senare
            blir desto högre måste kraven på rättssäkerhet ställas. Bristfälligheter
            i denna få nämligen i ett
          </p>
          <pb facs="riksdagen-motions-pdf/data/1952/mot_1952__ak__432/mot_1952__ak__432-003.pdf"/>
          <fw xml:id="i-TxqMfpn3Ctk3FMiHEtgZ5S">
            Motioner i Andra kammaren, nr 432. 5
          </fw>
          <p xml:id="i-YGoi1eo6XDhz8Gygwfv5FW">
            mera socialistiskt samhälle snabbt ödesdigra följder för den
            enskilde med- borgaren, som blir utlämnad åt myndigheternas godtycke.
            Å andra sidan föreligger tydligen också det sambandet att ju större
            frihetssfär den en- skilde tillmätes — ju fastare och mera omfattande
            hans rättigheter bli — desto mindre är risken för att tillfälliga
            bristfälligheter i rättssäkerheten, t. ex. under en period av
            krislagstiftning, skola få allvarliga återverkningar. Äganderättens
            tryggande måste betraktas även såsom ett led i skyddet av rättssäkerheten.
            Rättsäkerhetens och den medborgerliga frihetens principer ha i
            svensk rättsutveckling hävdats alltsedan landskapslagarnas tid.
            Det har varit ett genomgående drag i svensk rättstradition att
            man strävat att begränsa statsmaktens och myndigheternas handlingsfrihet
            på områden, som äro av särskild betydelse för individens frihetssfär,
            genom i lag eller grund- lag fästa principer. Denna strävan fick
            år 1809 ett uttryck i RF, $ 16 med dess föreskrifter om konungens
            bundenhet vid gällande rätt. En mo- dernisering av detta stadgande
            i syfte att åstadkomma en fastare grund för individens frihetssfär
            i det nutida samhället har på senaste tid ifrågasatts. Den utredning,
            som verkställts härom, har emellertid icke lett till några resultat.
            Den förnyade utredning, varom riksdagen år 1948 hemställde, har
            icke igångsatts. Det är uppenbart att frågorna kring skyddet för
            rättssäkerhet och med- borgerlig frihet i det nutida samhället
            icke enbart kunna lösas genom upp- ställande av enkla principer,
            som förlänas grundlags karaktär. De äro alltför komplicerade.
            För att förbättra detta skydd, för att motverka de tidstendenser,
            vilka hota den enskildes frihetssfär och rättssäkerhet, krä- vas
            en mångfald åtgärder inom lagstiftning och administration. Avgörande
            betydelse för den fortsatta utvecklingen härvidlag blir in- ställningen
            till äganderätten. Dess faktiska innehåll har växlat under olika
            historiska skeden. Den har också haft olika motivering. På sin
            tid framstod den som grundad i naturens ordning, som i sig oantastlig
            och okränkbar. Numera göres gällande att den väsentligen är en
            den enskildes av samhället givna befogenhetsposition i förhållande
            till olika slags nyttigheter. Ägande- rättens innehåll bestämmes
            enligt denna uppfattning av dess sociala funk- tion. Denna funktion
            är olika på olika områden och ter sig olika alltefter- som man
            ser den från den enskilde medborgarens eller från samhällets synpunkt.
            Oavsett vilken teoretisk grund man har framstår det som ange-
            läget, att äganderätten gives ett innehåll, som för den enskilde
            skapar på en gång trygghet och frihet — trygghet i nyttjandet
            och valfrihet i hand- landet. Ur samhällets synpunkt erbjuder
            dess maktfördelande funktion stora fördelar. Genom äganderätten
            kommer det vidare att finnas ett tyd- ligt och lätt fattbart samband
            mellan prestationer och arbetsresultat, mellan insatser och möjligheter
            till behovstillfredsställelse. Den lär människorna, vilket pris
            de måste betala för att tillfredsställa sina behov eller förverkliga
            sina önskningar. Att ett fast och okränkbart äganderättsminimum
            är en förutsättning för den individuella självständighet utan
            vilken de veder-
          </p>
          <pb facs="riksdagen-motions-pdf/data/1952/mot_1952__ak__432/mot_1952__ak__432-004.pdf"/>
          <fw xml:id="i-RadRVntuYHDEmbGpCRU9BX">
            6 Motioner i Andra kammaren, nr 4532.
          </fw>
          <p xml:id="i-TaQKRJQEofEcemRHnwFvGj">
            tagna demokratiska rättigheterna endast bli ett sken, är därtill
            icke blott en iakttagelse av historiskt intresse utan en utgångspunkt
            av avgörande betydelse även för det nutida samhällsarbetet.
          </p>
          <p xml:id="i-MsYbQWnH7QSx1u9Qan1yVy">
            Genom allehanda reglerande och inskränkande åtgärder har under
            det senaste årtiondet äganderätten så urholkats att det framstår
            såsom tvivel- aktigt, huruvida den längre kan fylla sin här ovan
            angivna sociala funk- tion. Genom äganderättsinstituteis försvagning
            på ett ofta till det yttre omärkligt sätt ha stora steg tagits
            bort ifrån ett demokratiskt frihetssam- hälle i riktning mot en
            totalitär funktionärsstat. Exempel på denna ägande- rättens urholkning
            erbjuda bland annat byggnads- och byggnadstillstånds-, "hyresreglerings-
            och jordförvärvs- samt prisregleringslagstiftningarna lik- som
            import- och exportregleringarna. I detta läge framstår det för
            oss som ett ofrånkomligt krav att en revision av ifrågavarande
            lagstiftningar kom- mer till stånd inriktad på att precisera och
            förstärka den enskildes ställ- ning såsom ägare. Måhända skulle
            en med moderna samhällsvetenskapliga metoder utförd undersökning
            av äganderättens sociala funktion kunna giva vissa utgångspunkter
            av värde för en sådan revision. Varje bidrag till ett ökat klarläggande
            av dessa frågor måste över huvud taget vara av vikt, eftersom
            den mot äganderätten riktade politik, som förts från socialistisk
            sida, egentligen endast motiverats med diffusa värderingar och
            hänvis- ningar till tillfälliga lämplighetsskäl. Samtidigt som
            utvecklingen mot en försvagning av äganderättens innehåll brytes
            måste medvetna åtgärder vidtagas i syfte att låta ett så stort
            antal medborgare som möjligt komma i åtnjutande av de förmåner
            i fråga om frihet och rättssäkerhet, som ägande- rätten tryggar.
            Under och efter det andra världskriget, då en mångfald nya myndigheter
            med nya uppgifter tillkommit, har lagstiftningen växt till oöverskådlighet.
            Redan mängden av administrativa författningar, inte sällan tillkomna
            i hast och därför bristfälligt förberedda, leder till svårigheter
            för den en- skilde, när han skall försöka förutse hur myndigheterna
            komma att be- döma hans handlande. Genom deras ofta uppenbara
            bristfälligheter i juri- diskt-tekniskt hänseende kommer den enskildes
            rättssäkerhet ytterligare i fara. Man har genom utvecklingen under
            det senaste årtiondet i själva verket nått fram till ett läge,
            där medborgarens ställning regleras av två skilda typer av lagstiftning.
            Den ena, civillagstiftningen, som reglerar hans förhållande till
            andra medborgare, bygger på ingående utredningar och prövas vid
            sin tillkomst noga av landets främsta juridiska expertis såväl
            i sak som i form. Den andra, den administrativa lagstiftningen,
            som regle- rar hans förhållande till myndigheterna, tillkommer
            ofta utan mera in- gående utredningsförfarande och blir icke föremål
            för sak- eller formpröv- ning utanför sedvanlig departementsrutin.
            Den administrativa lagstift- ningen har emellertid numera för
            många människor långt större betydelse än civillagstiftningen.
            Uppgiften på detta område måste därför vara icke blott att rätta
            till nu föreliggande bristfälligheter på centrala områden. Ett
            steg i denna riktning utgjorde tillsättandet av 1949 års besvärssakkunniga.
          </p>
          <pb facs="riksdagen-motions-pdf/data/1952/mot_1952__ak__432/mot_1952__ak__432-005.pdf"/>
          <fw xml:id="i-MBMtL1bZbMxSxVJHXkcnb3">
            Motioner i Andra kammaren, nr 432. T Det gäller även att skapa
            garantier för framtiden för att den administrativa lagstiftningen
            tillkommer i en för rättssäkerheten mera betryggande ord- ning.
            Ett särskilt område, där snabba reformer till rättssäkerhetens
            tryggande äro påkallade, är beskattningens. En väsentlig orsak
            till de allvarliga och av alla erkända brister, som här föreligga,
            är att beskattningsmyndigheter- nas organisation, taxeringsförfarandet
            och skatteprocessen utformats för ett helt annat beskattningsläge
            än det nuvarande. Tillståndet på detta om- råde kan visserligen
            förbättras genom detaljreformer. Men huvudfrågan är huruvida en
            beskattning av nuvarande tyngd verkligen kan upprätthål- las i
            längden utan allvarliga vådor för rättssäkerheten.
          </fw>
          <p xml:id="i-DYF7mFurH62Ht58cywXTNj">
            Vilka rättsliga och organisatoriska garantier man än må giva
            till rätts- säkerhetens skydd äro dessa i längden verkningslösa,
            så länge själva käns- lan för rättssäkerhetens betydelse försvagas
            hos medborgarna. På längre sikt är medborgarnas frihets- och rättsmedvetande
            den enda fasta grunden för den västerländska rättsstaten. En beskattning,
            som genom sin tyngd uppfattas såsom stötande för rättskänslan,
            är även ägnad att skada med- borgarnas allmänna lojalitetsinställning
            gentemot rättsstatens grundläg- gande principer. Om resignation
            och likgiltighet prägla medborgarnas in- ställning till statsmakten
            och de statliga myndigheterna föreligger en miljö, där medborgarna
            andligen beredas för det totalitära samhället. På sistone framträdande
            tendenser att vilja giva skatter och avgifter m. m. retroaktiv
            verkan framstå också såsom ett hot mot grundläggande rättssäkerhetskrav.
            Mot dylika retroaktivt verkande åtgärder inlägga vi en bestämd
            gensaga. De äro kränkande för rättskänslan och medföra där- igenom
            allvarliga skadeverkningar på den medborgerliga lojalitetsinställ-
            ningen till staten och de statliga myndigheterna. De komma att
            skapa ett tillstånd av osäkerhet vid bedömandet av de ekonomiska
            förutsättningarna för insatser inom produktionslivet, som måste
            allvarligt försvåra ekono- miska framtidsbedömningar och skada
            själva viljan till risktagande. Ställd inför ett övergrepp mot
            principen att statliga åtgärder icke få givas retro- aktiv verkan,
            måste nämligen den enskilde medborgaren i fortsättningen räkna
            med möjligheten av nya dylika övergrepp. Han måste därvid i eget
            säkerhetsintresse räkna med att dessa övergrepp kunna bli ännu
            mera om- fattande och inrätta sitt handlande därefter. Principen
            att skatter och av- gifter icke få givas retroaktiv verkan borde
            under fredstid i en rättsstat vara lika självklar som principen
            att strafflag icke får givas retroaktiv giltig- het. I båda fallen
            gäller det den enskildes grundläggande rättssäkerhet gentemot
            staten. Några ur rättssäkerhetssynpunkt betydelsefulla moment
            vilja vi till sist särskilt understryka. Det är ett karakteristiskt
            drag i nutida lagstiftning, att myndigheterna i allt större omfattning
            tillerkänts befogenhet att träffa för medborgarna viktiga avgöranden
            obundna av lagregler, efter sitt »fria skön&gt;. Det får aldrig glömmas,
            att sådan frihet medför stora risker för olikformighet,
          </p>
          <pb facs="riksdagen-motions-pdf/data/1952/mot_1952__ak__432/mot_1952__ak__432-006.pdf"/>
          <fw xml:id="i-T1saM7fz7NHgE12oR5HNvr">
            8 Motioner i Andra kammaren, nr 432.
          </fw>
          <p xml:id="i-9zq9noaoLXBFAeT4MYe11w">
            missgrepp och godtycke. Det framstår som angeläget att på alla
            de områ- den, där det är möjligt, lagstiftningen uppdrager bestämda
            riktlinjer och gränser för utövningen av myndigheternas maktbefogenheter.
            Endast på detta sätt tryggas den lagbundenhet, utan vilken verklig
            rättssäkerhet svår- ligen kan tänkas. Synnerlig uppmärksamhet
            måste ägnas åt den personal, som är verk- sam inom myndigheterna.
            Det visar sig ofta, att vittgående lagstiftnings- åtgärder vidtagas
            utan tillbörligt beaktande av de krav på en tillräckligt omfattande
            och för ändamålet kvalificerad personal, som de ovillkorligen
            måste medföra; om ärendena på denna grund få en mindre tillfredsstäl-
            lande behandling, är det betänkligare ju mer förvaltningsmyndigheterna
            ha att ingripa i den enskildas förhållanden. Särskilt är det betänkligt
            ur rätts- säkerhetens synpunkt, att förvaltningens våldsamma ansvällning
            och dess inriktning på nya uppgifter försvaga den i Sverige djupt
            rotade tradition, som kräver att förvaltningsmyndigheterna såväl
            som domstolarna skola fullgöra en rättsvårdande funktion. De domarmässiga
            betraktelsesätt, som i äldre tid spelade en så stark roll inom
            svensk förvaltning, göra sig år från år allt mindre gällande.
            Vad detta betyder för menige mans möjlighe- ter att hos förvaltningsmyndigheterna
            komma till sin rätt ligger i öppen dag. De berörda förhållandena
            röja sig särskilt i myndigheternas arbetssätt. Man har hos oss
            sedan gammalt inom förvaltningen i stor utsträckning tillämpat
            förfaranden, som mer eller mindre anknutit till domstolsförfa-
            randet och därmed berett säkerhet för allsidig prövning och noggrant
            be- aktande av den enskildes rätt. Det är otvivelaktigt att denna
            tradition för- lorat en del av sin styrka under den utveckling
            som nyss antyddes. Snart sagt i alla länder har man under senare
            tid, under intryck av förvaltningens expansion, kommit att rikta
            sin uppmärksamhet på betydelsen ur rätts- säkerhetssynpunkt av
            ett tillfredsställande förvaltningsförfarande. Utveck- lingen
            i vårt land ger också oss, trots de vackra traditioner vi ha att
            bygga på, all anledning till sådan uppmärksamhet. Den enskilde,
            vars rätt kränkts genom förvaltningsmyndigheternas åt- göranden,
            bör ha möjlighet att få sina anspråk underkastade en rättslig
            prövning. I de flesta länder har han en allmän rätt att påkalla
            en sådan prövning antingen hos allmänna domstolar eller hos särskilda
            förvaltnings- domstolar; man räknar allmänt en sådan rätt såsom
            omistlig i varje stat, som vill kallas rättsstat. Vårt land intager
            i detta hänseende en egendomlig särställning. Väl kan på åtskilliga
            områden talan föras hos regeringsrätten, kammarrätten eller annan
            förvaltningsdomstol. Men på stora områden — som ständigt vidgas
            — är han hänvisad till det rättsskydd som kan ernås genom besvär
            hos regeringen, och det är uppenbart att denna rättssäker- hetsgaranti
            under nutida konstitutionella förhållanden är långt svagare än
            förr. Det bör tilläggas, att — mot vad förhållandet är i andra
            länder — de beslut som fattas av regeringsmakten icke äro underkastade
            domstols-
          </p>
          <pb facs="riksdagen-motions-pdf/data/1952/mot_1952__ak__432/mot_1952__ak__432-007.pdf"/>
          <fw xml:id="i-FRq4s2JG9hnjcjkJoWxXNq">
            Motioner i Andra kammaren, nr 432. 9
          </fw>
          <p xml:id="i-HUZJmafe5b8SpHE7qfmUSM">
            prövning. Den säregna lucka i rättsskyddet, som sålunda föreligger
            i vårt land, fylles endast i ringa mån genom de möjligheter man
            i vissa lägen har att mot förvaltningsmyndigheternas åtgärder
            föra talan vid allmän domstol. Det framstår som en viktig samhällsangelägenhet
            att på ett eller annat sätt i väsentligt större utsträckning än
            nu bereda möjlighet till dom- stolsmässig prövning av den enskildes
            rättsanspråk mot det allmänna. Vi vilja till sist erinra om det
            i vår tid allt viktigare spörsmålet om den enskildes rätt till
            ersättning för skada som vållas honom genom statliga ingripanden.
            Vi syfta härmed för det första på frågan om stats och kom- muns
            ansvar för felaktiga åtgärder av deras befattningshavare. Förslag
            föreligger om en utredning angående detta viktiga spörsmål; det
            synes oss synnerligen angeläget att denna lagstiftningsfråga ej
            längre uppskjutes. För det andra framstår det som mycket betydelsefullt
            att den enskilde beredes skälig ersättning i sådana nutilldags
            ofta förekommande fall, då åtgärder, vidtagna i överensstämmelse
            med lagar och författningar, med- föra kännbara ingrepp, särskilt
            i äganderätt och näringsfrihet. Ur rätts- säkerhetssynpunkt är
            det angeläget att dessa ersättningsfrågor lösas efter enhetliga
            linjer, med utgångspunkt i den uppfattningen att det här icke
            är fråga om nådegåvor, som staten efter skälighetsprövning unnar
            eller förvägrar, utan om tillgodoseende av verkliga rättsanspråk.
            Det är att be- klaga, att den hemställan om utredning i detta
            ämne, varom första lagut- skottet 1949 hemställde, icke vann riksdagens
            bifall. De här i allmänna drag redovisade allvarliga farorna för
            medborgar- friheten och rättssäkerheten kräva enligt vår uppfattning
            långt mera vitt- gående motåtgärder än de som hittills kommit
            till stånd. Frågan om dessa motåtgärder framstår för oss som så
            viktig, att den i sin helhet bör över- lämnas till en utredning
            representerande de förnämsta administrativa, juri- diska och samhällsvetenskapliga
            krafter, varöver vårt land förfogar. En dylik utredning borde
            i första hand få till uppgift att verkställa en allmän undersökning
            om arten och omfattningen av de problem, som uppstå vid uppgiften
            att förstärka skyddet för medborgarfriheten och rättssäkerhe-
            ten i det nutida samhället. Med utgångspunkt från denna undersökning
            bör den kunna framlägga förslag till de nödvändiga lagstiftningsåtgärderna
            och administrativa reformerna. Vi hemställa, att riksdagen ville
            i skrivelse till Kungl. Maj:t anhålla att Kungl. Maj:t måtte låta
            utreda, vilka åtgärder som böra och kunna vidtagas i syfte att
            stärka rättssäkerheten och den medborgerliga friheten samt framlägga
            de förslag, vartill denna utredning kan föranleda. Stockholm den
            26 januari 1952. Jarl Hjalmarson. Martin Skoglund. Folke Kyling.
            Erik Hagberg. Ernst V. Staxäng. Flis Håstad. E. Pirke.
          </p>
        </div>
      </div>
    </body>
  </text>
</TEI>
