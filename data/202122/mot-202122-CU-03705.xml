<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-03705">
  <teiHeader>
    <fileDesc>
      <titleStmt>
        <title>Konsumenträtt</title>
        <author corresp="i-6X8Fc68oRcYCskG3k248x5">av Carl-Oskar Bohlin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3705 av Carl-Oskar Bohlin m.fl. (M)</title>
          <idno type="rdwebb">H9023705</idno>
          <rs type="number">3705</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9023705/text</ref>
          <ref type="dokument_url_html">http://data.riksdagen.se/dokument/H9023705</ref>
          <ref type="dokumentstatus_url_xml">http://data.riksdagen.se/dokumentstatus/H9023705</ref>
          <ref type="docx">http://data.riksdagen.se/fil/E81D06D1-C891-49EE-B9C3-51F648F46589</ref>
          <ref type="pdf">http://data.riksdagen.se/fil/11485241-FCCE-4D02-81CC-EF6050EB75E2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6X8Fc68oRcYCskG3k248x5</idno>
            <name>Carl-Oskar Bohlin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-8LDEcfmJoNdnZMCPvSjiNu</idno>
            <name>Lars Beckman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-K82QDXsktky7Ev3GGdtx22</idno>
            <name>Åsa Hartzell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6KfFP9a99iEKbCkf6P2Lxh" type="signed"/>
        <correspContext corresp="i-6KfFP9a99iEKbCkf6P2Lxh">
          <note type="signatory" corresp="i-6X8Fc68oRcYCskG3k248x5"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-8LDEcfmJoNdnZMCPvSjiNu"/>
          <note type="signatory" corresp="i-K82QDXsktky7Ev3GGdtx22"/>
          <note type="signatory" corresp="i-NDXytJ2sEVrtLhDNxEoc8A"/>
          <note type="signatory" corresp="i-3Su8RZSRu3defRTgsQprqZ"/>
        </correspContext>
        <correspAction xml:id="i-WoHdg9sCUQv93moe8N6Cs" type="submitted">
          <date when="2021-10-05"/>
          <time when="12:24:05"/>
        </correspAction>
        <correspAction xml:id="i-NiiyFvognztAfPjytYopR2" type="reviewed">
          <date when="2021-10-05"/>
          <time when="14:50:02"/>
        </correspAction>
        <correspAction xml:id="i-4Q7cWfoGZzjwkb9c5FmghA" type="referred">
          <date when="2021-10-14"/>
        </correspAction>
        <correspAction xml:id="i-MNdzUBuixgRYrjpKtvMdaP" type="assigned">
          <date when="2022-11-03"/>
          <time when="11:03:42"/>
        </correspAction>
        <correspContext corresp="i-MNdzUBuixgRYrjpKtvMdaP">
          <ref type="assignedTo">Civilutskottet</ref>
        </correspContext>
        <correspAction xml:id="i-VpfqHyDuSQtVM3RLBRigWb" type="behandlas_i"/>
        <correspContext corresp="i-VpfqHyDuSQtVM3RLBRigWb">
          <ref type="uppgift">2021/22:MJU14</ref>
          <ref type="ref_dok_id">H901MJU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU14</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R8kVsHn3AuFdQKtRJwDquA" type="behandlas_i"/>
        <correspContext corresp="i-R8kVsHn3AuFdQKtRJwDquA">
          <ref type="uppgift">2021/22:CU7</ref>
          <ref type="ref_dok_id">H901CU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU7</ref>
          <ref type="ref_dok_titel">Ersättningsrätt och insolvensrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NsGveuAWLKUvsDUMjxvWJW" type="behandlas_i"/>
        <correspContext corresp="i-NsGveuAWLKUvsDUMjxvWJW">
          <ref type="uppgift">2021/22:CU8</ref>
          <ref type="ref_dok_id">H901CU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU8</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2rfkRmQ3xU4t3r1cjfdPuw" type="behandlas_i"/>
        <correspContext corresp="i-2rfkRmQ3xU4t3r1cjfdPuw">
          <ref type="uppgift">2021/22:JuU24</ref>
          <ref type="ref_dok_id">H901JuU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU24</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8VfhbnjCnSBEFjii55Dx1n" type="motHeader">
        <div xml:id="i-VBHTy36mY4y5p2yQkqzrbN" type="motTitle">
          Motion till riksdagen 2021/22:3705 av Carl-Oskar Bohlin m.fl.
          (M) Konsumenträtt
        </div>
      </div>
      <div xml:id="i-EzyRyhQVsFxqqEGv3QE9Fo" type="motBody">
        <div xml:id="i-RTVoFJCRYXTKHMV7sfF8KE" type="motProposal" subtype="förslag">
          <head xml:id="i-QxkfGifbG6iq3Aab6apVmH">
            Förslag till riksdagsbeslut
          </head>
          <list xml:id="i-5NGgjXjnh7md68kA2cHk8g" style="ol">
            <item xml:id="i-TrEdP3JT7hXQTFt6EynzBc">
              Riksdagen ställer sig bakom det som anförs i motionen om att
              införa åtgärder för att öka konsumenters kunskap om deras rättigheter
              och skyldigheter och tillkännager detta för regeringen.
            </item>
            <item xml:id="i-RUsgtTd1FMVa9YK3Gh7vpL">
              Riksdagen ställer sig bakom det som anförs i motionen om att
              stärka stödet från det offentliga för att förbättra skuldsanering
              och tillkännager detta för regeringen.
            </item>
            <item xml:id="i-TD7GLmYZBsdKuUVmw6Xe6k">
              Riksdagen ställer sig bakom det som anförs i motionen om att
              förbättra budget- och skuldrådgivningen och tillkännager detta
              för regeringen.
            </item>
            <item xml:id="i-HzRgBWdPPwo1iNuqfsEJCJ">
              Riksdagen ställer sig bakom det som anförs i motionen om att
              tillsätta en utredning med syfte att titta på hur fakturabedrägerier
              kan motverkas och tillkännager detta för regeringen.
            </item>
            <item xml:id="i-NQrhXLN54HmcdSC66836Ua">
              Riksdagen ställer sig bakom det som anförs i motionen om att
              stärka skyddet för köpare vid distansavtal och tillkännager detta
              för regeringen.
            </item>
            <item xml:id="i-4NgAnWyyY1vyTSwQLW4yCS">
              Riksdagen ställer sig bakom det som anförs i motionen om att
              se över om ett krav om ursprungsmärkning bör införas och tillkännager
              detta för regeringen.
            </item>
          </list>
        </div>
        <div xml:id="i-JA39SNxdBvJmuE3VNtUZCi" type="motContent">
          <head xml:id="i-RxZGW9xULhNSakQrGhPnuF" type="h1">
            Motivering
          </head>
          <p xml:id="i-PMRBuKedy2BrvymWcnmvjN">
            Moderaterna tror på den upplysta konsumenten. Att fria individer
            ska tillåtas fatta egna beslut om sin konsumtion på en fri marknad
            och att det ska finnas en trygg lagstiftning som skyddar individen
            från vilseledning och bedrägerier. En viktig utgångspunkt för
            Moderaternas konsumentpolitik är att konsumenterna ska kunna tillgodogöra
            sig information som är tillförlitlig om produkters pris och egenskaper
            samt om produktions­metoder, säkerhetsaspekter och hur konsumtionen
            påverkar människor, miljö och klimat.
          </p>
          <p xml:id="i-4vKFmkKGNAqF3BcMgiCemH">
            Genom att vara påläst äger en konsument möjligheten att själv
            lösa frågeställningar som uppstår i samband med konsumtion. En
            upplyst konsument bör ha vetskap om både sina rättigheter och
            skyldigheter. Moderaterna anser att det inte gagnar vare sig konsumenter
            eller samhället i stort om konsumenter saknar kunskap om vad som
            förväntas av dem vid köp.
          </p>
          <p xml:id="i-Suq4eCJHt8EacQeppbR871">
            Moderaterna vill se att Konsumentverket får ett helhetsansvar,
            från förebyggande arbete till tillsynsansvar vid skuldrådgivning.
            Genom att ansvaret fördelas till en enskild myndighet bör både
            ansvarskedjan bli tydligare men också möjligheterna för den ansvariga
            myndigheten att arbeta både proaktivt och reaktivt bli bättre.
            Vi vill att Konsumentverket tar fram en plan för hur kunskapsnivån
            kan höjas, hur kontakt med skolor och unga kan ske på bästa sätt
            samt vilka andra typer av förebyggande åtgärder som är relevanta.
          </p>
          <head xml:id="i-TPpa9WFs32kFCzM3HCawei" type="h2">
            Budget- och skuldrådgivningen
          </head>
          <p xml:id="i-2PUt1NutsmyyDwaK23XSZu">
            Budget- och skuldrådgivningen är lagstadgad, och samtliga kommuner
            är skyldiga att lämna råd och anvisningar i budget- och skuldfrågor
            till skuldsatta. Olika utredningar och rapporter (bland annat
            Konsumentverkets årliga rapport om den kommunala budget- och skuldrådgivningen
            och Riksrevisionens rapport om överskuldsättning, RiR 2015:14)
            visar att budget- och skuldrådgivningen skiljer sig åt väsentligt
            över landet och att vissa kommuner till och med saknar budget-
            och skuldrådgivning. Köerna till rådgivningen skiljer sig markant
            åt mellan kommuner och stödets omfattning likaså. Det behöver
            vi ändra på. Moderaterna vill att budget- och skuldrådgivningen
            ska bli mer likvärdig över hela landet. Det är viktigt att alla
            i Sverige kan få den hjälp de behöver för att komma ur skuldfällor.
            Den senaste rapporten från Konsumentverket visar att de som hamnar
            i skuldfällor blir allt högre belånade, även om det totala antalet
            överskuld­satta i Sverige har sjunkit något under det senaste
            året.
          </p>
          <p xml:id="i-4MobWz5ZNnwPwUmqFwnppR">
            I och med att riksdagen antog lagen om skuldsanering (prop. 2015/16:125)
            har det skett ett förtydligande av den skyldighet som kommunerna
            har vad gäller budget- och skuldrådgivning, vilket förvisso är
            bra. Men vi anser att det finns en fortsatt risk att till­synen
            över budget- och skuldrådgivningen kommer att bli eftersatt och
            inte samordnad då den ska skötas av IVO. Genom att flytta över
            budget- och skuldrådgivningen till skuldsaneringslagen får lagstiftningen
            ett helhetsgrepp och det blir klargjort vad för typ av hjälp som
            kan efterfrågas, och vilka motprestationer som förväntas. Konsument­verket,
            med sin spetskompetens, bör kunna ta ett helhetsgrepp om arbetet
            med budget- och skuldrådgivningen då de tillskillnad från IVO
            har en gedigen förståelse för kon­sumenters agerande.
          </p>
          <head xml:id="i-EXrWxaP7hW8ETuLtx9YLvN" type="h2">
            Konsumentupplysning
          </head>
          <p xml:id="i-HNarNMZGuwTb9LL8n3s8zJ">
            Den kanske enskilt viktigaste faktorn för att en individ ska
            kunna planera sin ekonomi är kunskap. Därför är ett välfungerande
            konsumentupplysningsarbete betydelsefullt såväl för samhället
            och samhällsekonomin som för enskilda individer. Förändringar
            i samhället och ekonomin i stort innebär att nya krav ställs på
            konsumenternas kunskap, både om deras rättigheter och om privatekonomi
            i stort. För att möta den ökade över­skuldsättningen är det av
            stor vikt att poängtera för konsumenter att det inte bara finns
            rättigheter utan också skyldigheter. Det finns en risk för att
            konsumenter får en sned­vriden bild av det rättsliga läget om
            de endast blir upplysta om sina rättigheter.
          </p>
          <p xml:id="i-UfJdzAMophkb3PmvjHgiGB">
            De senaste åren har Konsumentverket och kronofogden på ett bra
            sätt genomfört riktade åtgärder för att tidigt förstärka ungdomars
            kunskap om ekonomi, exempelvis via utbildningarna Ekonomismart
            och Koll på cashen. Moderaterna anser att det är ange­läget att
            arbetet med konsumentvägledning fortsätter och utvecklas.
          </p>
          <p xml:id="i-GUdDu6bxcpMyFGQN2u1uLG">
            De flesta kommuner i Sverige har kommunala konsumentvägledare.
            De senaste åren har det skett en stor strukturell förändring av
            deras arbete på många håll som har varit positiv. Vi ser att de
            kommunala konsumentvägledarna fyller en mycket viktig funktion
            i det förebyggande arbetet och för konsumentkunskapen i stort.
            Inte minst ser vi ett stort behov bland nyanlända där skuldproblematik
            har blivit relativt vanlig. Därför vill Moderaterna lyfta vikten
            av att lokal konsumentvägledning fortsätter utvecklas. Det finns
            ett värde i att ha konsumenthjälp på nationell nivå, men det är
            endast lokala aktörer som har detaljkunskap om lokala problem.
            Lokala konsumentvägledare kan också möta aktörerna på den lokala
            marknaden, både konsumenter och näringsidkare. Genom att fortsätta
            utveckla konsumentvägledningen på lokal nivå finns också större
            möjligheter att arbeta tillsammans med skolor och andra utbildningscentrum.
          </p>
          <head xml:id="i-U5zp2F5Mh7WzCmXJki3XFt" type="h2">
            Åtgärder mot överskuldsättning
          </head>
          <p xml:id="i-HMV8E7mYuUuh3kRtKxhuBh">
            Många människor saknar idag ekonomisk buffert för oförutsedda
            händelser, och omkring 400 000 personer befinner sig i Kronofogdemyndighetens
            register. Överskuldsättningen kostar samhället 30–50 miljarder
            kronor årligen, och det personliga lidandet går inte att mäta
            i pengar. I kölvattnet av trasslig ekonomi och överskuldsättning
            följer andra problem som ökad stress, sömnsvårigheter och psykisk
            ohälsa. För att långsiktigt komma tillrätta med överskuldsättningsproblemen
            krävs dels att färre över huvud taget hamnar i en eko­nomisk situation
            de inte förmår hantera, dels att fler människor som hamnat i en
            mycket svår ekonomisk situation förmår ta sig ur den.
          </p>
          <p xml:id="i-QdGqakMEh8GuyMTnsyRD7X">
            Vi ser behovet av att arbeta proaktivt, men också reaktivt så
            Moderaterna har lagt en rad förslag för att förbättra skuldsaneringen
            bland personer som redan hamnat i över­skuldsättning. Vi föreslår
            följande:
          </p>
          <list xml:id="i-HbhqwCAdDJ3xHbsQKKbx7S" style="ul">
            <item xml:id="i-NWpwcSoS6zM1kHeV9cFE7q">
              Den kommunala budget- och skuldrådgivningen bör få ett tydligare
              uppdrag så att den kan komma in tidigare i processen och på så
              sätt hjälpa enskilda att tidigt komma ur överskuldsättning. Genom
              att minimera den skada som överskuldsättning kan orsaka för den
              enskilde, kan negativa följdverkningar för personen och välfär­den
              minskas.
            </item>
            <item xml:id="i-RjUt17AJCpXQ48FKCd4C8y">
              Det bör införas en maximal kötid för att få hjälp av den kommunala
              budget- och skuldrådgivningen.
            </item>
            <item xml:id="i-FZLKAedXZdBaF583biicHW">
              Möjligheterna till att ordinarie kreditgivare på marknaden ska
              kunna erbjuda saneringslån bör utredas.
            </item>
          </list>
          <head xml:id="i-YHFSzZzSay4Dy9WxYrHVQU" type="h2">
            Fakturabedrägerier och skydd vid distansavtal för företagare
          </head>
          <p xml:id="i-GSwyr9oPq35BcYUKQsrGWU">
            Bluffaktura, eller fakturabedrägeri, är ett samlingsbegrepp för
            ett krav på betalning för en vara eller tjänst som du aldrig beställt
            eller fått levererad. Vi ser mycket allvarligt på att antalet
            anmälda fakturabedrägerier fortfarande är högt. Fakturabedrägerierna
            drabbar både företag och privatpersoner, och de uppskattas omsätta
            miljarder. Mycket av infor­mationsarbetet kan ske, och sker även,
            inom ramen för branschorganisationerna själva.
          </p>
          <p xml:id="i-LsnUHio1Ykhu7P1NQByW7r">
            Vi välkomnar detta men ser samtidigt att mer behöver göras i
            kampen mot bluffakturor – både straffrättsligt och civilrättsligt.
            Bland annat vill vi se över rätte­gångsreglerna så att rättegångskostnaderna
            ska kunna tilldömas en part (även vid förenklade tvistemål) om
            det är uppenbart ogrundat. Moderaterna vill stärka skyddet för
            juridiska personer vid distansavtal då det idag är svårt för företag
            att styrka att man blivit vilseledd av telefonförsäljaren. Små
            och medelstora företag har idag svårigheter att hävda sin rätt
            mot oseriösa aktörer då företag saknar rätten att upphäva avtal
            även i handel med andra näringsidkare. Mindre företag har idag
            få rättigheter som köpare, och hamnar ofta i skymundan i lagstiftningen.
            Moderaterna ser att mindre företags behov av ett starkare skydd
            har ökat de senaste åren. Idag ligger väldigt mycket ansvar på
            köparen att visa att den blivit utsatt för en orätt. Därför anser
            vi att en utredning bör tillsättas för att titta på hur fakturabedrägerier
            kan motverkas.
          </p>
          <head xml:id="i-NpwdPZEwjiZsDEuqpfxpqx" type="h2">
            Konsumenters rätt till information om ursprungsland
          </head>
          <p xml:id="i-51yWFdU6pxcKyfuwC9yh92">
            Moderaterna anser att det är av stor vikt att konsumenter får
            information om var de produkter de köper kommer ifrån. Därför
            anser Moderaterna att uppgifter om ursprungs­land och tillverkare
            för varor bör vara regel, även i mer informella sammanhang där
            livsmedel säljs utanför livsmedelshandeln. Moderaterna föreslår
            därför att alla matvaror, på ett tydligt och öppet sätt, måste
            uppge varifrån varan kommer samt var varan har för­packats. Vi
            ser att det i synnerhet är ett växande problem när det gäller
            detaljhandelns egna märkesvaror (även kallade EMV). De säjs ofta
            under namn som ger intrycket av att produkten är nationellt producerad,
            men är producerad av externa aktörer och ofta i andra länder.
            Under de senaste åren har det blivit allt vanligare med EMV i
            livsmedels­handeln, och det blir allt viktigare att information
            om produktionsland för innehållet blir tillgängligt för konsumenter.
            Att det saknas tydliga regler för uppgifter om ursprungs­land
            skapar en informationsasymmetri som är skadlig för svenska konsumenter.
          </p>
          <p xml:id="i-F4BZNYeSd5nBedteupGMao">
            Genom att ge konsumenter tillgång till informationen som näringsidkaren
            besitter har den större möjligheter att göra upplysta val. Därför
            behöver lagstiftningen klargöra att konsumenter ska få tillgång
            till mer information än vad som är tillgänglig i dags­läget. Moderaterna
            anser att även på restaurang ska det vara krav på att information
            om ursprungsland uppges för köttvaror. Svensk köttproduktion håller
            hög klass, men tyvärr finns det länder både i och utanför EU där
            kvaliteten är lägre. Därför anser vi att det är rimligt att personer
            i Sverige ska få information om vad köttet har för ursprungsland.
          </p>
        </div>
        <div xml:id="i-KGLPNaDVv8E32mXt2CXqQL" type="signatureBlock">
          <list xml:id="i-BGf9ZVkUbVGjA25td74VFq">
            <item xml:id="i-Dv5VoNWuF2RZ3yBYZhtb9x" type="signature">
              Carl-Oskar Bohlin (M)
            </item>
            <item xml:id="i-5hmZd5vksG7j4m7zt38Xuu" type="signature">
              Cecilie Tenfjord Toftby (M)
            </item>
            <item xml:id="i-BTucSxntmQ9M9huP59BURH" type="signature">
              Lars Beckman (M)
            </item>
            <item xml:id="i-WmoC7KVXytRychKYUtuqbm" type="signature">
              Åsa Hartzell (M)
            </item>
            <item xml:id="i-3vTtKY8DSF1BWJjWdgfuPh" type="signature">
              Ida Drougge (M)
            </item>
            <item xml:id="i-CWKLmEpQnCxPpnqn9jyp9A" type="signature">
              Mikael Damsgaard (M)
            </item>
          </list>
        </div>
      </div>
    </body>
  </text>
</TEI>
