<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00036">
  <teiHeader>
    <fileDesc>
      <titleStmt>
        <title>med anledning av prop. 2008/09:199 Högre krav och kvalitet i den nya gymnasieskolan</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:199 Högre krav och kvalitet i den nya gymnasieskolan</title>
          <idno type="rdwebb">GW02Ub36</idno>
          <rs type="number">Ub36</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub36/text</ref>
          <ref type="dokument_url_html">http://data.riksdagen.se/dokument/GW02Ub36</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub36</ref>
          <ref type="doc">http://data.riksdagen.se/fil/FBD22AE9-0AB1-4A18-BB79-D7B2EAB6836C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-DSgCixAdAvhSA1u2TeDZQH</idno>
            <name>Jan Emanuel Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4FvZrPGYFTUZ23X2Pzmg8R" type="basedOn"/>
        <correspContext corresp="i-4FvZrPGYFTUZ23X2Pzmg8R">
          <ref>Proposition 2008/09:199</ref>
        </correspContext>
        <correspAction xml:id="i-PECcWPYvX4BcoAudBWDhcz" type="signed"/>
        <correspContext corresp="i-PECcWPYvX4BcoAudBWDhcz">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-DSgCixAdAvhSA1u2TeDZQH"/>
        </correspContext>
        <correspAction xml:id="i-Suh8qeTZU64QBi98L6Ascj" type="referral">
          <date when="2009-06-12"/>
        </correspAction>
        <correspAction xml:id="i-HVRUgX9XsnqNfvs3u5pz5b" type="dismissal">
          <date when="2009-06-11"/>
        </correspAction>
        <correspAction xml:id="i-D5oywbefLJ9hN735cTzuC8" type="dismissal">
          <date when="2009-06-11"/>
        </correspAction>
        <correspAction xml:id="i-RgErJ9ntedkKm9pA3w6TZX" type="transfer">
          <date when="2009-06-10"/>
        </correspAction>
        <correspAction xml:id="i-J9mk2unqXAcdWwFUiumyAp" type="submission">
          <date when="2009-06-10"/>
        </correspAction>
        <correspAction xml:id="i-L1Skp5wJMGQwNyMAHefEFa" type="assigned"/>
        <correspContext corresp="i-L1Skp5wJMGQwNyMAHefEFa">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MDkUacU3Jk7tQebXTqSzmm">
            Förslag till riksdagsbeslut
          </head>
          <p xml:id="i-4ztM8Whu1WaUVxBgwFbczR">
            Riksdagen avslår regeringens proposition 2008/09:199.
          </p>
        </div>
        <div type="motContent">
          <head xml:id="i-8d7kC9uouiLS73U7sYTVx9" type="h1">
            Vårt ställningstagande
          </head>
          <p xml:id="i-Ed3LiAPqYhHijUh37XUjpq">
            Under förra mandatperioden beslutade riksdagen, med bred enighet
            över blockgränserna, att en ny modern gymnasieskola med förstärkta
            yrkesinriktade program skulle införas hösten 2007. Som en av sina
            första åtgärder drog ändå den borgerliga regeringen tillbaka den
            reformen. På flera viktiga punkter överensstämmer Gy 07 med denna
            regerings gymnasieproposition i stor eller fullständig utsträckning.
            Exempel på detta är historia som nytt kärnämne, att ersätta projektarbete
            med gymnasiearbete, en modern lärlingsutbildning som spår inom
            yrkesutbildningen, lokala och nationella programråd och en förstärkning
            av den arbetsplatsförlagda utbildningen samt att lokala kurser
            ska kvalitetssäkras. Vi står naturligtvis fortsatt bakom detta
            och accepterar därmed innebörden i flera delar av propositionen.
            Då dessa delar är tagna ur sitt sammanhang, och propositionen
            innebär sänkta kunskapskrav och en tudelad gymnasieskola, väljer
            vi att avvisa propositionen. Vi vill påminna om att regeringens
            hantering av gymnasiefrågan gör att minst fyra årskullar av gymnasister
            nu går miste om effekten av flera värdefulla reformer som länge
            haft en bred majoritet i riksdagen. När vi socialdemokrater i
            regeringsställning arbetade fram Gy 07 var vår ambition att nå
            en blocköverskridande överenskommelse om gymnasieskolan som kunde
            hålla över tid. Vi anser alltjämt att en mer långsiktig skolpolitik
            är viktig och ett sätt att visa respekt för alla dem som verkar
            inom skolan. Regeringen har enligt vår mening i stället satt partitaktiska
            intressen framför de gymnasiestuderandes bästa.
          </p>
          <head xml:id="i-CcskjCUQLmxZxsmYkJSAq2" type="h2">
            Vår syn på gymnasieskolan
          </head>
          <p xml:id="i-LjC7NAsPEEmZ7MeGVKfgHx">
            Dagens gymnasieskola står inför helt andra utmaningar än vad
            som gällde för bara några årtionden sedan. I dag krävs en gymnasieutbildning
            för att få ett jobb och för att klara sig i ett alltmer komplext
            och kunskapsintensivt samhälle. Dagens och framtidens arbetsliv
            och samhälle kräver gedigna kunskaper hos alla. Förändringarna
            på arbetsmarknaden, och kraven på att förvärvsarbetande ska kunna
            byta arbetsplats, yrke eller bransch, gör att unga som inte får
            med sig tillräckliga kunskaper från gymnasiet har det svårt i
            dag och kommer att få det än svårare i framtiden. Att successivt
            höja kunskapskraven för alla utbildningar har därför varit både
            naturligt och nödvändigt mot bakgrund av samhällets utveckling.
            Inom ramen för en sammanhållen gymnasieskola vill vi att alla
            elever ska kunna välja mellan tydliga inriktningar som syftar
            till vidare studier eller till ett yrke. Samtliga utbildningar
            ska ge gedigna kunskaper och leda till en gymnasieexamen. Därigenom
            blir alla väl rustade för att klara arbetslivet och fortsatt utbildning.
            Genom studier ska eleverna också skaffa sig en grund med beständiga
            kunskaper som utgör den gemensamma referensram som alla i samhället
            behöver. Utbildningen ska främja elevernas utveckling till ansvarskännande
            människor som aktivt deltar i och utvecklar yrkes- och samhällslivet.
            En hög kunskapsnivå är också grundläggande för möjligheten att
            utöva sina demokratiska fri- och rättigheter.
          </p>
          <p xml:id="i-EczKtGHbA1NfaC8oQm45pV">
            Det finns kvalitetsproblem i gymnasieskolan. Gymnasiet är i behov
            av förändringar för att kunna svara upp mot det moderna samhällets
            ökade krav på både breda kunskaper och hög specialisering. Det
            är centralt att elever slutför skolan med fullständiga betyg utan
            att kunskapskraven sänks och att alla elever ges möjligheter att
            slutföra sin utbildning. Varje elevs behov av stöd för sin utveckling
            ska mötas individuellt men med bibehållna gemensamma mål. Att
            anpassa kursplaner i kärnämnena utifrån de olika programmens karaktär
            är en viktig del av detta. Frånvaron och avhoppen från gymnasieskolan
            måste minska och skolan har ett ansvar för att se varje elev.
            Regeringen försöker motverka avhopp från gymnasiet genom att sänka
            kunskapskraven för en hel generation på de yrkesförberedande programmen.
            Att sänka kunskapskraven kommer naturligtvis att innebära att
            statistiken avseende hur många som når målen förbättras, men till
            ett högt pris både för gymnasieeleverna personligen och för Sveriges
            konkurrenskraft.
          </p>
          <head xml:id="i-QYpExYhJyNp219bxvG6LUQ" type="h2">
            En sammanhållen gymnasieskola
          </head>
          <p xml:id="i-Ue64r9RmAkQh3HPjH1BoA5">
            I dagens gymnasieskola finns en gemensam kunskapsbas för alla
            inriktningar, både de studieförberedande utbildningarna och yrkesutbildningarna.
            För oss är detta en viktig utgångspunkt för att gymnasieskolan
            ska vara en kunskapsskola riktad till alla ungdomar, och det är
            en förutsättning på arbetsmarknaden. Sverige är ett kunskapssamhälle
            där gymnasiekompetensen har blivit den etablerade grundkompetensen.
            Utan gymnasieutbildning är det mycket svårt att få och behålla
            ett arbete. Utvecklingen med kraftiga strukturomvandlingar i näringslivet
            och med förändringar av arbetsinnehåll och arbetsmetoder på hela
            arbetsmarknaden medför att arbetstagare har ett kontinuerligt
            behov av att förstärka sina kunskaper. För att klara sådana omställningar,
            kunna vidareutbilda sig vid intresse och behov och för att kunna
            behålla och byta arbete, krävs breda kunskaper för alla. Alla
            gymnasieutbildningar bör också leda till en gemensam examen. Därför
            är det viktigt att alla gymnasieutbildningar har en stark gemensam
            kunskapsbas. En sammanhållen gymnasieskola gör det också lättare
            att byta program, vilket minskar risken att elever avbryter sina
            gymnasiestudier helt och hållet. Vi anser att det borde vara en
            självklar utgångspunkt att alla gymnasieprogram når upp till den
            grundläggande nivå som gör att man klarar sig i yrkes- och samhällslivet.
            En sådan grundläggande nivå ska också ge allmän behörighet för
            vidare studier. Regeringens gymnasiepolitik innebär en återgång
            till en gammaldags ordning som inte möter framtidens krav.
          </p>
          <p xml:id="i-TxisLN21RSgzTBWRKimcTG">
            Regeringen har valt att inte presentera något förslag till ändrade
            antagningskrav för de yrkesförberedande programmen, utan endast
            för de studieförberedande. Vi menar att antagningskraven till
            gymnasiet bör behandlas i en helhet, och vår tydliga utgångspunkt
            är att antagningskraven ska vara på likvärdig nivå oavsett program.
            Regeringens grunduppfattning att de yrkesförberedande programmen
            kräver väsentligt lägre förkunskaper än andra program innebär
            en nedvärdering av dessa program, och den står dessutom på bräcklig
            empirisk grund. I praktiken finns det redan skillnader mellan
            de olika yrkesförberedande programmen och de olika studieförberedande
            programmen vad gäller krav på förkunskaper, och betygskraven för
            yrkesförberedande program kan vara högre än för studieförberedande
            program. Regeringens förslag innebär att många gymnasieelever
            på yrkesförberedande program kommer att behöva läsa fler timmar
            på gymnasiet än eleverna på de studieförberedande programmen.
            Om regeringen bedömer att en sådan högre arbetsbörda på de yrkesförberedande
            programmen är rimlig, kan man inte samtidigt utgå från att antagningskraven
            till dessa program ska vara lägre.
          </p>
          <p xml:id="i-5WrCMYu66HALTsBBJH76MT">
            Det är rimligt att det krävs godkänt i fler ämnen än dagens tre
            för behörighet till gymnasieskolan, men vi menar att antagningskraven
            ska vara likvärdiga för alla program. Det finns problem med brister
            i förkunskaper hos dem som lämnar grundskolan. Att skapa en åtskillnad
            mellan förkunskapskraven för studie- och yrkesförberedande program
            skulle inte lösa sådana problem. Tvärtom skulle det ge signalen
            att många elever kan lägga sig på en lägre ambitionsnivå i grundskolan,
            något som skulle innebära att dessa elever får betydligt färre
            valmöjligheter under gymnasiet och i den eftergymnasiala utbildningen.
            När man ökar skillnaderna i kraven på olika elevers förkunskaper
            beroende på om eleven ska läsa ett yrkes- eller studieförberedande
            program innebär det att de val en elev gör i grundskolan får större
            betydelse. Val som i dag görs av en 15-åring med stöd av dennes
            vårdnadshavare kan förväntas ske tidigare. Kombinerat med de nya
            reglerna för antagning till högskolan innebär regeringens politik
            att klyftorna mellan elever ökar. Betydelsen av elevens sociala
            situation och föräldrarnas utbildningsbakgrund stärks. Regeringen
            skapar skillnader mellan programmen som inte syftar till att åtgärda
            befintliga problem i grundskolan eller gymnasiet, politiken är
            snarare driven av en allmän ideologisk uppfattning.
          </p>
          <head xml:id="i-7nSu8TjcUg5KMnfP1a9cxg" type="h2">
            Gymnasieskolan som grund för arbete och vidare studier
          </head>
          <p xml:id="i-DHYWuEYqf9Y4FVCwwusi88">
            Gymnasieskolan ska ge bästa möjliga förutsättningar för arbete
            eller fortsatta studier. I detta ligger även möjligheten att byta
            arbete eller sysselsättningsform. Om den som vill starta eget
            inte tar steget på grund av kunskapsbrister förlorar samhället
            i tillväxt. Den som långvarigt vantrivs med sitt befintliga arbete
            löper större risk för sjukskrivning. Den som arbetar i en bransch
            med kortvarig eller långvarig nedgång och inte kan byta yrke eller
            arbetsplats på grund av man inte kan förstärka sin kompetens eller
            omskola sig löper risk för långtidsarbetslöshet. Inom många yrken,
            inte minst de som de yrkesförberedande programmen är inriktade
            på, är det ofta en förutsättning att kunna byta arbete för att
            orka med ett helt yrkesverksamt liv. Ju fler som har möjlighet
            att själv göra valet att byta arbetsplats, yrke eller bransch,
            desto rikare och mer jämlikt blir Sverige.
          </p>
          <p xml:id="i-HpGxdWVf4PTJFmP2vBFi8x">
            Detta kräver dock att de grundläggande kunskapskraven på alla
            gymnasieprogram är relativt höga. Därför ska alla gymnasieprogram
            ge grundläggande behörighet till högskolan. Det är nödvändigt
            eftersom dagens moderna arbetsliv, och möjligheten att utvecklas
            inom sitt arbete eller starta eget, kräver goda kunskaper inom
            bl.a. svenska, engelska och matematik. Det är också nödvändigt
            för att ge alla möjlighet och göra avståndet kort när det gäller
            att gå vidare till kvalificerad yrkesutbildning eller högskoleutbildning
            två olika utbildningsformer som i dag i stor utsträckning har
            det gemensamt att grundläggande högskolebehörighet krävs för antagning.
            Vi socialdemokrater menar att alla gymnasieprogram fortsatt ska
            ge grundläggande behörighet till högskolan. Ett sätt att nå bättre
            resultat i kärnämnena är att undervisningen i kärnämneskurserna
            präglas av den utbildning som eleven går, s.k. infärgning. Vi
            anser att Skolverket ska få i uppgift att ta fram särskilda kursplaner
            i kärnämnen som är anpassade för varje yrkesutbildning utifrån
            arbetslivets krav, men utan att sänka kunskapskraven. Vi är övertygade
            om att motivation och resultat ökar avsevärt om eleverna ges möjlighet
            att arbeta med dessa ämnen i ett sammanhang som är tydligare kopplat
            till programmets inriktning. De kurser i de yrkesförberedande
            programmen som saknas för att nå grundläggande behörighet enligt
            regeringens förslag bör integreras i karaktärsämnenas undervisning
            på dessa program. Att innehållet i kärnämneskurserna ges en större
            prägel av det gymnasieprogram en elev följer kan också vara ett
            bra sätt att stimulera intresset för kärnämnena. Inte minst för
            att förbättra resultaten inom kärnämnena behöver undervisningens
            upplägg förnyas för att göra den mer relevant för elever med olika
            bakgrund och studiemål. Matematik kan till t.ex. upplevas av en
            del elever som en obehövlig repetition av grundskolans matematik,
            medan andra elever saknar ämnets anknytning till sin inriktning
            och har svårigheter med kursens mer teoretiska delar. Vissa mål
            i kärnämnena kan också uppnås genom starkare samverkan med karaktärsämnena.
            Även om utbildningen i kärnämneskurserna får olika upplägg ska
            ändå målen vara gemensamma. Skolverket bör få i uppdrag att visa
            på möjligheter att variera undervisningen utan att kraven sänks,
            tydliggöra hur en ökad infärgning kan ske och lyfta fram goda
            exempel på framgångsrikt utvecklingsarbete och goda exempel på
            integrerande arbetssätt.
          </p>
          <head xml:id="i-Ny5Ciigyrimw7zRstQqPAG" type="h2">
            Övergången till komvux och högskola
          </head>
          <p xml:id="i-GiDFCjWQQQJQw2F1Bsf2HL">
            Regeringens förslag att minska tiden för kärnämnena, kombinerat
            med en höjning av kraven för grundläggande högskolebehörighet,
            skapar en uppdelning mellan de olika gymnasieprogrammen som saknar
            grund. Det ökar klyftorna och det är tillväxtfientligt. Att det
            inte ens ska vara möjligt att nå grundläggande behörighet även
            om man använder hela sitt individuella val, utan att man måste
            läsa utökat program eller studera på komvux, förstärker detta.
          </p>
          <p xml:id="i-9ddsqKVJy79xr8yj5krp1w">
            Regeringen flyttar ansvaret för att alla elever får nödvändiga
            kunskaper för ett helt yrkesliv från gymnasieskolan till komvux.
            När elever inte når tillräcklig kunskapsnivå i en utbildningsform
            brukar det normalt ses som ett misslyckande för den utbildningen,
            något som måste tas på stort allvar och åtgärdas. Här gör regeringen
            det i stället till en naturlig del av landets utbildningssystem
            ofullständiga kunskaper i gymnasiet ska kunna åtgärdas genom att
            fler elever går in den kommunala vuxenutbildningen. Konsekvenserna
            av de här förslagen kommer att slå igenom så mycket hårdare när
            man tar regeringens omfattande nedskärningar i den kommunala vuxenutbildningen
            i beaktande. På två år har antalet komvuxplatser minskat med 40
            000 eller nästan var tredje plats. Regeringens bedömning, att
            kostnaderna för längre gymnasiestudier än tre år samt övergången
            från gymnasiet till komvux kommer att minska med 600 miljoner
            kronor årligen till följd av de reformer som föreslås, framstår
            som en ren glädjekalkyl. Skulle riksdagen anta propositionen behövs
            tvärtom en beredskap för att kostnaderna för vuxenutbildningen
            kommer att öka.
          </p>
          <p xml:id="i-MDJxU1VYo2LCWgYtuQxyYX">
            Ungefär hälften av gymnasieeleverna går på yrkesförberedande
            program. Trots att mellan 80 och 90 % av eleverna på de dessa
            program når grundläggande behörighet till högskolan väljer regeringen
            att sänka kunskapskraven för alla. Enligt SCB tänker sig 60 %
            av alla gymnasieelever att studera vidare på högskola inom tre
            år efter sin examen. Bland dem finns hälften av dem som läser
            på barn- och fritidsprogrammet, 40 % av dem som går på elprogrammet
            och en fjärdedel av dem som läser på hotell- och restaurang. 2006/07
            nådde enligt Skolverket 91 % av eleverna på byggprogrammet högskolebehörighet.
            Det är fler än på teknikprogrammet och bara 0,2 % färre än eleverna
            på samhällsvetenskapliga programmet. Sammantaget saknas grund
            för en utbildningspolitik som bygger på antagandet att elever
            på yrkesförberedande program är dåligt studiemotiverade eller
            studiebegåvade.
          </p>
          <p xml:id="i-UJCoLwzukPTiQ5xkye5xvX">
            Redan i dag har elva OECD-länder en högre andel högskoleutbildad
            befolkning i åldrarna 2564 år. Det är givetvis inte bara direktövergången
            från gymnasium till högskola som riskerar att minska med regeringens
            politik, utan även inträdet i högskolan längre fram i livet. Det
            handlar om långt fler än de som vill byta yrkesbana helt och hållet.
            Den som utbildar sig till barnskötare i den gymnasieskola regeringen
            föreslår och efter ett antal år som yrkesverksam vill läsa till
            förskollärare kommer att få betydligt svårare att göra det. Samma
            sak gäller för den undersköterska som vill läsa enskilda vårdkurser
            på universitet. Vill man förstärka sin kompetens genom att gå
            ned i tid och studera samtidigt som man arbetar vilket är klokt
            inte minst när efterfrågan på arbetskraft sviktar är det långt
            ifrån säkert att man anses vara prioriterad vid fördelningen av
            komvuxplatser, en fördelning som utgår från att de som står längst
            bort från arbetsmarknaden först ska bli antagna. De elever som
            måste läsa in grundläggande behörighet på komvux hamnar också
            i en särskild begränsad kvotgrupp vid antagning till högskolan.
            Detta förstärker svårigheterna att gå vidare.
          </p>
          <head xml:id="i-45ek74hU4Fzc3zDgweQuSC" type="h2">
            Lika villkor för alla gymnasieskolor
          </head>
          <p xml:id="i-BgUoiavhadxxM3RTL7ij8e">
            Såväl de kommunala som de fristående gymnasieskolorna är naturliga
            delar av vårt skolsystem. Att det finns olika huvudmän i skolan
            kan öka mångfalden av pedagogiska modeller, stärka valfriheten
            för elever och föräldrar och främja engagemang och utveckling.
            För att det ska vara kvaliteten och inte huvudmannaskapet som
            avgör hur väl en skola lyckas med sitt uppdrag, måste det vara
            lika villkor mellan kommunala och fristående gymnasieskolor. Det
            är det enda rimliga förhållningssättet och den väg som leder till
            ett sammanhållet skolsystem där friskolor och kommunala skolor
            integreras på ett bättre sätt. Alla gymnasieskolor ska verka under
            samma skollag, följa samma nationella läroplan och kursplan och
            tillämpa samma betygssystem. Alla skolor ska också ha samma krav
            på öppenhet, insyn och meddelarskydd. För att kommunala och fristående
            skolor ska få lika villkor på riktigt måste man göra en helhetsanalys
            av de olika huvudmännens förutsättningar. Kommunala och fristående
            skolor ska behandlas lika både vid extra tillskott från kommunen
            och vid besparingar under budgetåret. Den grundläggande utgångspunkten
            ska vara att vinst återinvesteras i verksamheten.
          </p>
          <head xml:id="i-6ymQZiuNzJNrK828pynmCE" type="h2">
            Individuella programmet
          </head>
          <p xml:id="i-BdqcWFuuzchZgyPbdHyXAi">
            Regeringen väljer att avstå från att lägga konkreta förslag om
            det individuella programmets framtid. Utvecklingen av det individuella
            programmets omfattning har varit skiftande. Att så många elever
            inte är behöriga till ett nationellt program och att många elever
            som går på ett individuellt program är behöriga men har hoppat
            av sin utbildning måste åtgärdas. I första hand måste givetvis
            elever i grundskolan i högre grad bli behöriga till ett nationellt
            program. En mer effektiv uppföljning av eleverna sedan de kommit
            in på ett nationellt program måste också komma till stånd. De
            elever som behöver ska i första hand erbjudas stöd för att undvika
            onödiga avhopp, i andra hand byte av studieväg. Även här riskerar
            regeringens ambition att öka klyftorna mellan yrkes- och studieförberedande
            program att skapa problem. När det blir svårare att byta studieinriktning
            för att man inte klarar av eller inte trivs med det program man
            först studerat vid, riskerar avhoppen från gymnasieskolan att
            öka.
          </p>
          <p xml:id="i-8c3CojctUKhqwfpDgJFfkh">
            Vi motsätter oss att de elever som inte nått kraven för behörighet
            till gymnasiet får kvarsittning i grundskolan under ytterligare
            ett år. De elever som inte nått behörighet kan ligga så nära kraven
            att det skulle utgöra en helt obefogad stigmatisering av dessa
            elever. För en del elever kan också själva bytet av skolmiljö
            vara en viktig faktor för att man ska klara kunskapsmålen. Vi
            vill i stället ersätta dagens IV-program med ett basår i gymnasieskolan
            motsvarande det som finns i högskolan. Elever som saknar behörighet
            till gymnasiet ska inom ramen för ett gymnasieprogram skaffa sig
            den nödvändiga behörigheten och samtidigt kunna påbörja delar
            av gymnasiestudierna inom det program de är intresserade av. För
            den grupp ungdomar som har mycket stora kunskapsluckor från grundskolan
            krävs nya lösningar och skräddarsydda program. Målet måste vara
            att även dessa ungdomar får så stor del av en ordinarie gymnasieutbildning
            som möjligt även om studierna kommer att ta längre tid. Det är
            en betydligt bättre och mer ändamålsenlig politik än att sänka
            kunskapskraven.
          </p>
          <head xml:id="i-VwXKi425rUXQSBrg82oBWK" type="h2">
            Specialutformade program
          </head>
          <p xml:id="i-VDZd5uSq7qSg22kK32hk9b">
            Det råder otydlighet om regeringens inställning till de specialutformade
            programmen. Vi anser att specialutformade program och lokala kurser
            ska kvalitetssäkras nationellt. Vi vill understryka vikten av
            att möjligheten att anordna specialutformade program kvarstår.
            Att avskaffa möjligheten att anordna specialutformade program
            skulle försvåra utvecklingen av gymnasieprogram med hög kvalitet
            och inskränka elevernas möjlighet till val av inriktningar som
            är viktiga för arbetsmarknaden, inte minst inom mer specialiserade
            områden. Det är på sin plats att påpeka att även de elever som
            läser ett nationellt program och byter ut någon enstaka kurs inom
            programmets karaktärsämnen till förmån för en kurs inom ett annat
            nationellt programs karaktärsämnen i dag får sin examen benämnd
            som specialutformat program. Det är angeläget att regeringens
            förslag inte får till konsekvens att sådana mindre justeringar
            av en elevs studiegång förhindras eller försvåras, så länge det
            rör sig om kvalitetssäkrade kurser inom gymnasieskolans normala
            utbud.
          </p>
          <head xml:id="i-ED5PQT6z6WrXjzvbGTss2z" type="h2">
            Morgondagens kunskaper
          </head>
          <p xml:id="i-PPoZAM8hYFYVX1K7SMie86">
            Morgondagens samhälle möter andra utmaningar än dagens, och det
            är beklagligt att regeringen inte sett över programstrukturen
            utifrån detta. Nya inriktningar som attraherar både unga kvinnor
            och män kan vara ett verksamt sätt att undvika de förluster som
            starka traditioner vid val och vattentäta skott mellan olika ämnesinriktningar
            ger upphov till. Det kan t.ex. röra sig om utbildningar som innehåller
            både vård och teknik eller som kombinerar bygg och arkitektur.
            Det skulle inte bara göra gymnasieskolans innehåll mer modernt;
            det skulle också stärka jämställdheten och minska risken att vi
            går miste om enskilda individers engagemang och förmågor på grund
            av att traditionella strukturer påverkar valet av studieinriktning.
            I dag har yrkesförberedande program som domineras av män fler
            och tydligare yrkesutgångar än program där de flesta studerande
            är kvinnor. Detta måste ses över, och vår uppfattning är att alla
            yrkesförberedande program ska ha tydliga yrkesutgångar.
          </p>
          <p xml:id="i-Z4uyuYGyP5X9hyZF4kKoU">
            Ett annat område där dagens gymnasieutbildningar innehållsmässigt
            behöver uppdateras är möjligheten att läsa de stora språken. Bland
            B-språken dominerar alltjämt klassiska språk som tyska, franska
            och engelska. Stora språk som arabiska och kinesiska har dock
            vuxit i betydelse både i Sverige och globalt, både av integrations-
            och handelspolitiska skäl och för att bättre förstå den globala
            utvecklingen inom samhällskunskap och ekonomi. Det finns också
            tydliga bildnings- och demokratiskäl för att uppvärdera de språk
            som vuxit i användande i Sverige.
          </p>
          <head xml:id="i-4ovESm2F8vccQZSpNM7SiL" type="h2">
            Estetisk verksamhet
          </head>
          <p xml:id="i-B7mCzesu5EfxKSdodkizrf">
            Regeringen föreslår att estetisk verksamhet tas bort som kärnämne.
            Vi menar att detta vore ett stort misstag. Att arbeta med alla
            sinnen och uttrycksformer stimulerar lärandeprocesser och ger
            ökade kunskaper. Att skriva, läsa och räkna det är grundläggande.
            Men människans uttrycksformer är fler än så. Den som inte tränas
            att använda andra kulturella uttrycksformer, och att tolka dem
            när andra uttrycker sig, förnekas både egen utveckling och möjligheter
            i sin roll som samhällsmedborgare. Vi lever i en tid när det blir
            allt viktigare att kunna hantera och tolka stora mängder av information
            och bilder. Hög estetisk och kommunikativ kompetens kommer att
            vara en viktig kvalifikation på framtidens arbetsmarknad, oavsett
            om man ska bli läkare, lärare, byggnadsarbetare, ekonom eller
            konstnär. Ett borttagande av ämnet som kärnämne riskerar att leda
            till ett torftigare framtida kultur- och samhällsliv, färre kreativa
            tankar och mindre av entreprenörskap. Inom de estetiska ämnena
            utmanas människors musikaliska, kroppsliga, rumsliga och språkliga
            intelligens, vilket har visat sig främja goda resultat även i
            de mer teoretiska ämnena. Det är med andra ord en viktig konkurrensfaktor
            för Sverige att ha gott om unga människor som behärskar olika
            uttrycksformer. Ämnets ställning har också en stark förankring
            hos elever, föräldrar och lärare. Inom EU har man enats om att
            kulturell medvetenhet och kulturella uttrycksformer är en av åtta
            nyckelkompetenser alla medborgare bör ha. Konst och kultur väcker
            känslor och tankar, engagerar och skapar debatt och är angeläget
            i ett demokratiskt samhälle.
          </p>
        </div>
        <div type="motSignatures">
          <list>
            <item xml:id="i-SXYNE7HSt42xfkyJzj8uyX" who="i-3pb3B2MkmEoxSvMpXK9cHQ">
              Marie Granlund (s)
            </item>
            <item xml:id="i-WSE3YQ7cQjEN9N9kKKoVpb" who="i-Spsbo7A5zikEeUY3JEYcNV">
              Mikael Damberg (s)
            </item>
            <item xml:id="i-F4cPmbMvQqaA4Qz9P5ByoU" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-TKowBaiMGKh1mZH7JkvxdM" who="i-7AB63eqvrGXGCT1mpkEM3J">
              Louise Malmström (s)
            </item>
            <item xml:id="i-6PRELYuvXuvE1GfxuHaPsa" who="i-KTYc2rBrcxPNyJRR5s4dQD">
              Peter Hultqvist (s)
            </item>
            <item xml:id="i-5DiLHxf9cuMw6r9N5s4f7i" who="i-8AtQfc4p9Hm5yajEXEHtE5">
              Thomas Strand (s)
            </item>
            <item xml:id="i-PrUAmAUYenW49cR3vmnypo" who="i-YG3se2hZeuEdiGKSwKyaKF">
              Caroline Helmersson-Olsson (s)
            </item>
            <item xml:id="i-9RLuUYER1ewcgbDvQt91R7" who="i-DSgCixAdAvhSA1u2TeDZQH">
              Jan Emanuel Johansson (s)
            </item>
          </list>
        </div>
      </div>
    </body>
  </text>
</TEI>
