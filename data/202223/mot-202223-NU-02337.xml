<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-02337">
  <teiHeader>
    <fileDesc>
      <titleStmt>
        <title>med anledning av prop. 2022/23:59 Genomförande av elmarknadsdirektivet när det gäller leverans av el och aggregeringstjänster</title>
        <author corresp="i-Qqu9byP8zwudzHA8ErxkRe">av Rickard Nordin (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2337 av Rickard Nordin (C)</title>
          <idno type="rdwebb">HA022337</idno>
          <rs type="number">2337</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HA022337/text</ref>
          <ref type="dokument_url_html">https://data.riksdagen.se/dokument/HA022337</ref>
          <ref type="dokumentstatus_url_xml">https://data.riksdagen.se/dokumentstatus/HA022337</ref>
          <ref type="pdf">https://data.riksdagen.se/fil/26BCFBFF-E652-4BC9-BA65-C732627D1784</ref>
          <ref type="docx">https://data.riksdagen.se/fil/E1D844B7-7EF9-4597-B6E3-3F9D09050822</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-jrtk6S7MnU5b6QjYTPF9f" type="basedOn"/>
        <correspContext corresp="i-jrtk6S7MnU5b6QjYTPF9f">
          <ref>Proposition 2022/23:59</ref>
        </correspContext>
        <correspAction xml:id="i-N8qpAC2adBpEGGqDUbxEwB" type="signed"/>
        <correspContext corresp="i-N8qpAC2adBpEGGqDUbxEwB">
          <note type="signatory" corresp="i-Qqu9byP8zwudzHA8ErxkRe"/>
        </correspContext>
        <correspAction xml:id="i-LWWsNz6RbG5m7GNzAyoqZj" type="submitted">
          <date when="2023-03-01"/>
          <time when="12:32:01"/>
        </correspAction>
        <correspAction xml:id="i-25aybEAUjf5AiPF3GkV3DV" type="reviewed">
          <date when="2023-03-06"/>
          <time when="18:41:18"/>
        </correspAction>
        <correspAction xml:id="i-6u3oAk6UiY22zRDo3r9jyh" type="dismissed">
          <date when="2023-03-07"/>
        </correspAction>
        <correspAction xml:id="i-669wjpPszkCrkM6kmEndoX" type="referred">
          <date when="2023-03-08"/>
        </correspAction>
        <correspAction xml:id="i-Uf5ks51USghWS2JYtvQReH" type="assigned">
          <date when="2023-04-26"/>
          <time when="16:47:40"/>
        </correspAction>
        <correspContext corresp="i-Uf5ks51USghWS2JYtvQReH">
          <ref type="assignedTo">Näringsutskottet</ref>
        </correspContext>
        <correspAction xml:id="i-LJaSgqcXTCQreEVUUdfJx2" type="behandlas_i"/>
        <correspContext corresp="i-LJaSgqcXTCQreEVUUdfJx2">
          <ref type="uppgift">2022/23:NU9</ref>
          <ref type="ref_dok_id">HA01NU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU9</ref>
          <ref type="ref_dok_titel">Genomförande av elmarknadsdirektivet när det gäller leverans av el och aggregeringstjänster</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2337 av Rickard Nordin (C) med
          anledning av prop. 2022/23:59 Genomförande av elmarknadsdirektivet
          när det gäller leverans av el och aggregeringstjänster
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-TSBcEJDZmDHreUAK2eNfpJ">
            Förslag till riksdagsbeslut
          </head>
          <list style="ol">
            <item xml:id="i-EJtHvAT76iuJn9e9MhtaM7">
              Riksdagen ställer sig bakom det som anförs i motionen om att
              följa direktivets definition av obalans snarare än den bredare
              definition som anförs i lagförslaget och tillkännager detta för
              regeringen.
            </item>
            <item xml:id="i-Czr9yiAkba3Ubc3UgVhM9k">
              Riksdagen ställer sig bakom det som anförs i motionen om att
              det bör vara det ekonomiska ansvaret som är det vitala och inte
              kopplingen till en specifik balansansvarig och tillkännager detta
              för regeringen.
            </item>
            <item xml:id="i-WAKJDtdbxP5iNtCQ8rM9wm">
              Riksdagen ställer sig bakom det som anförs i motionen om att
              införa en kompensationsmodell för obalanserna som finansieras
              av de som får en fördel av att dessa tjänster tillkommer i systemet
              och tillkännager detta för regeringen.
            </item>
            <item xml:id="i-GbGQHoNhxdeRSV84pkSNJC">
              Riksdagen ställer sig bakom det som anförs i motionen om att
              alla aggregerade resurser inte ska behöva tillhöra samma balansansvarig
              och tillkännager detta för regeringen.
            </item>
            <item xml:id="i-RdR4F9HH9Efk69LWXJVCy3">
              Riksdagen ställer sig bakom det som anförs i motionen om att
              undanröja de hinder som kvarstår för att frigöra flexibiliteten
              och aggregeringstjänsternas potential i elsystemet och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-WaA3cUJRoXUShf6hv931dC" type="h1">
            Motivering
          </head>
          <p xml:id="i-CwipuZUymNQjNXgM6rXHJi">
            Sverige är ofta väldigt duktiga på att gå längre än vad EU-lagstiftningen
            kräver av oss. Ibland är det av godo, men många gånger är det
            av ondo. Det var därför ett återkom­mande tema från flera partier,
            såväl från Centerpartiet som från regeringspartierna, i valrörelsen
            att det är viktigt att inte överimplementera EU-regler. Trots
            det är det precis vad regeringen väljer att göra i den aktuella
            propositionen.
          </p>
          <p xml:id="i-UeNNJZHAT6SBu7DNF96PTK">
            Tyvärr skapar denna överimplementering stora problem för den
            som vill bedriva aggregatortjänster och hotar därmed den verksamheten
            och riskerar framför allt att minska den oerhört viktiga potentialen
            för flexibilitet i elsystemet kraftigt. På flera punkter går regeringen
            ifrån EU-direktivets skrivningar och gör dessa bredare än nöd­vändigt,
            vilket gynnar befintlig elproduktion och missgynnar aggregeringsleverantörer
            och skapar onödiga hinder för marknadsinträde, vilket också riskerar
            en försämrad konkurrens. Resultatet blir dyrare elräkning för
            konsumenterna, vilket regeringen väljer att ignorera.
          </p>
          <p xml:id="i-YPwyH2VzjkAJ4Cu6UqrSFs">
            Det första exemplet på vidgande av direktivets syften är när
            det handlar om de obalanser som en aggregator kan skapa på marknaden.
            Poängen med aggregeringen är ofta att styra ned konsumtion tidvis
            utifrån rådande prisläge, vilket styrs av prissätt­ningen dagen
            före, och när den då satts kommer aggregatorn att skapa en obalans
            genom att mindre volym kommer att köpas vid en viss given tidpunkt.
            Den obalansen har en kostnad som aggregatorn enligt direktivet
            bör stå för. Texten lyder: ”Alla marknadsaktörer bör vara ekonomiskt
            ansvariga för de obalanser de orsakar i systemet, vilka utgör
            skillnaden mellan den tilldelade volymen och den slutliga ställningen
            på marknaden.”
          </p>
          <p xml:id="i-DR2iQge6JzHVzMghcs1GPT">
            Lagförslaget drar däremot inte gränsen vid ”skillnaden mellan
            den tilldelade volymen och den slutliga ställningen på marknaden”
            utan benämner obalanser som all påverkan som sker. Det har potential
            att vara mycket långtgående och gynnar varken systemet som helhet
            eller konsumenterna. Trots att aggregatorn skapar stor systemnytta
            kan enskilda aktörer få en nackdel, och om aggregatorn ska ersätta
            dessa fullt ut, annat än det direktivet säger, omöjliggörs en
            affär för aggregatorn och systemet som helhet går miste om stora
            värden. Regeringen bör därför se över konsekvenserna av sitt lag­förslag
            och återkomma till riksdagen med en reviderad lagstiftning.
          </p>
          <p xml:id="i-TTWnYQB8FTSkdbc5cCyhu6">
            Regeringens lagförslag gynnar också på ett onödigt sätt de befintliga
            balans­ansvariga på så sätt att alla aggregatorer måste knyta
            sig till en balansansvarig om bolaget inte själva är det. Det
            försvårar och förhindrar. Det viktiga är i stället att det finns
            någon som tar det ekonomiska ansvaret för de obalanser som uppstår
            med hänsyn tagen till just att det är obalanser som ska hanteras
            och inte generell påverkan.
          </p>
          <p xml:id="i-tLKTrp1WgV9EV2MEPH9dU">
            Den obalans som ska hanteras behöver också finansieras. Eftersom
            systemet som helhet vinner på att aggregeringstjänster tillkommer
            bör också kostnaden för dessa obalanser tas från de som drar nytta
            av dessa tillkommande tjänster och inte enbart från bolaget som
            utför aggregeringstjänsterna. Om det senare tillämpas riskerar
            värdet som bolagen i sig kan skapa att raderas ut och systemnyttorna
            uteblir eftersom affärsmodellen eroderar. Genom att bredda basen
            för finansiering av obalanser till alla som får en fördel av att
            dessa tjänster finns, kan tjänsterna åstadkommas samtidigt som
            obalanser finansi­eras. Det är därför viktigt att regeringen säkerställer
            en klok kompensationsmodell.
          </p>
          <p xml:id="i-MDLbY5yk3S2Swe2XgPaf8p">
            Nuvarande lagförslag riskerar att allvarlig hämma utvecklingen
            av aggregatorer. Lagförslaget riskerar att påverka all aggregering
            som i dag förekommer, både på lokala flexibilitetsmarknader, på
            balansmarknader och i andra former.
          </p>
          <p xml:id="i-HntBjRtA8R3aZoiMrPH9YL">
            Kravet på att vara eller ha en balansansvarig kommer att göra
            att vissa aggregatorer inte har möjlighet att fortsätta sin verksamhet,
            då det kräver en betydande ekonomisk säkerhet, vilket gör att
            mindre aktörer har svårighet att etablera sig och de stora bolagen
            har en avgörande fördel till men för konkurrens med följdeffekten
            att konsumenterna får betala högre priser.
          </p>
          <p xml:id="i-VEdEzU1z4aYRMf8JXhRVgD">
            Utformningen av kompensationen riskerar även att helt slå undan
            affären för aggregatorer om det är tänkt att det är de som ska
            stå för hela kompensationen. Denna erfarenhet finns bl.a. från
            Frankrike.
          </p>
          <p xml:id="i-77TR1HMVeaLbqotD1Qfikj">
            Det finns också ett antal punkter som helt saknas i lagförslaget
            och som regeringen bör återkomma med ny lagstiftning kring:
          </p>
          <p xml:id="i-KjPGdaXdQgjcY4m4Y3fYKn">
            I dag begränsas bud genom att alla aggregerade resurser behöver
            tillhöra samma balansansvarig. Det får som effekt att det är svårt
            att använda aggregatortjänster för konsumenter som inte tillhör
            specifika elhandlare. Det går inte att poola konsumenter brett,
            utan dessa behöver också kopplas till enskilda energibolag, vilket
            är ett stort och onödigt hinder.
          </p>
          <p xml:id="i-QUwMTX5zLSnMNLugt6rg9m">
            På marknaderna finns flera marknadshinder kvar som stora budgränser,
            krav på viss kommunikation eller undermätning som gör aggregering
            olönsam. Kvalificerings­processer för deltagande på marknaderna
            är inte heller anpassade för aggregerad efter­frågeflexibilitet,
            vilket gör kvalificering svår.
          </p>
          <p xml:id="i-6TBSAjHL556w8hGQe1AtdA">
            Regeringen bör verka för att dessa hinder undanröjs för att en
            större mängd flexibilitet ska kunna komma marknaden till godo.
            Det sänker priserna för konsumenter och stärker elsystemet som
            helhet.
          </p>
        </div>
        <div type="motSignatures">
          <list>
            <item xml:id="i-XLCbbZ3t2627kdrTQCSGCN" who="i-Qqu9byP8zwudzHA8ErxkRe">
              Rickard Nordin (C)
            </item>
          </list>
        </div>
      </div>
    </body>
  </text>
</TEI>
