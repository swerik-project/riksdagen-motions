<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--02193">
  <teiHeader>
    <fileDesc>
      <titleStmt>
        <title>med anledning av propositionen 1975/76:89 om lärarutbildningens  dimensionering och lokalisering m. m.</title>
        <author>av fröken Hörlén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1975/76:89 om lärarutbildningens  dimensionering och lokalisering m. m.</title>
          <idno type="rdwebb">FZ022193</idno>
          <rs type="number">2193</rs>
          <ref type="dokument_url_text">http://data.riksdagen.se/dokument/FZ022193/text</ref>
          <ref type="dokument_url_html">http://data.riksdagen.se/dokument/FZ022193</ref>
          <ref type="dokumentstatus_url_xml">http://data.riksdagen.se/dokumentstatus/FZ022193</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T2HHh5Dnznvs9cz9kr2oG4</idno>
            <name>LINNEA HÖRLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GziTicvYWRhwqBkmXuqdxi" type="signed"/>
        <correspContext corresp="i-GziTicvYWRhwqBkmXuqdxi">
          <note type="signatory" corresp="i-T2HHh5Dnznvs9cz9kr2oG4"/>
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__2193/mot_197576__2193-001.pdf"/>
      <fw xml:id="i-6UQwJvUNkdQAephXQbujGh">
        Mot. 1975/76:2193 7
      </fw>
      <div xml:id="i-3zydDhn9Yet7PHbt1eSz88" type="motHeader">
        <div xml:id="i-QsHbVogdDR8pLoy4i6G5X8" type="motTitle"/>
        <div xml:id="i-FK5Ac8rbnydH1BBTfkvaXS" type="motSubmissionInfo"/>
      </div>
      <div xml:id="i-2uUyhN3SqihDvWWqpU1SNy" type="motBody">
        <div xml:id="i-M3EdsHmR89Yj2og43EVF8g">
          <p xml:id="i-P93uQV3TGikgZFX9U3xMPA">
            1975/76:2193
          </p>
          <p xml:id="i-WQLt2pPv1tmyhJYg4HGqXY">
            av fröken Hörlén m. fl. med anledning av propositionen 1975/76:89
            om lärarutbildningens dimensionering och lokalisering m. m.
          </p>
          <p xml:id="i-LL6ffWiSVZNJBBTjxQC39B">
            I takt med att behovet av behöriga lärare börjat fyllas har vissa
            svårigheter på arbetsmarknaden kunnat noteras för nyutexaminerade
            lärare. En kraftig minskning av antalet nybörjarplatser i lärarutbildningen
            har därför varit nödvändig. Sedan läsåret 1969/70 har antalet
            intagningsplatser i klasslä- rarutbildningen skurits ned från
            3 816 till 756 och i ämneslärarutbildningen från 2300 till 1150.
            Av särskild betydelse i sammanhanget är den sänkning av intagnings-
            kapaciteten som riksdagen beslöt förra året. Den innebar en halvering
            av antalet intagningsplatser i mellanstadielärarutbildningen och
            en än mer dras- tisk nedskärning av intagningen till lågstadielärarutbildningen.
            Det var dock med största tveksamhet som riksdagens utbildningsutskott
            tillstyrkte en så kraftig reduktion. En tungt vägande synpunkt
            från utskottet var därvid att man med så stora nedskärningar av
            antalet nybörjarplatser att tillträdet till vissa lärar- utbildningar
            nästan helt begränsas vissa år skapar en avsevärd orättvisa mellan
            olika studerandegenerationer. Ett stort antal ungdomar med fallenhet
            och intresse för läraryrket ställs utan varje möjlighet att utbilda
            sig för det, bara för att de råkar vara födda vid fel tidpunkt.
            Kraftiga svängningar i dimensioneringen av lärarutbildningen måste
            därför undvikas. Det bör vara en av utgångspunkterna för riksdagens
            beslut om intagningskapaciteten i lärarutbildningen. I propositionen
            förordas en i förhållande till innevarande år i stort sett oförändrad
            intagning till klasslärarutbildningen under de närmaste åren samt
            en viss nedskärning för ämneslärarutbildningens del. Samtidigt
            föreslås en kraftig ökning av förskollärar- och fritidspedagogutbildningarna.
            Enligt pro- positionen skall vidare klasslärarutbildningen i Falun,
            Härnösand, Kristi- anstad, Uppsala och Växjö samt ämneslärarutbildningen
            i Karlstad, Örebro och Växjö avvecklas. Vi tillstyrker den föreslagna
            utökningen av förskollärar- och fritidspe- dagogutbildningarna.
            Det är en förutsättning för utbyggnaden av barntill- synen. Däremot
            talar starka skäl mot att nu fatta beslut om den framtida lokaliseringen
            av klass- och ämneslärarutbildningen. Tillräckligt underlag för
            ett sådant beslut finns enligt vår mening inte i dag. 1. Det råder
            fortfarande osäkerhet om det framtida behovet av framför allt
            klasslärare. På denna punkt bygger propositionen på de — i vissa
            av- seenden skiljaktiga — prognoser som skolöverstyrelsen (SÖ)
            respektive sta- tistiska centralbyrån (SCB) lade fram år 1972.
            Men från flera håll har re- levansen hos dessa prognoser för dagens
            läge ifrågasatts, bl. a. av utbild-
          </p>
          <pb facs="riksdagen-motions-pdf/data/197576/mot_197576__2193/mot_197576__2193-002.pdf"/>
          <p xml:id="i-6h7YBhYZgL16YRje4L7mMS">
            ningsutskottet vid dess behandling av lärarutbildningsfrågorna
            förra året (UbU 1975:10). De tar t. ex. — av naturliga skäl —
            inte någon hänsyn till de reformer rörande arbetslivet, familjepolitiken
            och pensionsåldern som genomförts un- dér de senaste åren eller
            som kan komma att beslutas inom kort. Det kan möjligen bli så
            att dessa reformer inte alls kommer att påverka det framtida lärarbehovet.
            Denna uppfattning hävdas i propositionen. Men det finns i dag
            mycket som tyder på att motsatsen lika väl kan bli fallet. En
            annan osäker faktor är den s. k. lärarbenägenheten, dvs. hur stor
            del av de examinerade lärarna som söker sig till skolväsendet.
            I 1972 års pro- gnoser har SÖ och SCB mycket delade meningar i
            denna fråga. Osäkerheten om vart de nyutexaminerade lärarna tar
            vägen tycks dessutom vara särskilt stor i dagsläget. Det stora
            läraröverskott som man från vissa håll förutsåg så sent som för
            två år sedan är enligt tillgängliga uppgifter fortfarande i det
            närmaste obefintligt. En orsak till det kan vara att antalet deltidstjänster
            ökat. Men om så är fallet och om det i så fall rör sig om icke
            önskad deltidstjänstgöring finns det för närvarande inga säkra
            uppgifter om. En tredje oklar punkt i vad gäller prognoserna är
            hur kommande reformer på skolans område kan komma att påverka
            lärarbehovet. Konsekvenserna av förändringar i skolans inre arbete
            är svåra att överblicka. Ett vidare an- svarsområde för skolan
            kan dock komma att kräva fler lärare. Starka skäl talar också
            för mindre undervisningsgrupper, vilket skulle få samma effekt.
            Till dessa speciella faktorer kommer den allmänna osäkerhet som
            präglar prognoser. Man kan, som utbildningsutskottet framhöll
            förra året, inte tolka en prognos som en uppgift om det exakta
            behovet. Den kan endast klarlägga riktningen i eventuella förändringar
            och — i bästa fall — deras ungefärliga storlek. Utbildningskapaciteten
            kan inte heller bestämmas enbart utifrån arbetsmarknadsprognoser.
            Hänsyn måste tas också till andra faktorer, t. ex. efterfrågan
            på olika typer av utbildning. Den stora osäkerheten om det framtida
            lärarbehovet gör att man enligt vår mening inte nu bör fatta beslut
            om den långsiktiga dimensioneringen av lärarutbildningen. Innan
            det kan ske måste ett bättre och säkrare underlag tas fram. Det
            är en uppgift framför allt för SÖ, som bör tilldelas särskilda
            resurser för det. Ett yrkande om det har lagts fram för årets
            riksmöte av folkpartiet (motion 1975/76:1509). Så länge det framtida
            utbildningsbehover på lärarområdet inte kan över- blickas bör
            riksdagen inte heller fatta beslut om ändrad lokalisering av klass-
            och ämneslärarutbildningen. Vi motsätter oss därför regeringens
            förslag att lägga ner klasslärarutbildningen i Härnösand, Falun,
            Uppsala, Växjö och Kristianstad samt ämneslärarutbildningen i
            Karlstad, Örebro och Växjö. 2. Mot detta förslag talar också den
            nuvarande oklarheten om den fram- tida lärarutbildningen. Denna
            fråga utreds för närvarande av 1974 års lä- rarutbildningsutredning
            (LUT). Starka skäl talar för att man i framtiden bör eftersträva
            ett nära samspel mellan olika typer av lärarutbildning. Det
          </p>
          <pb facs="riksdagen-motions-pdf/data/197576/mot_197576__2193/mot_197576__2193-003.pdf"/>
          <fw xml:id="i-9BPhcxHLQqdnkZxNAQDAbh">
            Mot. 1975/76:2193 8
          </fw>
          <p xml:id="i-J7xWArBeTPgQNLYaUqAzYM">
            har också prövats på en del håll. Ett skäl för ett ökat samarbete
            är att verksamheten i skolan i större utsträckning än i dag bör
            bedrivas över skol- och stadiegränser. Bl. a. finns det goda skäl
            för nära samverkan eller in- tegration av förskola och lågstadium.
            Det förutsätter motsvarande samver- kan i utbildningen av lärare.
            En nedläggning av klasslärarutbildningen på de föreslagna orterna
            skulle omöjliggöra detta. 3. Mot indragningen av klass- och ämneslärarutbildningen
            talar också att de orter som berörs av den förra året utpekades
            av riksdagen som ut- byggnadsorter för högskoleutbildning. I flera
            fall var förekomsten av lä- rarhögskola en bidragande orsak till
            att flera av de aktuella orterna valdes framför andra tänkbara
            orter. Lärarhögskolorna har fasta resurser inom många olika ämnesområden
            och dessa resurser ansågs kunna utnyttjas även för annan högskoleutbildning
            än lärarutbildning. Inom de lokala organisationskommittéerna pågår
            för närvarande det för- beredande planeringsarbetet. Det är enligt
            vår mening felaktigt att, innan kommittéerna fullföljt detta arbete
            och bl. a. tagit ställning till vilken roll den basorganisation
            som lärarhögskolorna utgör skall spela i högskoleut- bildningen,
            fatta ett beslut om nedläggning av klasslärarutbildningen på berörda
            orter. 4. Till de punkter där ytterligare underlag behövs, innan
            ett långsiktigt ställningstagande kan ske, hör också hur den föreslagna
            nedläggningen av klasslärarutbildningen påverkar lärarförsörjningen
            i berörda regioner. I sitt yttrande över den rapport som ligger
            till grund för propositionen uttalade arbetsmarknadsstyrelsen
            (AMS) farhågor på denna punkt. AMS hävdade bl. a. att de pedagogiska
            och ekonomiska vinster, som kan göras vid en koncen- tration av
            högskoleutbildningen måste vägas mot de svårigheter som kan komma
            att uppstå för län utan lärarutbildning, när det gäller att rekrytera
            lärare. Erfarenhetsmässigt förhåller det sig också så, att ungdomar
            inför ett utbildningsval föredrar en utbildning som finns på hemorten
            eller i dess närhet. Den föreslagna koncentrationen av lärarutbildningen
            innebär sålunda en reell begränsning av ungdomarnas valmöjligheter
            inom vissa områden och kan menligt inverka på urvalsmöjligheterna
            till lämpliga lärare.
          </p>
          <p xml:id="i-Uz8FNrHbPSkruzD7T1bjU8">
            Mot bakgrund av de förhållanden som berörts ovan anser vi att
            årets riksmöte inte bör fatta beslut om långtgående förändringar
            i lärarutbild- ningen. Det skulle binda handlingsfriheten i ett
            läge då osäkerheten är be- tydande, bl. a. i fråga om det framtida
            lärarbehovet och den framtida ut- bildningsorganisationen. Riksdagen
            bör därför avvisa förslaget om nedlägg- ning av klass- och ämneslärarutbildningen
            på vissa orter. I stället bör verk- samheten försiggå vid samtliga
            lärarhögskolor i ungefär samma omfattning som i år tills ett ordentligt
            underlag föreligger för långsiktiga ställnings- taganden. Den
            totala antagningen till klasslärarutbildningen bör vara i stort
            sett densamma som i år. Det innebär att antalet utbildningsplatser
            på lågsta-
          </p>
          <pb facs="riksdagen-motions-pdf/data/197576/mot_197576__2193/mot_197576__2193-004.pdf"/>
          <fw xml:id="i-EScW7VU8SFT3YKCE6vNG5z">
            Mot. 1975/76:2193 9
          </fw>
          <p xml:id="i-GR2hKEE9igh4yfw7X5ZHvZ">
            dielärarlinjen bör uppgå till 216 och på mellanstadielärarlinjen
            till 552. Vi har därvid tagit hänsyn till den föreslagna utökningen
            av den särskilda utbildningen av klasslärare med finska som modersmål.
            Platserna bör för- delas mellan lärarhögskolorna på samma sätt
            som i år med undantag för att antagning bör ske även till klasslärarlinjen
            vid lärarhögskolan i Uppsala. Detta innebär följande fördelning
            av utbildningsplatserna:
          </p>
          <p xml:id="i-CgpVk773csttABAZMmJXWx">
            [1 M Falun 24 24 Gävle 24 24 Göteborg 48 72 Härnösand 24 24 Jönköping
            24 48 Kalmar 24 24 Karlstad 48 24 Kristianstad 24 24 Linköping
            24 48 Luleå 24 48 Malmö 24 48 Stockholm 48 48 Umeå 24 48 Uppsala
            24 24 Växjö 24 24
          </p>
          <p xml:id="i-GJLJW6eVPrQBsJfz9cSLrj">
            Summa årlig intagning 216 552
          </p>
          <p xml:id="i-AKEfnB734bJ9BHj6fdiC9h">
            I intagning vartannat år
          </p>
          <p xml:id="i-FUVUaS7R4Zt4fa8rp3e16i">
            I den mån det under utskottsbehandlingen framkommer uppgifter
            som motiverar ett större antal utbildningsplatser än vad vi föreslagit
            är vi beredda att medverka till en utökning. De tillkommande platserna
            bör i så fall i första hand fördelas mellan de lärarhögskolor
            för vilka ovanstående tabell innebär ett mindre antal utbildningsplatser
            än vad som föreslås i propo- sitionen. För ämneslärarutbildningens
            del bör utbildningskapaciteten ligga på den i propositionen föreslagna
            nivån. Det innebär en viss nedskärning i för- hållande till innevarande
            år. Fördelningen av platserna bör göras så att in- tagning sker
            till ämneslärarlinjen även vid lärarhögskolorna i Karlstad, Öre-
            bro och Växjö. Den av oss förordade dimensioneringen och fördelningen
            av klasslärar- utbildningen är knappast tillräcklig för att man
            skall kunna behålla tjän- steorganisationen intakt på de mindre
            lärarhögskolorna. Det är därför nöd-
          </p>
          <pb facs="riksdagen-motions-pdf/data/197576/mot_197576__2193/mot_197576__2193-005.pdf"/>
          <fw xml:id="i-6Qu1RCx4V3LSjmHZSoeSjV">
            Mot. 1975/76:2193 10
          </fw>
          <p xml:id="i-79AkAz1bMhfAwEbyJQ1C8W">
            vändigt att ”dryga ut” tjänsteunderlaget på dessa skolor. Det
            kan ske på olika sätt. Man kan t. ex. ändra på gruppindelningen
            inom lärarutbildningen, dvs. sänka nuvarande delningstal. Därigenom
            får man på ett givet antal lärar- kandidater flera grupper och
            därmed större organisation och större tjän- steunderlag än vid
            oförändrade delningstal. Man kan också tilldela lärar- högskolorna
            flera resurstimmar. Vidare kan man till de mindre lärarhög- skolorna
            förlägga kurser för fortbildning av klasslärare. Man kan också
            öka möjligheterna för klasslärarutbildare att inräkna un- derlag
            från förskole- och fritidspedagogutbildningen om man sänker grupp-
            talen för dessa utbildningar från nuvarande 30 till 24. Det är
            starkt motiverat från déssa utbildningars synpunkter och har länge
            krävts av den berörda personalen. Vid sin behandling av propositionen
            bör utbildningsutskottet undersöka de närmare effekterna av olika
            förstärkningsåtgärder och föreslå åtgärder med utgångspunkt från
            det. Med hänvisning till vad ovan anförts hemställer vi att riksdagen
            beslutar 1. att intagning till klasslärarutbildning för tiden
            fr. o. m. bud- getåret 1976/77 skall ske vid lärarhögskolorna
            i Falun, Gävle, Härnösand, Jönköping, Kalmar, Karlstad, Kristianstad,
            Lin- köping, Luleå, Malmö, Mölndal, Stockholm, Uppsala, Växjö
            och Umeå i enlighet med vad som anförts i motionen, 2. att intagning
            till ämneslärarutbildningens praktisk-pedagogiska del för tiden
            fr. o. m. budgetåret 1976/77 skall ske vid lärar- högskolorna
            i Karlstad, Linköping, Malmö, Mölndal, Stock- holm, Umeå, Uppsala,
            Växjö och Örebro i enlighet med vad som anförts i motionen.
          </p>
          <p xml:id="i-8TTCESkVdiG9e18JVsAzmb">
            Stockholm den 16 februari 1976
          </p>
          <p xml:id="i-Wcg5iGTdnRinEjF3foJyr9">
            LINNEA HÖRLÉN (fp)
          </p>
          <p xml:id="i-JD2UNGupyFtvVkNzutELVf">
            ELVER JONSSON (fp) JAN-ERIK WIKSTRÖM (fp) i Alingsås
          </p>
        </div>
      </div>
    </body>
  </text>
</TEI>
