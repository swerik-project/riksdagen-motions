<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-01215">
  <teiHeader>
    <fileDesc>
      <titleStmt>
        <title>Investeringar i Dalabanan</title>
        <author corresp="i-CdKPr5PV7B8cJEHJFtQGGn">av Peter Helander (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1215 av Peter Helander (C)</title>
          <idno type="rdwebb">H5021215</idno>
          <rs type="number">1215</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5021215/text</ref>
          <ref type="dokument_url_html">http://data.riksdagen.se/dokument/H5021215</ref>
          <ref type="dokumentstatus_url_xml">http://data.riksdagen.se/dokumentstatus/H5021215</ref>
          <ref type="docx">http://data.riksdagen.se/fil/6241311E-73B4-401B-8B81-564F5181DB1C</ref>
          <ref type="pdf">http://data.riksdagen.se/fil/3BDB4E21-7BA2-44CE-9B4C-EAD5E016538F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-KrhcmLomPJUEqUUrubvYLo" type="signed"/>
        <correspContext corresp="i-KrhcmLomPJUEqUUrubvYLo">
          <note type="signatory" corresp="i-CdKPr5PV7B8cJEHJFtQGGn"/>
        </correspContext>
        <correspAction xml:id="i-CMi7TpEB1jq9yu94MxVu8G" type="submitted">
          <date when="2017-10-02"/>
          <time when="15:29:09"/>
        </correspAction>
        <correspAction xml:id="i-KxYwbq6iiEmVkgR3RzkMea" type="reviewed">
          <date when="2017-10-02"/>
          <time when="16:17:52"/>
        </correspAction>
        <correspAction xml:id="i-NcMaA5SCJb7u6T4uVovpji" type="referred">
          <date when="2017-10-13"/>
        </correspAction>
        <correspAction xml:id="i-F4RdGWQkRAJ4yoXkNeQcSh" type="assigned">
          <date when="2019-01-15"/>
          <time when="16:41:27"/>
        </correspAction>
        <correspContext corresp="i-F4RdGWQkRAJ4yoXkNeQcSh">
          <ref type="assignedTo">Trafikutskottet</ref>
        </correspContext>
        <correspAction xml:id="i-ED3q5SF2CgszgXPdKfBErN" type="behandlas_i"/>
        <correspContext corresp="i-ED3q5SF2CgszgXPdKfBErN">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:1215 av Peter Helander (C) Investeringar
          i Dalabanan
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-AmmtjPakR7qWvcvPFjkoVk">
            Förslag till riksdagsbeslut
          </head>
          <list style="ol">
            <item xml:id="i-Zxb79a1rCVfTWcRPG2iVX">
              Riksdagen ställer sig bakom det som anförs i motionen om att
              i infrastrukturplaneringen studera förutsättningar för investeringar
              utmed Dalabanan för att åstadkomma kortare restid och regionförstoring
              och tillkännager detta för regeringen.
            </item>
            <item xml:id="i-V32uv42jCDKfBXfi73LLMi">
              Riksdagen ställer sig bakom det som anförs i motionen om tillsättande
              av en särskild förhandlingsperson med syftet att tillsammans med
              Trafikverket, berörda regioner och intressenter arbeta för att
              söka finansieringslösningar för att genomföra en upprustning av
              Dalabanan i sin helhet, exempelvis via en lånefinansieringslösning
              där upplåning från de allmänna pensionsfonderna övervägs och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-5pETKZJ1M2BoK3Prnn11AG" type="h1">
            Motivering
          </head>
          <p xml:id="i-KtP16vd72WYe2cDxeL5S1e">
            Stockholmsområdet och Dalarna kopplas samman genom Dalabanan
            som går mellan Mora och Uppsala samt banan mellan Uppsala och
            Stockholm. Dalabanan är ett 265 km långt järnvägsstråk. Bandelen
            mellan Borlänge och Mora brukar också kallas Siljansbanan. Ända
            sedan 1873 har det bedrivits järnvägstrafik på Dalabanan. Orterna
            och regionerna utmed banan är olika varandra, men alla bidrar
            till Sveriges välfärd.
          </p>
          <head xml:id="i-H6vPnRc9zGmTSAsSxCcXJN" type="h2">
            Miljoner ton stål och trä på två skenor av stål
          </head>
          <p xml:id="i-M1yiuw4ckp4uXNTHarrFto">
            Längs stråket Mora–Stockholm färdas varje dag mellan 20 och 30
            godståg. Snart kommer det att vara många fler, om möjligheterna
            finns. Stora investeringar planeras inom den tunga industrin som
            tillsammans med övriga investeringar innebär mer gods på järnväg
            som dessutom ska trängas med ökande trafik. Dessa stora investeringar
            inom industrin, tillsammans med övriga områden, innebär mer gods
            på järnväg. Som dessutom ska trängas med ökande persontrafik.
            För 20 år sedan kunde man åka med X2000 mellan Mora och Stockholm
            på 3 timmar och 30 minuter. Idag åker vi gamla Intercitytåg och
            det tar 3 timmar och 50 minuter.
          </p>
          <head xml:id="i-JgePwsBFXeccg6E5KhdaFW" type="h2">
            Turister som bara blir fler och fler
          </head>
          <p xml:id="i-PTs9oWUWPdNdFrKejL92P8">
            Besöksnäringen är en sektor som blir viktigare för alla Sveriges
            regioner. Vår region är inget undantag. Om vi bara ser till Dalarna,
            så är det Sveriges fjärde största turistlän. Bara storstadsregionerna
            är större. Besöksnäringen i Dalarna hade 15 miljoner övernattningar,
            skapade drygt 6 000 årsverken och omsatte hela 7,45 miljarder
            kronor år 2016. Besöksnäringen investerar stort i fler bäddar
            och självklart måste vi kunna erbjuda ett modernt, snabbt och
            bekvämt alternativ med tåg.
          </p>
          <head xml:id="i-UA4QDtEaZrBtsnmhWQguYR" type="h2">
            Arbetspendling och utvidgade arbetsmarknadsregioner
          </head>
          <p xml:id="i-39roGvpkUW36tzvvTcHx4h">
            Varje dag pendlar 50 000 människor längs stråket Mora–Stockholm,
            varav 5 000 med tåg. Det är siffror som skulle kunna ökas avsevärt.
            Ökad tillgänglighet i termer av kortare restider och plats för
            fler regionaltåg, snabbtåg och godståg stärker kommunernas attraktionskraft
            för både boende och företagsutveckling samtidigt som det också
            stärker näringslivets konkurrenskraft. Bättre möjligheter till
            snabb och bekväm arbetspendling utmed stråket och till de angränsande
            tillväxtregionerna runt Stockholm, Arlanda och Uppsala bidrar
            till att säkerställa en fortsatt tillväxt både längs stråket och
            i dessa starka tillväxtområden.
          </p>
          <p xml:id="i-SPYdiYnLydcf8EhbRWChDi">
            Snabba och täta pendlingsmöjligheter till och från Avesta, Sala
            och Heby och Uppsala som erbjuder goda boendemiljöer innebär att
            arbetsmarknadsregioner kan både växa och integreras med varandra
            på ett sådant sätt att den redan idag hårt ansträngda bostadsmarknaden
            i Stockholm kan avlastas. På samma sätt kan Mora och orterna mellan
            Mora och Falun/Borlänge knytas närmare varandra genom bättre förutsättningar
            för snabb och effektiv arbetspendling med tåg.
          </p>
          <p xml:id="i-GW7gVDkjgm6zAph1qdWkwa">
            Trots Dalabanans stora betydelse för arbets- och utbildningspendling,
            turist- och besöksnäring samt godstransporter har det på senare
            år endast gjorts sparsamma insatser för att förbättra banans kapacitet.
            Mot bakgrund av att investeringar får direkt positiva effekter
            för tillväxten i regionen samt för näringslivets och turismens
            utveckling så är detta anmärkningsvärt.
          </p>
          <p xml:id="i-JJxj5B4thwV67v5bFxYiiE">
            För att uppnå de mål som Dalabanans intresseförening satt upp
            så krävs långsiktigt investeringar i storleksordningen upp emot
            4 miljarder kronor på sträckan Mora–Stockholm. Målet för sträckan
            Borlänge–Stockholm är en restid under 2 timmar och för Mora–Stockholm
            under 3 timmar. Om detta ska vara möjligt att uppnå krävs en hårdare
            framtida prioritering från regeringens och Trafikverkets sida.
          </p>
          <p xml:id="i-FyEYJ12MDAHNMcApryaJtL">
            Det handlar om att åstadkomma en successivt minskad restid, bättre
            komfort, tätare turer vid högtrafik och bättre förutsättningar
            för pendling. En satsning på Dalabanan skulle få stor betydelse
            för möjligheterna till regionförstoring och arbetsmarknadens utveckling.
          </p>
          <p xml:id="i-SUJb5RE6WgjBVfk9zF6y7Z">
            Utifrån bl.a. beskrivningen ovan borde Trafikverkets klassificering
            av spåren ses över. Sträckan Uppsala–Borlänge borde uppgraderas
            till klass 2 och sträckan Borlänge–Mora till klass 3.
          </p>
          <head xml:id="i-8QfQfSXf2RbYyk2N99AFcZ" type="h2">
            Enskild förhandlingsperson – en nödvändighet
          </head>
          <p xml:id="i-9FPvmnYZFtRshugcetJQRU">
            I framförallt Dalarna men även i Västmanland och Uppland finns
            en mycket stark vilja att få till investeringar i Dalabanan från
            både offentliga institutioner, näringsliv och vanliga medborgare.
            I Dalabanans Intresseförening samlas många av dessa intressenter.
          </p>
          <p xml:id="i-BJq4gY2mYbXB4hfCzni8NV">
            I Trafikverkets förslag som presenterades i augusti 2017 saknades
            det nödvändiga investeringar på Dalabanan. Dalabanan som går genom
            Sveriges fjärde största export- och besöksnäringslän måste få
            en bättre standard för att kunna fortsätta bidra till Sveriges
            tillväxt. Detta skulle kunna ske genom att regeringen utser en
            särskild förhandlingsperson i syfte att finna finansieringslösningar
            som innebär upplåning av investeringsmedel till en långsiktigt
            stabil räntesats. Detta kan ske genom att flera olika alternativ
            ses över. Möjligheten till upplåning via allmänna pensionsfonder
            bör vara ett av alternativen som prövas.
          </p>
          <p xml:id="i-36ohGraV9iR3kysgbpbSwE">
            Motivet att pröva möjligheten till en finansieringslösning för
            Dalabanan och andra viktiga infrastruktursatsningar via de statliga
            Allmänna pensionsfonderna är logisk. Detta då fungerande långsiktigt
            hållbara transporter är en mycket viktig förutsättning för ekonomisk
            tillväxt. Därför bör AP-fonderna tillåtas placera sina pengar
            även i svenska systemutvecklande infrastrukturprojekt.
          </p>
          <p xml:id="i-TpyCj6gs1MDfdz2oi3azzc">
            Ett argument i sammanhanget mot lånefinansiering av transportinfrastruktur
            brukar vara att detta låser upp handlingsfriheten för kommande
            generationer. Men det omvända argumentet är rimligtvis lika rimligt:
            att uteblivna långsiktigt hållbara transportlösningar minskar
            kommande generationers möjlighet till tillväxt, god miljö och
            säkerhet.
          </p>
        </div>
        <div type="motSignatures">
          <list>
            <item xml:id="i-Sf7akQhmAU34chd1u9e57P">
              Peter Helander (C)
            </item>
          </list>
        </div>
      </div>
    </body>
  </text>
</TEI>
