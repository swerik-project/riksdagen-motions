<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02283">
  <teiHeader>
    <fileDesc>
      <titleStmt>
        <title>med anledning av propositionen 1978/79:113 om riktlinjer för u-landsinformation och biståndets organisation m. m.</title>
        <author>av Bo Siegbahn och Per Petersson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:113 om riktlinjer för u-landsinformation och biståndets organisation m. m.</title>
          <idno type="rdwebb">G2022283</idno>
          <rs type="number">2283</rs>
          <ref type="dokument_url_text">http://data.riksdagen.se/dokument/G2022283/text</ref>
          <ref type="dokument_url_html">http://data.riksdagen.se/dokument/G2022283</ref>
          <ref type="dokumentstatus_url_xml">http://data.riksdagen.se/dokumentstatus/G2022283</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9D97X6fo9to7QoKCna8LuM</idno>
            <name>BO SIEGBAHN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N8EXMMDt9VPrP15ePR8oRq" type="signed"/>
        <correspContext corresp="i-N8EXMMDt9VPrP15ePR8oRq">
          <note type="signatory" corresp="i-9D97X6fo9to7QoKCna8LuM"/>
          <note type="signatory" corresp="i-FpwNz9bjmeyh23RqtLzYMg"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2283/mot_197879__2283-001.pdf"/>
      <fw xml:id="i-9m859c5FfScRstKNiHTXtL">
        Motion 1978/79:2283
      </fw>
      <div xml:id="i-Jpg2BH4Lnu4NJv5HJoamjQ" type="motHeader">
        <div xml:id="i-3FzUmHR1xjet94y6HVBBHS" type="motTitle"/>
        <div xml:id="i-Ar3rS1fxkhyTTz4VJtKmd3" type="motSubmissionInfo"/>
      </div>
      <div xml:id="i-KV9Ts1s9DHE7eKrtTF5jEH" type="motBody">
        <div xml:id="i-9nVAhjo3Qy1ncokcMreVU8">
          <p xml:id="i-CXe9hpjWKXs5g25uDh281s">
            av Bo Siegbahn och Per Petersson med anledning av propositionen
            1978/79:113 om riktlinjer för u-landsinformation och biståndets
            organisation m. m.
          </p>
          <p xml:id="i-YGLXiyuDGa86ETaCrudbT1">
            Anslagets storlek
          </p>
          <p xml:id="i-Km1z7kzj4i1Pa2rAeqAa5G">
            I regeringens proposition 1978/79:113 föreslås delvis nya riktlinjer
            för u-landsinformationen. Bl.a. föreslås i enlighet med SOU 1977:73
            U- landsinformation och internationell solidaritet en viss vidgning
            av de s. k. generella bidrag, som f. n. utgår till vissa organisationer.
            Detta sker genom att ett antal organisationer som tidigare fått
            begära särskilt anslag för varje projekt nu överförs till kretsen
            av organisationer med generella bidrag. Detta beräknas — inklusive
            en kraftig anslagshöjning — kosta omkring 2 milj. kr. Vi anser
            denna överflyttning i sig riktig. Men den innebär i realiteten
            att kraven på anslaget för speciella aktioner minskas med motsvarande
            belopp under i övrigt oförändrade förhållanden. Vi anser det därför
            felaktigt att utan något resonemang, som underbygger sådana önskemål,
            i realiteten väsentligt öka utrymmet för anslag till speciella
            aktioner. Vårt förslag är sålunda att den av regeringen begärda
            anslagshöjningen på 2 600 000 kr. skäres ned med berörda 2 milj.
            kr. och sålunda sättes till 600 000 kr. I diskussioner av hithörande
            slag brukar ibland invändas att det kanske spelar en mindre roll
            hur stort detta anslag blir; det totala anslaget till u-hjälpen
            fastställes ändå i särskild ordning, och en neddragning på denna
            punkt innebär ingen besparing för statsverket eller skattebetalarna.
            Resone- manget måste bestämt tillbakavisas. Riksdagen har självfallet
            till uppgift att tillse, att anslagna medel får så effektiv användning
            som möjligt. Varje berättigad sänkning av ”hemmakostnaderna” frigör
            motsvarande belopp för användning till stöd åt u-länderna.
          </p>
          <p xml:id="i-wfLcX6om5kYiwBg4N3TPA">
            Fördelning och användning av informationsbidrag
          </p>
          <p xml:id="i-QQP3gauF1Tijzr8BxY92dD">
            Varken utredningens majoritet eller propositionen analyserar
            enligt vilka principer de generella informationsanslagen skall
            fördelas, eller den övervak- ning av informationsanslagens användning,
            som ur saklig synpunkt kan vara önskvärd. I reservationen till
            utredningens betänkande anförde vi:
          </p>
          <p xml:id="i-Ku8rrMXPFfpGTCv9JSGSr">
            Detta är mycket beklagligt då det här rör sig om en viktig principiell
            fråga. En helt orimlig vikt fästes nu vid antalet medlemmar i
            dessa. Det innebär t.ex. för ABF:s del att samma personer kan
            räknas som medlem upp till sex-sju gånger. Medlemmar i ABF är
            nämligen såväl Socialdemokratiska partiet som LO, KF, HSB, Pensionärernas
            riksförbund, Socialdemokratiska ungdomsförbundet, Kristliga socialdemokrater
            och samtliga handikapporga-
          </p>
          <pb facs="riksdagen-motions-pdf/data/197879/mot_197879__2283/mot_197879__2283-002.pdf"/>
          <fw xml:id="i-4FC3XdwRBE8wBjs78JgSV9">
            Mot. 1978/79:2283 5
          </fw>
          <p xml:id="i-HK9r5gVScHrwoDgHbrH1xo">
            nisationer. ABF:s medlemssiffror kommer därigenom att närma sig
            siffran för hela den svenska befolkningen. Liknande flerdubbla
            medlemskap är ovanliga i andra studieförbund. Speciellt tveksamt
            kanske det kan anses vara att de 750 000 LO-medlemmar, som kollektivanslutits
            till Socialdemokratis- ka partiet, därigenom automatiskt också
            ökar ABF:s medlemsantal och indirekt dess statsbidrag med häremot
            svarande belopp. Den enda fördel- ningsnyckel som på ett rimligt
            sätt motsvarar syftet med det statliga stödet till privata organisationers
            u-landsinformation är att bidraget direkt relateras till den verksamhet
            vederbörande organisation uppehåller på berörda områden. Hit skall
            också självfallet räknas det värdefulla inslag av u-landsinformation
            som tas in i olika studiecirklar som i sin helhet har en annan
            inriktning. I detta sammanhang kan det kanske också nämnas att
            det varit med stor tveksamhet på åtskilliga håll som man accepterat
            att fackliga organisationer, som samtidigt är medlemmar i studieförbund
            och kan få informationsmedel från dessa, även skall erhålla egna
            informationsbidrag. Denna fråga bör även i fortsättningen uppmärksammas.
            Under alla förhållanden synes det uppen- bart att den del av informationsmedlen
            som tilldelas de fackliga organisatio- nerna blivit förhållandevis
            stor. Denna allmänna princip utesluter inte att man tar viss hänsyn
            till de speciella kostnader och den särskilda verksamhet som kan
            uppkomma genom att en huvudorganisations medlemmar kommer från
            olika slag av underorganisationer. Denna syn på bidragets fördelning
            — anslagsnyckeln — överensstämmer med det beslut som riksdagen
            under vårsessionen 1977 fattade rörande fördelningen av bidrag
            till kulturprogram. Här godkände man kulturutskot- tets betänkande
            nr 44, som bl.a. sade följande: ”Bidraget skall täcka kostnader
            förenade med verksamheten. Utskottet finner det rimligt att vid
            fördelningen av bidraget respektive studieförbunds totala verksamhet
            i fråga om kulturaktiviteter tillmäts avgörande betydelse.” Vad
            sedan gäller frågan om vem som skall handha anslagsnyckeln blir
            den av mindre betydelse sedan statsmakterna fastställt de allmänna
            principerna. Och kan berörda organisationer bli eniga om dessa
            detaljbeslut är detta självfallet till fördel för ett förtroendefullt
            samarbete mellan parterna. En väsentlig fråga bl. a. för genomslagskraften
            i informationsverksam- heten beträffande u-landsproblemen är dennas
            innehåll. Det är av stort värde att informationsmaterialet och
            studiecirklarnas uppläggning fritt får ombe- sörjas av de organisationer
            som beviljas anslag av statliga medel. Detta stämmer också med
            u-landsberedningens synpunkter, vilka refererats i kapitel 3.
            Detta innebär självfallet inte att verksamheten skall sakna riktlinjer.
            Det första och övergripande kravet är att de statliga medlen skall
            användas för de syften de lämnats, nämligen för att ge information
            om u-landsbistånd och u-ländernas problem i vid bemärkelse. Man
            måste dock även ställa andra anspråk på innehållet i verksamheten.
            Det är naturligt att man vid användandet av anslagen till u-landsinformation
            ställer samma krav på mottagarorganisationer som man gör när det
            gäller studieförbundens övriga verksamhet. Här gäller Kungl. Maj:ts
            kungörelse nr 1963:463, vars $ 2 lyder. ”Verksamheten inom det
            fria och frivilliga folkbildningsarbetet skall utformas så, att
            det föreligger förutsättningar för en objektiv och allsidig belysning
            av studieämnena. Arbetet skall bedrivas i en anda av tolerans
            och respekt för oliktänkande och på sådant sätt, att självständigt
            tänkande och ställningstagande främjas.”
          </p>
          <pb facs="riksdagen-motions-pdf/data/197879/mot_197879__2283/mot_197879__2283-003.pdf"/>
          <fw xml:id="i-8HJto7cZDRfneE6Fzh4Vit">
            Mot. 1978/79:2283 6
          </fw>
          <p xml:id="i-THatiSahBnL7dWPwe9vxMW">
            Denna kungörelse återfinnes också i Skolöverstyrelsens författningssam-
            ling 1977:21 som grundläggande för Skolöverstyrelsens befattning
            med dessa frågor. Det synes självklart att dessa krav på ”objektivitet
            och allsidig belysning” måste gälla varje organisation för sig.
            Bestämmelsen kan sålunda icke tolkas så som ibland hävdats, att
            ett slags studieförbund eller facklig organisation kan föra fram
            synpunkter som pekar i en viss politisk eller ideologisk riktning
            under förklaringen att allsidigheten kommer till stånd genom att
            andra organisationer, som också erhåller statsbidrag, för till
            torgs motsatta tankar. En sådan tolkning är icke acceptabel redan
            av det skälet att många människor bara nås av materialet från
            en organisation. En sådan ensidighet i infor- mationsutbudet innebär
            också en orätt mot dem man vill informera och som man hoppas vinna
            för ett djupare u-landsintresse. De får en ensidig syn på problemen,
            och de utrustas inte med vissa synpunkter och argument som de
            måste känna till för att kunna delta i debatten och övertyga omgivningen
            om värdet av det erhållna informationsmaterialet. Härtill kommer
            det förhållandet att en sådan informationspolitik är ägnad att
            polarisera u- landsfrågorna och ytterst att hos andra grupper
            ev. skapa en kritisk inställning mot u-hjälpen. Mot bakgrund av
            anförda synpunkter uppstår frågan om hur man på bästa sätt skall
            tillgodose kravet på att statsmakternas intentioner med u- landsinformationen
            förverkligas. Enligt vad utredningen inhämtat anser sig ledningen
            för SIDA icke ha skyldighet eller ens rätt att granska eller kommentera
            hur statliga bidrag används av de organisationer som mottar generella
            bidrag. Detta synes i och för sig vara en felaktig uppfattning.
            Bakgrundsmaterial för en granskning av ifrågasatt slag finns redan
            hos SIDA, därigenom att mottagarna av generella bidrag årligen
            lämnar in redogörelse för gången verksamhet. Det är också rimligt
            att Riksrevisionsverket, liksom på andra områden, skall ha rätt
            att granska att användningen av statliga medel sker i enlighet
            med förutsättningarna för anslaget. En viss sådan kontroll utövas
            redan av SIDA i vad gäller de penningbidrag som på särskild ansökan
            lämnas av SIDA för olika specifika projekt. Följden av att gällande
            bestämmelser icke iakttages kan vara att framtida bidrag på detta
            område förvägras. En granskning av angivet slag borde även vara
            av värde för de berörda organisationerna. De skulle självfallet
            beredas möjlighet, om de själva så önskade, att med SIDA eller
            annat därtill bemyndigat organ ta upp en diskussion om utformningen
            av ett planerat material. I detta sammanhang vill vi göra några
            kommentarer beträffande fördel- ningen av de medel som fördelas
            av SIDA på särskild ansökan. En genomgång av denna fördelning
            under senare år ger vid handen att i ett inte obetydligt antal
            fall pengar ställts till förfogande för verksamheter eller material
            som kanppast kan sägas ha haft något rimligt samband med u-ländernas
            problem. Att produkterna dessutom icke fyllt de mest elemen- tära
            krav på balans i presentationen har bidragit till de starka reaktioner
            som de föranlett. Det förhållandet att det statliga organet SIDA
            stått som finansiär har dessutom i några fall medfört att ffrämmande
            stater utgått från att svenska regeringen stått bakom tillkomsten
            av dessa produkter vilket skapat icke önskade bekymmer. Det måste
            vara ett rimligt krav att ansökningar om bidrag till verksamhet
            av sådant slag i framtiden betydligt noggrannare granskas så att
            syftemålet med anslaget för informationsändamål inte förfuskas.
          </p>
          <pb facs="riksdagen-motions-pdf/data/197879/mot_197879__2283/mot_197879__2283-004.pdf"/>
          <fw xml:id="i-V5ujeqQo52wAapkFoUyJE6">
            Mot. 1978/79:2283 z
          </fw>
          <p xml:id="i-TewWAonEzetEZa84SdoDEK">
            De synpunkter som ovan framförts om krav på informationsmaterialets
            innehåll gäller självfallet med oerhört mycket större styrka vad
            avser det material som SIDA själv producerar. Objektivitet och
            saklighet i utformning- en är en förutsättning för att SIDA skall
            framstå som en trovärdig förvaltare av det viktiga u-landsbiståndet.
            Frågan har också en speciell betydelse med hänsyn till att en
            avsevärd del av SIDA:s informationsmaterial användes vid våra
            skolor. Det är kanske en brist att sådant material inte såsom
            vad gäller läroböcker blir föremål för en särskild objektivitetsgranskning.
            Det är möjligt att man formellt skulle införa ett sådant system,
            men under alla förhållanden krävs att SIDA själv i alla avseenden
            söker respektera dessa krav.
          </p>
          <p xml:id="i-6TT7Pkun3EgFTKwHaAeRjy">
            Allmän informationsberedning
          </p>
          <p xml:id="i-NWzbMXm4iXQpHDyg89KQfE">
            I propositionen tar regeringen upp det i utredningen framkastade
            förslaget att man borde tillskapa en under utrikesdepartementet
            stående allmän beredning rörande information och samråd i internationella
            och utrikespoli- tiska frågor. Propositionen säger att man före
            ställningstagande bör avvakta resultatet av det utredningsarbete
            om folkrörelsernas internationella samar- bete som f. n. bedrivs
            inom kommundepartementet. Enligt vår uppfattning är det givet
            att denna utredning kan komma fram till slutsatser som påverkar
            verksamheten i det skisserade organet. Dess inrättande synes dock
            ur flera andra synpunkter vara så angeläget att det finns stark
            anledning att även före berörda tidpunkt tillskapa denna beredning.
          </p>
          <p xml:id="i-D1dVtscAPT52SYzVUEPiL5">
            Rapport från SIDA
          </p>
          <p xml:id="i-23LJdjNkR8JbseQcSuvGz3">
            År 1970 började SIDA ge ut en egen tidskrift som fick namnet
            Rapport från SIDA. I en inledningsartikel till det första numret
            ställde SIDA:s general- direktör Ernst Michanek frågan om det
            behövdes en ny tidskrift. Han besvarade frågan jakande. Motiveringen
            var att allmänheten hade krav på att få veta vad som skedde med
            de växande belopp som staten anslår till utvecklingsbistånd —
            ett belopp som då uppgick till 800 milj. kr. per år, och under
            nu löpande budgetår till över 3,5 miljarder kronor. Tidskriften
            skulle väsentligen ge fakta om förhållandena och tjäna som debattorgan
            rörande u-hjälpens mål och medel. Redaktören för tidskriften framhöll
            senare att det också var dess uppgift att i dessa sammanhang föra
            u-ländernas talan. Nu har en del år gått, och det kan vara på
            tiden att söka bedöma om och på vilket sätt dessa målsättningar
            fullföljts och om man kan anses att tidskriften har en uppgift
            att fylla. Till att börja med kan man då konstatera att tidskriften
            efter en reklamkampanj i början av 1977 ökade med 4 000 ex. och
            numera har drygt 10 000 prenumeranter. Inom tidskriften har man
            gjort en undersökning av vilken kategori dessa tillhör. Man har
            funnit att den typiske Rapportläsaren är akademiker som förvärvsarbetar
            inom universitet och skolväsende, offentlig förvaltning eller
            näringslivet. Medelåldern är ca 36 år. En bra bit över hälften
            är politiker eller ideellt organiserade, och en tredjedel har
            även förtroen-
          </p>
          <pb facs="riksdagen-motions-pdf/data/197879/mot_197879__2283/mot_197879__2283-005.pdf"/>
          <fw xml:id="i-YVXNbQN7UroG5AHueJ1zAK">
            Mot. 1978/79:2283 8
          </fw>
          <p xml:id="i-UpEsgwYaGMEVLrDF32U7tP">
            deuppdrag i frågavarande förening. En knapp tredjedel har arbetat
            i u-land. Detta sammanfaller också ganska väl med redaktörens
            deklaration att tidningen normalt icke vänder sig till den stora
            allmänheten utan till opinionsbildare, lärare etc., då den vill
            utgöra ett ”kvalificerat debattfo- rum”. Vid ifrågavarande undersökning
            framkom även en ganska allmän kritik mot att SIDA:s egna tjänstemän
            bereddes ett oproportionerligt stort utrymme för både informationer
            och mera allmänt tyckande. Det är av central betydelse att i första
            hand dags- och tidskriftspress informerar allmänheten om och diskuterar
            biståndsfrågor, både med hänsyn till Sveriges betydande ekonomiska
            engagemang och frågornas vikt för mänskligheten. Såväl genom andra
            SIDA -publikationer som genom stöd för upplysningsverksamhet åt
            enskilda organisationer söker man på detta sätt nå ut till den
            stora allmänheten. Men goda skäl kan anföras för att detta inte
            visat sig räcka. Det är naturligt att SIDA liksom åtskilliga andra
            statliga organ skall ha ett forum för att redovisa sin verksamhet.
            Numera finns också en mera anspråkslös sådan publikation. Denna
            kunde i och för sig något utvidgas och få ett omfång som påminner
            om t.ex. den publikation som handelsdepartementet regelbundet
            utger. Det är däremot inte alls lika självklart att man skall
            ge ut en särskild tidskrift, och än mindre att ett visst ämbetsverks
            tjänstemän skall ha ett särskilt forum till sitt förfogande för
            tyckande och tänkande. Hur många andra statliga verk har det?
            Man måste dock erkänna att SIDA:s verksamhet är av så speciellt
            slag och avviker så mycket från den vanliga svenska vardagen att
            det kan vara motiverat med en särskild tidskrift rörande u-landsproblemen,
            i varje fall så länge de inte uppmärksammas mera av massmedia.
            Att SIDA-tjänstemän- nen därvid skall ha möjlighet att medverka
            är självklart. Det är däremot ingalunda självklart, som chefen
            för SIDA:s informationsbyrå enligt en tidningsuppgift hävdat,
            att tidskriften skall betraktas som SIDA:s egen tidning och sålunda
            utkomma i dess regi. Som det nu är, är såväl redaktören som redaktionsgruppen
            på ett dussintal personer samtliga tjänstemän i SIDA. Man inser
            lätt att kamratskapet kan göra det svårt eller omöjligt att säga
            nej till mindre djupsinniga bidrag från kollegerna. Systemet medför
            också att den journalistiska uppläggningen riskerar att försummas.
            I en tidskrift av det här slaget, där det gäller att ge saklig
            information och att medverka till en vettig debatt med bidrag
            från olika åsiktsgrupper, ankommer det inte på redaktören att
            själv intensivt ta ståndpunkt i ytterst kontroversiella frågor.
            Som exempel kan nämnas inledningsartikeln i ett specialnummer
            om En ny ekonomisk världsordning. Där förklarar redaktören trosvisst
            att ”i de verkliga förhandlingarna ——-— i debatten om en ny världsordning
            ——— har Sverige ingen egen roll. —-—-- I dessa förhandlingar är
            det ”Svarta september” och IRA och Folkets revolu-
          </p>
          <pb facs="riksdagen-motions-pdf/data/197879/mot_197879__2283/mot_197879__2283-006.pdf"/>
          <fw xml:id="i-EnfmyL6TocZnJqz95PJo33">
            Mot. 1978/79:2283 9
          </fw>
          <p xml:id="i-F8u4ixWNcgwDkRbFr5qBWg">
            tionära armé i Argentina som gör upp agendan. De sitter inte
            ned bakom de tunga draperierna, där varje viskning bevaras som
            ett stilla sus och där varje utbrott dämpas till en viskning.
            Förhandlingsplatsen kan vara Atens flygplats, en ockuperad ambassad,
            en hemlig gerillabas, och argumentet får tyngd av gevärspipan
            i nacken. -—-- Ty så kommer det att gå, mot vår vilja, mot våra
            liberala samveten, mot våra vädjanden och fördömanden. För vi
            befinner oss i en klassituation, den internationella överklassens.
            —--- Förhandlingarna har just påbörjats. Våra yrvakna reaktioner
            är följdriktiga. Vår chock utvecklas mot fördömande, rädsla och
            senare hat. Kanske leder det oss till insikt om varför vi är hatade.
            Att förhandla med gevärspipan i nacken är ju ingen nyhet. Det
            är bara nacken som är ny.” Med detta lilla axplock är man inne
            på tidskriftens innehåll. Under årens lopp har den innehållit
            många värdefulla, informativa artiklar om förhål- landena i olika
            länder. Man kan också notera en del sakligt viktiga, ibland temperamentsfulla,
            debatter även mellan SIDA-tjänstemän. Som exempel kan nämnas en
            diskussion om värdet av att ha ett system med ”länderpro- grammering”.
            Men även i sakligt värdefulla informationsartiklar förekom- mer
            ofta onödiga och ibland ogrundade angrepp för brott mot tre av
            dödssynderna: kolonialism, imperialism och multinationellt företagande.
            I de s. k. debattartiklarna är denna tendens självfallet oerhört
            mycket vanligare. Det är faktiskt svårt att hitta några artiklar
            som på ett nyanserat sätt omnämner vilka positiva insatser dessa
            företeelser då och då kan ha medfört för de berörda länderna.
            Det är lätt att säga — och självfallet ofta riktigt — att de europeiska
            staterna genom sitt agerande brutit sönder eller skadat en nationell
            kultur, men det kanske ändå kan förlåtas t. ex. engelsmännen att
            de i början av 1800-talet förbjöd indierna att bränna änkan på
            samma bål som den döde mannen. Visserligen har införandet genom
            europeisk medverkan av ”one crop culture” i vissa länder så småningom
            kunnat skapa svårigheter för en modernisering och diversifiering
            av jordbruket i ett visst land. Men när den nya produkten på sin
            tid introducerades, innebar det kanske ett väsentligt ekonomiskt
            framsteg för ifrågavarande land. Som exempel kan nämnas jordnötsproduktionen
            i Senegal, eftersom just denna produkt ägnats en mot européerna
            mycket kritisk artikel. För något år sedan upptogs ett helt nummer
            av två svenska stipendiaters skildring av en resa till Indien.
            Stort utrymme ägnades åt diskussioner med indiska barn, huruvida
            Sverige kunde betraktas som en demokrati trots att man hade en
            kung. Numret hade föga värde från informationssynpunkt för de
            läsare man vänder sig till och saknade helt debattkaraktär. Artikeln
            utkom sedermera i bokform. I en recension ansåg t. o. m. Aftonbladets
            chefredaktör att boken helt saknade värde och aldrig borde ha
            tryckts. Ett annat nummer hade som huvudämne Brasilien. Samtliga
            tre artiklar var skrivna av samma person, som politiskt befinner
            sig långt till vänster om socialdemokratin. Redan denna ensidighet,
            när man nu ägnar den väsentli- gaste delen av ett nummer åt ett
            visst land, är icke godtagbar. Vad sedan
          </p>
          <pb facs="riksdagen-motions-pdf/data/197879/mot_197879__2283/mot_197879__2283-007.pdf"/>
          <fw xml:id="i-65bFw5H4BuFqjVFm8rYYhs">
            Mot. 1978/79:2283 10
          </fw>
          <p xml:id="i-UEXAWswLGAApnjDfWCvNuE">
            innehållet i artiklarna beträffar är de insinuanta, utan saklig
            täckning, och självfallet går insinuationerna alltid i samma riktning.
            På en sida konstateras att ett dekret 1968 ”innebar total diktatur
            i landet”. På följande sida sägs att vid ett senare val, då samma
            dekret gällde, fick trots den totala diktaturen oppositionspartiet
            ”sensationella valframgångar”. Ur svensk synpunkt allvarligare
            är insinuationerna mot och misstänklig- görandena av svenska dotterbolag
            i Brasilien. Författaren konstaterar först att dessa inom loppet
            av 15 år ökat sysselsättningen från 5 000 till 30 000 anställda.
            Utan skymten av konkretisering antyder han att detta icke inneburit
            något bidrag till den brasilianska sysselsättningen, då kanske
            samtidigt inhemska företag i motsvarande grad fått slå igen. Likaså
            utan något bevis hävdar författaren att de svenska företagen använt
            sig av ”kryphål” för att i strid mot gällande bestämmelser föra
            ut pengar ur landet. Det allvarliga med denna kraftiga slagsida
            i tidskriftens debatt, på vilket här lämnats ett par exempel,
            är att man förmodligen uppmuntrar vissa redan frälsta men samtidigt
            skapar en irritation och misstänksamhet, i första hand mot SIDA
            men kanske även mot biståndsverksamheten, bland människor som
            läser eller hör talas om tidskriften. Slutligen är det självfallet
            viktigt att representanter från u-länderna får komma till tals
            i tidskriften. Man har dock en känsla av att många inlägg från
            detta håll huvudsakligen tjänat som ekonomiskt stöd åt utländska
            studeran- de i Sverige etc. Det borde inte vara omöjligt att kunna
            få bidrag, som undertecknats av mera seriösa och ansvariga skribenter
            från berörda länder. De slutsatser som kan dras av ovanstående
            är följande: Det är oriktigt och olyckligt att en tidskrift, som
            huvudsakligen har och skall ha debattkaraktär, ingår som en del
            av en statlig myndighets verksam- het. Alldeles särskilt olycklig
            är tidningens rubrik, som i praktiken måste ge läsarna den uppfattningen
            att den är ett språkrör för SIDA och indirekt för regeringen.
            Det är helt onödigt att fträmmande länder skall bibringas den
            uppfattningen att mot olika utländska stater eventuellt kritiska
            artiklar är uttryck för den svenska regeringens uppfattning, även
            om vi naturligtvis alltid kan framföra det traditionella argumentet
            om svensk tryckfrihet. Man kan tänka sig flera möjligheter när
            det gäller huvudman för tidskrifter. En nära till hands liggande
            möjlighet är naturligtvis att den ovan diskuterade allmänna informationsberedningen
            står som utgivare. En annan möjlighet är att en helt fristående
            redaktion utses. Självfallet skall SIDA och dess tjänstemän under
            alla förhållanden ges möjlighet till stort utrymme i tidskriften.
            Även om Rapport från SIDA startats av SIDA och en del av dess
            anslag använts för bekostnad av tidskriften, är det självfallet
            intet hinder för att riksdagen beslutar, att ett motsvarande belopp
            förs direkt från UD:s budget
          </p>
          <pb facs="riksdagen-motions-pdf/data/197879/mot_197879__2283/mot_197879__2283-008.pdf"/>
          <fw xml:id="i-Ejpr8eQPJVBVeRHDS72TFV">
            Mot. 1978/79:2283 11
          </fw>
          <p xml:id="i-RpsuPUEb67ZkFh7uvJurKC">
            till det organ som lämpligen bör utge tidskriften, eller att
            informations- anslaget såsom nu ges till SIDA men att därvid berörda
            belopp i särskild ordning reserveras för tidskriften. Enligt inhämtade
            uppgifter uppgår kost- naderna för denna, om man här inräknar
            icke blott tryckningskostnaderna utan samtliga kostnader för lokaler
            och redaktion, till omkring 800 000 kr. Med hänvisning till det
            anförda hemställs 1. att riksdagen beslutar att av medel under
            reservationsanslaget C2. Bilateralt utvecklingssamarbete, posten
            Ofördelad reserv för budgetåret 1979/80, bemyndiga regeringen
            att ta i anspråk högst 600 000 kr. för Information; 2. att riksdagen
            ger regeringen till känna vad som i motionen anförts rörande fördelning
            och användning av informations- bidrag till enskilda organisationer,
            speciellt en översyn av fördelningsnyckeln för generella bidrag
            och en granskning av att lämnade bidrag används på ett sätt som
            överensstämmer med u-landsinformationens syften: 3. att riksdagen
            hos regeringen anhåller att en allmän informa- tionsberedning
            med det snaraste tillsättes i enlighet med riktlinjerna i SOU
            1977:73; samt 4. att riksdagen beslutar att de medel som f. n.
            används av SIDA för utgivande av tidskriften Rapport från SIDA
            i stället reserveras för en informations- och debattidskrift av
            samma slag att utges enligt de riktlinjer som anges i motionen.
          </p>
          <p xml:id="i-b5zyEmGLQbJKfPKn23rCA" type="date">
            Stockholm den 26 mars 1979
          </p>
          <p xml:id="i-3gB4E95oRnVTy9zmvX7cMv">
            BO SIEGBAHN (m) PER PETERSSON (m)
          </p>
        </div>
      </div>
    </body>
  </text>
</TEI>
