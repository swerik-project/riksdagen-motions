<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--02396">
  <teiHeader>
    <fileDesc>
      <titleStmt>
        <title>Samordnad datapolitik (prop. 1981/82:123)</title>
        <author>Gösta Bohman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samordnad datapolitik (prop. 1981/82:123)</title>
          <idno type="rdwebb">G5022396</idno>
          <rs type="number">2396</rs>
          <ref type="dokument_url_text">http://data.riksdagen.se/dokument/G5022396/text</ref>
          <ref type="dokument_url_html">http://data.riksdagen.se/dokument/G5022396</ref>
          <ref type="dokumentstatus_url_xml">http://data.riksdagen.se/dokumentstatus/G5022396</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>INGEGERD TROEDSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GvBe798bQfFYpnaboy7YCF</idno>
            <name>ANDERS BJÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-LQKP5CDY62YpFZWUbs7QiW</idno>
            <name>GÖSTA BOHMAN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QKH1DSWytvVGtUZkzdboRg</idno>
            <name>LARS F. TOBISSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>H. BERTIL LIDGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4u6RX5fG6QAwB5JHe16ZTV</idno>
            <name>ERIK HOVHAMMAR</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-PjjxQYR5UbxSEEqwa2s5mr</idno>
            <name>L. ARNE ANDERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-XdricRvZKp8jwbwrxEgcha</idno>
            <name>ALLAN HERNELIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-B1QAmZ6hd8iYYbZ4y9ee12</idno>
            <name>ALF WENNERFORS</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Uwmzk8wasMmu8TFdpmENW2" type="signed"/>
        <correspContext corresp="i-Uwmzk8wasMmu8TFdpmENW2">
          <note type="signatory" corresp="i-BkQoi6KA1EKK9EEJhT16Cz"/>
          <note type="signatory" corresp="i-GvBe798bQfFYpnaboy7YCF"/>
          <note type="signatory" corresp="i-LQKP5CDY62YpFZWUbs7QiW"/>
          <note type="signatory" corresp="i-QKH1DSWytvVGtUZkzdboRg"/>
          <note type="signatory" corresp="r-0"/>
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-4u6RX5fG6QAwB5JHe16ZTV"/>
          <note type="signatory" corresp="i-N7WL5aLLwEPfYa71gsUxQx"/>
          <note type="signatory" corresp="i-PjjxQYR5UbxSEEqwa2s5mr"/>
          <note type="signatory" corresp="i-XdricRvZKp8jwbwrxEgcha"/>
          <note type="signatory" corresp="i-FpwNz9bjmeyh23RqtLzYMg"/>
          <note type="signatory" corresp="i-B1QAmZ6hd8iYYbZ4y9ee12"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__2396/mot_198182__2396-001.pdf"/>
      <div type="motHeader" xml:id="i-LxoZ9iV43dDyJq4N22iGhv">
        <div type="motTitle" xml:id="i-LimyQhHwtFG5pz2weJicdJ"/>
        <div type="motSubmissionInfo" xml:id="i-LvrczBdoqDKFPVBeUSNARN"/>
      </div>
      <div type="motBody" xml:id="i-LwfJN87M8TQxQu2E5C1FKu">
        <div xml:id="i-9Hkjx6kbyjgVv8hqohkmoH">
          <p xml:id="i-HQ2jK787mrpS61ywvCCdxY">
            12
          </p>
          <p xml:id="i-TK5VMShMq9Z3qPEQJy7Uud">
            Motion 1981/82: 2396
          </p>
          <p xml:id="i-LGPhthRkju5aaShc56UvfW">
            Gösta Bohman m. fl. Samordnad datapolitik (prop. 1981/82:123)
          </p>
          <p xml:id="i-S744LzvdmpxgQjSvk16hqs">
            I propositionen framhålls inledningsvis att det finns behov av
            en mer samordnad datapolitik än vad som hittills åstadkommits,
            genom främst punktvisa och sektoriella åtgärder. I detta syfte
            anmäls de rekommendatio- ner som på uppdrag av regeringens delegation
            för datafrågor utarbetats inom datadelegationens kansli. Härutöver
            föreslås ett antal konkreta åtgärder, bl. a. för att främja teknikupphandling
            på dataområdet, öka informationen till allmänheten om den nya
            tekniken, underlätta utbildningen av anställda för nya uppgifter
            i samband med datoriseringen och underlätta företagens utnyttjande
            av datorstödd produktionsteknik. Moderata samlingspartiet har
            i flera sammanhang, senast i den till årets riksmöte avgivna partimotionen
            1981/82:2018, framhållit att den snabba tekniska utvecklingen
            motiverar ett genomtänkt och samlat synsätt på det datapolitiska
            området. Vi har samtidigt understrukit att denna syn framför allt
            måste utgå från en strävan att tillvarata de stora fördelar den
            nya tekniken erbjuder på olika områden. Hittills har debatten
            om datoriseringen, inte minst i politiska samman- hang, i första
            hand kretsat kring de negativa effekter som datorernas frammarsch
            kan medföra. Datatekniken kan självfallet, liksom annan teknik,
            utnyttjas på ett sätt som skapar risker och problem i olika sammanhang.
            Tidigast uppmärksammades riskerna för intrång i den personliga
            integriteten vid en omfattande personregistrering med hjälp av
            ADB. Ett resultat härav blev datalagen från 1973, vilken tillkom
            efter initiativ bl. a. från moderata samlingspartiet. Andra risker
            som därefter har uppmärksammats har gällt negativa arbetsmiljöeffekter,
            utarmning av arbetsinnehållet, en alltför stor sårbarhet i samhället
            och risken för förlust av ett stort antal arbetstillfällen. Dessa
            risker bör inte negligeras. Men samtidigt är det uppenbart att
            alltför liten uppmärksamhet ägnats de möjligheter den data- och
            elektroniktekniska utvecklingen representerar. Det välstånd som
            skapats i Sverige under framför allt det senaste halvseklet grundar
            sig i betydande utsträckning på utvecklandet och utnyttjandet
            av ny teknik. Det är osannolikt att den industriella expansionen
            i vårt land hade varit tillnärmelsevis lika kraftig under de gångna
            decennierna, om inte ett antal svenska företag varit bland de
            teknikledande i världen på sina respektive områden. Att Sverige
            i detta hänseende hävdat sig väl har inte bara medfört framgångar
            för berörda företag och därmed trygghet och en hög lönenivå för
            de anställda. Det har dessutom varit en förutsättning för skapandet
            av de resurser som möjliggjort en uppbyggnad av
          </p>
          <pb facs="riksdagen-motions-pdf/data/198182/mot_198182__2396/mot_198182__2396-002.pdf"/>
          <p xml:id="i-HUvTHvu21bx5yM8NjxbcoE">
            Mot. 1981/82:2396 13
          </p>
          <p xml:id="i-5DoBD7KHcnj39FZ6tEkSDY">
            den sociala välfärden, en välfärd som det med nuvarande balansproblem
            i ekonomin blir allt svårare att finansiera. Till detta skall
            läggas att den tekniska innovationskraften i svenskt näringsliv
            i betydande utsträckning kommit de enskilda människorna direkt
            till godo i form av bra och billiga varor och tjänster. De med
            hänsyn till vår geografiska struktur nära nog unikt goda telekommunikationerna
            är endast ett exempel på denna sida av teknikutvecklingen, ett
            exempel som kunde mångfaldigas. Mot denna bakgrund torde det vara
            uppenbart att Sverige i nuvarande situation, när behovet av en
            förnyad industriell expansion är större än någon gång sedan välfärdsstatens
            framväxt, i högre grad än flertalet länder borde betrakta data-
            och elektroniktekniken — och vikten av att ligga i den nya teknikens
            främsta frontlinje — som en chans och en utmaning snarare än som
            en risk eller fara. Det måste vara politikens uppgift, inte bara
            på det datapolitiska fältet utan även i övrigt, att skapa möjligheter
            för att enskilda, organisationer och företag skall kunna ta till
            vara de möjligheter som här erbjuds.
          </p>
          <p xml:id="i-AjRXfuhsMdUbUHUVaqTVxx">
            Politikernas roll
          </p>
          <p xml:id="i-FXvL6K2ZyPEd329JXXEg6u">
            När regeringen nu av riksdagen begär ett ställningstagande till
            en första etapp i en samordnad datapolitik finns det skäl att
            något uppehålla sig vid frågan vad politiska organ kan och bör
            göra för att främja en önskad utveckling på det aktuella området.
            I propositionen understryks att datapolitiken skall syfta till
            att ”garantera en positiv utveckling av dataanvändningen i samhället
            under demokratisk styrning och kontroll”. Det framhålls också
            att en av statsmakternas uppgifter vid utformningen av datapolitiken
            är att lägga fast datapolitiska mål och att ange principer och
            riktlinjer. På vissa områden, heter det, kan sedan statsmakternas
            styrning ta sig ”mera direkta former. Statsmakterna får då avgöra
            — område för område — hur styrningen bör äga rum.” Vad som anförs
            i propositionen kan leda till tanken att statsmakterna bör söka
            ställa upp mål för den tekniska utvecklingen och i förväg ange
            ramar för hur den skall gestalta sig. Formuleringarna i propositionen
            lämnar dörren öppen även för en mycket detaljerad styrning genom
            uppställandet av exempelvis förbud mot viss teknikanvändning eller
            kraftiga restriktioner mot utvecklingen på något visst område.
            Vi avvisar ett sådant betraktelsesätt. Moderat politik känner
            inga fixa samhällsmål eller en gång för alla givna ramar för den
            samhälleliga utvecklingen. Självfallet gäller vad nu sagts också
            den tekniska utvecklingen. Att med utgångspunkt från dagens värderingar
            fastslå vad som i ett längre perspektiv kan anses vara en ”positiv
            utveckling av datoranvändningen” är varken principiellt lämpligt
            eller praktiskt möjligt. Det borde räcka att hänvisa till den
            mycket snabba utveckling som ägt rum under vårt sekel för att
            slå fast att det inte finns någon möjlighet att förutse — ens
            för aldrig så
          </p>
          <pb facs="riksdagen-motions-pdf/data/198182/mot_198182__2396/mot_198182__2396-003.pdf"/>
          <p xml:id="i-YHMMRtWBKi8NMQ21SQkmMT">
            Mot. 1981/82:2396 14
          </p>
          <p xml:id="i-DbDYGpgWFjVDVLsLNXg67X">
            framsynta politiker — exakt vilka banor den tekniska utvecklingen
            kommer att följa. Om möjligt än svårare är det att förutse vilka
            värderingar som framgent kommer att göra sig gällande när det
            gäller synen på denna tekniska utveckling. Att försöka låsa fast
            den tekniska utvecklingen med utgångs- punkt från dagens värderingar
            kan bara leda till ett statiskt samhälle i vilket möjligheterna
            till ytterligare utveckling successivt förkvävs. Att hävda att
            datoranvändningen skall utvecklas under ”demokratisk styrning
            och kon- troll” kan uppfattas som ett uttryck för en tro på att
            de representativa politiska organen skulle vara bäst skickade
            att åstadkomma en positiv utveckling. Detta är en felsyn. Det
            kan här finnas anledning att citera nationalekonomen Assar Lindbeck:
            ”Det är svårt att undgå slutsatsen att de statliga interventionerna
            blivit så komplicerade att beslutsfattarnas kapaci- tetsgräns
            för länge sedan överskridits”. Vår uppfattning är att en positiv
            utveckling av datoranvändningen endast kan åstadkommas om utvecklingen
            i första hand tillåts styras av önskemålen hos de enskilda medborgarna
            och av de många olika företagen, organisationerna och myndigheterna.
            Detta bör vara en utgångspunkt för fortsatta åtgärder på det datapolitiska
            området. Det sagda hindrar inte att även politikerna har ett betydelsefullt
            ansvar. Detta ansvar måste emellertid ges en avgränsning. I ovan
            nämnda motion, 2018, har vi kortfattat angivit de huvudsakliga
            politiska ansvarsområdena. Vi pekar där på att politikerna har
            ett lagstiftningsansvar, ett resursfördelnings- ansvar beträffande
            den offentliga sektorn och ett förvaltaransvar rörande samma sektor.
            Även i övrigt kan, som framhållits ovan, den politik som bedrivs
            ha betydande effekter när det gäller förutsättningarna för den
            tekniska utvecklingen. Så är exempelvis skattereglernas utformning
            av stor betydelse för teknikutvecklingen. Mot bakgrund av den
            allmänna syn på förevarande område som inledningsvis presenterats
            menar vi att skattelag- stiftningen bör befrämja den tekniska
            utvecklingen och avvisar därför varje tanke på beskattning av
            ny teknik, t. ex. i form av datorskatt. Att de politiska beslutsfattarna
            redan med till buds stående medel har betydande möjligheter att
            påverka utvecklingen får emellertid inte undanskymma den centrala
            principen att ambitionen att ”skapa politik” på detta nya område
            måste begränsas till förmån för rätten för de enskilda medborgarna
            att genom sina strävanden och önskemål vara den fundamentala drivkraften
            i all samhällelig utveckling.
          </p>
          <p xml:id="i-MYbV36yAZTA2xB1aHgY2qE">
            Datapolitikens rekommendationer
          </p>
          <p xml:id="i-TpHzEFiCgfx58Ep5kCUavd">
            De femtio rekommendationer som utarbetats inom datadelegationens
            kansli rörande den framtida utvecklingen på dataområdet anmäls
            i proposi- tionen. Rekommendationerna har inte antagits av datadelegationen
            och har inte heller varit föremål för någon remissbehandling.
            Redan av detta skäl är deras värde som underlag för fortsatta
            ställningstaganden diskutabelt. Till det skall läggas att rekommendationerna
            i ett flertal fall är så allmänt hållna
          </p>
          <pb facs="riksdagen-motions-pdf/data/198182/mot_198182__2396/mot_198182__2396-004.pdf"/>
          <p xml:id="i-KF2S5VidiEFvG4P17wKPet">
            Mot. 1981/82:2396 15
          </p>
          <p xml:id="i-TypRwiQBzxDV7jcGXot9po">
            eller självklara att de knappast kan vara vägledande i det praktiska
            politiska arbetet. I en rekommendation framhålls exempelvis att
            tryckfrihetsförord- ningens krav på allmänna handlingars offentlighet
            måste beaktas vid uppbyggnaden av datasystem. Bortsett från att
            riksdagen nyligen fattat beslut rörande denna fråga ter det sig
            skäligen meningslöst att i en rekommendation peka på att grundlagens
            regler skall gälla. I andra fall är det svårt att bedöma vad ifrågavarande
            rekommendation syftar till. Exempelvis framhålls i en rekommendation
            att ny teknik inte bör användas inom servicesektorn på ett sådant
            sätt att väsentliga konsumentintressen eller integriteten åsidosätts.
            Med hänsyn till den betydelse ny teknik har haft och kommer att
            ha för att öka servicen till konsumenterna ter sig denna rekommendation
            svårförståelig. Dess bättre förordas inte i propositionen att
            riksdagen skall göra något ställningstagande till de framlagda
            rekommendationerna. Att genom ett riksdagsbeslut stadfästa eller
            göra något uttalande med anledning av rekommendationerna kan således
            enligt vår mening inte komma i fråga. De får betraktas närmast
            som en exempelsamling på önskemål som kan finnas rörande utvecklingen
            på dataområdet. Denna vår uppfattning bör ges regeringen till
            känna.
          </p>
          <p xml:id="i-VfNeKj4MWAseRPhpUadPia">
            Teknikupphandling på dataområdet
          </p>
          <p xml:id="i-FjURDFhmjCkaLwAwg91gr4">
            Vad härefter gäller de konkreta förslag på som framläggs i propositionen
            vill vi till en början ta upp förslaget om inrättandet av ett
            särskilt organ för teknikupphandling inom dataområdet. Regeringen
            föreslår att ett särskilt organ, knutet till regeringskansliet,
            instiftas för att leda och samordna teknikupphandling på dataområdet.
            Datadelegationen skall enligt förslaget ges i uppdrag att utarbeta
            förslag om det särskilda organets organisation, sammansättning,
            arbetsuppgifter och verksamhetsformer. Ett nytt reserva- tionsanslag,
            benämnt teknikupphandling inom dataområdet, föreslås uppta- get
            i statsbudgeten med 10 000 000 kr. för budgetåret 1982/83. I samband
            därmed skall reservationsanslaget Anskaffning av ADB-utrustning,
            som disponeras av statskontoret, minskas med 5 000 000 kr. Vi
            finner det till en början anmärkningsvärt att ett förslag om ett
            särskilt teknikupphandlingsorgan framläggs trots att, enligt vad
            vi erfarit, datadele- gationen f. n. bereder ifrågavarande ärende.
            Vidare kan nämnas att styrelsen för teknisk utveckling med Landstingsförbundet
            för förhandlingar om inrättandet av två teknikupphandlingsfonder
            för den landstingskommunala och den kommunala sektorn. Därtill
            har beslut fattats om inrättandet av tre statliga aktiebolag för
            teknikupphandling på transport-, energi- och miljö- områdena.
            En omfattande utrednings- och planeringsverksamhet har således
            redan igångsatts för att främja teknikupphandlingen inom den offentliga
            sektorn. Redan av angivna skäl finns det anledning att ställa
            sig avvisande till
          </p>
          <pb facs="riksdagen-motions-pdf/data/198182/mot_198182__2396/mot_198182__2396-005.pdf"/>
          <p xml:id="i-PUSPjCVtTGHknXg7Ex8rsT">
            Mot. 1981/82:2396 16
          </p>
          <p xml:id="i-N1YCPXApxsDqsUo6aoNnVC">
            förslaget att riksdagen nu skulle fatta beslut om inrättandet
            av ett organ vars närmare inriktning och organisation ej preciserats.
            Härtill skall läggas att lämpligheten av att formalisera åtgärder
            för teknikupphandling kan ifrågasättas. Teknikupphandling kan
            förvisso vara ett verkningsfullt medel för att främja den tekniska
            utvecklingen. Den bör emellertid utgå från faktiska behov ute
            hos de olika myndigheterna. Att i ett centralt organ samordna
            olika önskemål kan erfarenhetsmässigt medföra att nya produkter
            utvecklas som i så hög grad utgör en kompromiss av olika behov
            att de tänkta avnämarna inte har något intresse av den färdiga
            produkten. Som vi framhållit i motion 2018 är det angeläget att
            statliga och kommunala myndigheter tar ny teknik i anspråk, i
            syfte att rationalisera, och därigenom också bidrar till att skapa
            en marknad för tekniskt högt avancerade produkter. Det skall inte
            bestridas att en viss samordning kan behövas när det gäller rena
            teknikupphandlingsprojekt, alltså sådana som kännetecknas dels
            av att en helt ny produkt skall utvecklas, dels av att även andra
            än den ursprungliga initiativtagaren kan förväntas kunna efterfråga
            produkten eller ny teknik som är ett resultat av ifrågavarande
            produktut- veckling. Det kan likaledes vara i hög grad motiverat
            att de centrala statsmakterna i sådana sammanhang anslår medel
            som går utöver vad som rimligen bör belasta den enskilda myndigheten.
            Det kan med denna utgångspunkt exempelvis vara befogat att ta
            på sig något ökade kostnader för utvecklandet av nya flygplanstyper
            för försvarsändamål. Vi kan emellertid inte dela regeringens uppfattning
            att den positiva inställning till teknikupp- handling som vi här
            gett uttryck åt motiverar inrättandet av ett särskilt organ för
            teknikupphandling. Teknikupphandlingsprojekt bör stimuleras av
            stats- makterna främst genom att myndigheterna uppmanas att initiera
            sådana projekt inom ramen för den sedvanliga budgetprocessen.
            Härvid bör de centrala statsmakterna förutskicka en positiv anslagsbehandling.
            Vi förordar mot denna bakgrund att riksdagen avslår förslaget
            om inrättandet av ett särskilt organ för teknikupphandling inom
            dataområdet. Vi menar därför att det inte heller finns anledning
            att anvisa det av regeringen begärda reservationsanslaget om 10
            000 000 kr. I stället bör till anslaget Anskaffning av ADB-utrustning
            uppföras det av regeringen tidigare föreslagna beloppet om 98
            000 000 kr. Regeringen får i förekommande fall inom ramen för
            detta anslag bestrida de kostnader som kan vara förenade med eventuella
            teknikupphandlingsprojekt under det kommande budget- året.
          </p>
          <p xml:id="i-DEmFRSyvvZBxHFWXoDGrqK">
            Dataflöde över gränserna
          </p>
          <p xml:id="i-RrJpvqRAXGk3AP7z4zLLyh">
            I propositionen aviseras tillsättandet av en särskild utredare
            med uppgift att presentera ett utredningsmaterial rörande det
            internationella dataflödet. Vi har ingen erinran mot att en sådan
            utredning tillsätts. Vi vill emellertid i detta sammanhang framhålla
            att en strävan bör vara att i de internationella
          </p>
          <pb facs="riksdagen-motions-pdf/data/198182/mot_198182__2396/mot_198182__2396-006.pdf"/>
          <p xml:id="i-DHNJCE3wkZio9zhwftLVhE">
            Mot. 1981/82:2396 fö
          </p>
          <p xml:id="i-8jHSPTRM2ohcjNaeQLBiuU">
            organ, där frågan om det internationella dataflödet behandlas,
            en samordnad nordisk hållning så långt möjligt åstadkoms. Denna
            uppfattning bör ges regeringen till känna.
          </p>
          <p xml:id="i-SqfRACM1sx6baL6ZQqp5NP">
            ADB i statsförvaltningen
          </p>
          <p xml:id="i-Lx8Uuf9ssaLJbV1ZB1ApCK">
            Regeringen redogör i propositionen för sina synpunkter på den
            fortsatta användningen av ADB i statsförvaltningen. Redogörelsen
            utmynnar emel- lertid inte i någon preciserad hemställan. Vi vill
            i detta avsnitt begränsa oss till att hänvisa till vad vi anfört
            i motion 2018 rörande den statliga ADB-användningen. I denna har
            angivits vissa riktlinjer som vi menar bör vara vägledande på
            detta område. Härvid har vi särskilt framhållit vikten av att
            den statliga ADB-användningen inriktas på att åstadkomma rationalise-
            ringseffekter. Det statsfinansiella läget torde onödiggöra att
            skälen för denna ståndpunkt närmare utvecklas. Vi har samtidigt
            framhållit att en sådan inriktning på den statliga ADB-verksamheten
            väl kan förenas med strävan att åstadkomma förenklingar i bl.
            a. uppgiftslämnandet för de enskilda medborgarna och därmed till
            ett stärkande av rättssäkerheten.
          </p>
          <p xml:id="i-5Bpp6ZFw3pFgqKuYg6S7sa">
            Fastighetsdataverksamheten
          </p>
          <p xml:id="i-5QLELtZk3f5kMyG44XW9FN">
            I propositionen föreslås riktlinjer för utformningen av fastighetsdataverk-
            samheten på längre sikt. De innebär i korthet att man gör en uppdelning
            i ett system för fastighetsregister och ett för inskrivningsregister
            samt att datadriften sprids så att i princip varje handläggande
            lokal myndighet har sin egen dator och själv svarar för sina egna
            dataregister. Mot denna långsiktiga inriktning har vi ingenting
            att invända, och vi delar uppfattningen att denna ordning skall
            uppnås då den är ekonomiskt och rationellt motiverad. I frågan
            om huruvida en förändring av fastighetsdataverksamheten bör komma
            till stånd även i ett kortare perspektiv gör vi emellertid en
            annan bedömning än regeringen. Vi anser att den av den s. k. FADIR-kommittén
            föreslagna lösningen med en spridning av datordriften till länsnivå
            med datorer placerade vid länsstyrelsernas dataenheter är ett
            lämpligt steg på vägen mot det långsiktiga målet. Utöver detta
            skulle denna lösning medföra en väsentlig kompetenshöjning hos
            dataenheterna som skulle öka förutsätt- ningarna för dessa att
            fullgöra andra, nuvarande och framtida, uppgifter som regionala
            datacentraler. Vi finner att detta kompetenstillskott t. ex. även
            skulle kunna medföra en förbättrad driftsituation för RS-systemet.
            Vi delar inte heller regeringens bedömning att ett val i dag av
            den lösning FADIR förespråkar skulle innebära en alltför tidig
            låsning i systemfrågan och vara en omväg mot den slutliga utformningen
            av fastighetsdataverksamheten. En rimligare bedömning är att en
            fortsättning av verksamheten med nuvarande inriktning medför sådana
            organisatoriska och systemmässiga låsningar att en
          </p>
          <pb facs="riksdagen-motions-pdf/data/198182/mot_198182__2396/mot_198182__2396-007.pdf"/>
          <p xml:id="i-Cpci9mesdiq2Honftij6WF">
            Mot. 1981/82:2396 18
          </p>
          <p xml:id="i-9C8fvpCrmXxtypZkNzwyHw">
            övergång till den slutliga strukturen starkt försvåras, samtidigt
            som de fördelar på länsnivå som FADIR-förslaget medför inte uppnås.
            En annan i detta sammanhang viktig fråga är om man, i rådande
            ekonomiska läge, verkligen bör avsätta de resurser och kvalificerade
            personalinsatser som krävs för fastighetsdatareformen och den
            samtidigt pågående beteckningsreformen. Att trycket på statsbudgeten
            kan minska genom omfördelningar och eventuell avgiftsfinansiering
            innebär ju ingen minskning av kostnaderna totalt sett. Dessa åtgärder
            medför ju endast ökade pålagor på enskilda personer, företag och
            kommuner. Fastighetsregistreringen och inskrivningsväsendet fyller
            viktiga samhälls- funktioner. Oaktat detta anser vi att det pågående
            tekniska reformarbetet avseende datasystem och fastighetsbeteckningar
            bör ifrågasättas. Det nuvarande arbetet med fastighetsdataverksamheten
            har ju dessutom, vilket framgår av propositionen, en närmast motsatt
            inriktning än mot det slutmål som anges.
          </p>
          <p xml:id="i-BMoDS3VLVue7L274WSRcU1">
            Utbildning i datafrågor
          </p>
          <p xml:id="i-KUUAhfCsVLggnoPRCPZRQ9">
            Det råder allmän enighet om vikten av att åstadkomma en ökad
            utbildning idatafrågor. Denna utbildning bör ges inom skolväsendets
            alla stadier och på högskolenivå. Också ökade forskningsresurser
            på detta område bör byggas upp. I propositionen anmäls vissa åtgärder
            som redan vidtagits i detta syfte. Som en ytterligare åtgärd föreslås
            att studieförbunden och vissa andra organ skall medverka i en
            bred utbildning till allmänheten rörande olika datafrågor. Härför
            föreslås ett särskilt reservationsanslag av 10 000 000 kr. bli
            anvisat. Det kan ifrågasättas om det föreslagna anslaget utgör
            en rimlig prioritering av befintliga medel. Att genom studieförbunden
            anordna studiecirklar rörande den nya tekniken kan förvisso vara
            ändamålsenligt. Redan nu bedrivs emellertid en sådan verksamhet
            i betydande omfattning. Också forskningsrådsnämnden och utbildningsradion,
            som särskilt omnämns i propositionen, har bedrivit och kan antas
            fortsätta bedriva upplysningsverk- samhet på dataområdet. Några
            nya medel för denna verksamhet förefaller inte erforderliga. Emellertid
            finns på detta område andra informationsinsat- ser som i dag ter
            sig eftersatta. Datalagen har nu varit i kraft i nära tio år.
            Genom det allmänna intresse som frågorna om skyddet för den personliga
            integriteten rönt kan förutsättas att en betydande del av allmänheten
            känner till att det finns ett lagskydd på detta område. Gjorda
            undersökningar visar emellertid att det fortfarande är främst
            när det gäller hotet mot integriteten som människor känner oro
            inför datautvecklingen. Det förefaller uppenbart att många människor
            är okun- niga om sina rättigheter när det gäller att få reda på
            vilka uppgifter om den egna personen som finns lagrade i dataregister
            och rätten att få felaktiga uppgifter rättade. Härom vittnar inte
            bara ett betydande antal förfrågningar
          </p>
          <pb facs="riksdagen-motions-pdf/data/198182/mot_198182__2396/mot_198182__2396-008.pdf"/>
          <p xml:id="i-Q7EEeV54jb6tNTascHF7Ba">
            Mot. 1981/82:2396 19
          </p>
          <p xml:id="i-Vky9Qz4V8q7MpYaVKCAyRM">
            till datainspektionen utan kanske i än högre grad reaktioner
            från enskilda människor i form av exempelvis insändare och artiklar
            i tidningarna. Floran av s. k. ombudsföretag, företag som mot
            ersättning skaffar fram uppgifter som den enskilde har rätt att
            gratis erhålla rörande registrerade uppgifter, tyder också på
            att här finns ett betydande informationsbehov. Vi har i Sverige
            valt att inte inrätta någon särskild dataombudsman. Datainspektionen
            har ansetts böra bära upp funktionen som allmänhetens ”klagomur”
            i detta hänseende. Mot bakgrund av den oro människor känner när
            det gäller integritetsskyddet och med hänsyn till att samhället
            här har skapat ett särskilt skydd för den enskilde ter det sig
            enligt vår uppfattning motiverat att i första hand satsa på en
            ökad information om den enskildes rättigheter i detta sammanhang.
            Nämnas kan att den samlade kostnaden för datainspektionens verksamhet
            för nästa budgetår är beräknad till knappt 5,5 milj. kr. Vidare
            kan noteras att justitiedepartementets anslag för information
            rörande all ny lagstiftning uppgår till 1 milj. kr. Detta skall
            då jämföras med det av regeringen föreslagna informationsanslaget
            på 10 milj. kr. Vi menar att även en volymmässigt relativt begränsad
            satsning på information om den enskildes rättigheter enligt datalagen
            bör kunna ge avsevärd effekt och utgöra ett första steg i en information
            till allmänheten rörande datafrågor. Datainspektionen är en s.
            k. tusenkronorsmyndighet och skall alltså vara självbärande. I
            syfte att åstadkomma den eftersträvade informationen bör särskilda
            medel avsättas för en informatör med placering vid datainspektionen.
            Härutöver bör inspektionen ges medel för produktion av informationsmaterial,
            exempelvis i form av TV-distribuerad information med den inriktning
            som vi tidigare angivit. Det samlade medelsbehovet för den av
            oss förordade informationssatsningen kan beräknas till 2 milj.
            kr. Något anslag härutöver för information i datafrågor bör inte
            utgå under det kommande budgetåret.
          </p>
          <p xml:id="i-UGT4ZatGmTtM6rxRk3jDWr">
            Datorerna och sysselsättningen
          </p>
          <p xml:id="i-BBacpXMs7DqVuz4qNQ6Yi6">
            I ett särskilt avsnitt i propositionen tas frågor upp om datatekniken
            i arbetslivet och den nya teknikens inverkan på sysselsättning
            och arbetsmil- jöfrågor. När det gäller effekterna på sysselsättningen
            av den nya tekniken finns anledning erinra om vad som inledningsvis
            i denna motion anförts om nödvändigheten av att satsa på ny teknik
            för att erhålla en industriell expansionskraft och därigenom en
            hög sysselsättningsnivå. Men detta är inte den enda effekten av
            ett högt teknikutnyttjande. Med den ökade produkti- vitet som
            följer av ett utnyttjande av ny teknik skapas nya resurser. Dessa
            resurser kan därefter användas för att ytterligare utveckla tekniken
            och näringslivets produktionskapacitet i övrigt. Men de ökade
            resurserna är också en förutsättning för att våra gemensamma åtaganden
            i den offentliga sektorn skall kunna finansieras och härigenom
            för att exempelvis sjukvård, barnomsorg och annan service till
            de enskilda skall kunna förbättras. På så
          </p>
          <pb facs="riksdagen-motions-pdf/data/198182/mot_198182__2396/mot_198182__2396-009.pdf"/>
          <p xml:id="i-RsJT48p19DnMsT2VcJix93">
            Mot. 1981/82:2396 20
          </p>
          <p xml:id="i-JkiQpkdxPnLbUFZM7n9jUd">
            sätt kan nya arbetstillfällen skapas i stället för dem som försvinner
            i strukturomvandlingens spår. I data- och elektronikkommitténs
            betänkande Datateknik i industriproduktionen framhålls följande:
            ”Ny teknik med syfte att effektivisera produktionen får dels en
            volymeffekt som tenderar att öka sysselsättningen, dels en rationaliseringseffekt
            som innebär mindre arbets- kraft per producerad enhet. Den sammanlagda
            effekten i industrin av dessa tendenser beror av en rad faktorer,
            bl. a. den internationella ekonomiska utvecklingen i stort. Enligt
            DEK:s mening leder dock en fortsatt satsning på rationalisering
            inom industrin under alla omständigheter till den mest gynnsamma
            sysselsättningsutvecklingen för svenskt näringsliv.” Vad nu sagts
            innebär inte att strukturomvandlingen inte skulle komma att innebära
            vissa problem på kort sikt. Det kommer att ställas krav på anpassning
            och omställning av den nuvarande produktionen. Av det skälet är
            det också viktigt att rörligheten på arbetsmarknaden inte hämmas
            genom kortsiktiga hänsynstaganden. I propositionen föreslås införandet
            av ett statsbidrag till utbildningen i mindre och medelstora företag
            i samband med datoriseringen. Bidraget skall utgå med 20 kr. per
            utbildningstimme för högst 180 timmars utbildning av varje anställd
            i företag med högst 200 anställda. AMS skall administrera bidraget.
            Motiveringen till förslaget är att datatekniken medför så stora
            fördelar för samhället som helhet att staten under en övergångstid
            bör kunna vara beredd att med ekonomiskt stöd stödja sådan utbildning
            som är ägnad att underlätta en datorisering av mindre och medelstora
            företag. Vi delar uppfattningen att utbildning med det angivna
            syftet är angelägen. Det förefaller emellertid inte lämpligt att
            införa ett särskilt utbildningsbidrag av föreslaget slag. När
            företagen inför nya tekniska processer sker det i syfte att effektivisera
            produktionen. Det ter sig då i och för sig rimligt att nödvändig
            information och utbildning till de anställda bekostas direkt av
            företagen. Med hänsyn till vikten av att ny teknik i ökad utsträckning
            tas i anspråk av företagen kan det likväl vara motiverat att från
            samhällets sida stimulera en sådan utveckling. Det bör dock, i
            stället för genom nya statliga bidragsformer, ske genom en lämplig
            utformning av beskattningsreglerna. Den vägen har traditionellt
            visat sig effektivt leda till eftersträvade rationaliseringsåtgärder.
            Vi menar att kostnader för utbildning och andra liknande insatser
            i samband med en datorisering i företagen borde kunna ge rätt
            till extra avdrag enligt de principer som gäller för företagens
            forsknings- och utvecklingskostnader. Med den av oss förordade
            stimulansmodellen undviks dessutom de administrationskostnader
            som är förknippade med en ny statlig bidragsform. Riksdagen bör
            således med avslag på regeringens förslag begära ett förslag till
            ändring i beskattningsreglerna i överensstämmelse med vad här
            anförts. Förslaget i propositionen att inrätta ett antal verkstadstekniska
            utveck- lingscentra och s. k. CAD/CAM-enheter tillstyrks. Dessa
            förslag syftar till
          </p>
          <pb facs="riksdagen-motions-pdf/data/198182/mot_198182__2396/mot_198182__2396-010.pdf"/>
          <p xml:id="i-QVo9wpf12jANMTkWuZ7aah">
            Mot. 1981/82:2396 21
          </p>
          <p xml:id="i-7F4hapte6soQJ2YaAdbWtx">
            att underlätta utnyttjandet av datorstödd produktionsteknik.
            Förslagen ligger således väl i linje med vad vi tidigare anfört
            om vikten av att stimulera ett ökat utvecklande och utnyttjande
            av ny teknik. I en nypublicerad rapport har statens industriverk
            analyserat utvecklingsmöjligheter och utvecklings- krav för svensk
            elektronikindustri fram till 1990. I rapporten pekas bland annat
            på vissa utvecklingshämmande faktorer och exemplifieras åtgärder
            som bör vidtas för att underlätta den pågående expansionen i denna
            bransch. Vi menar att regeringen bör granska de i rapporten upptagna
            frågorna och återkomma till riksdagen med förslag syftande till
            att stimulera utvecklingen inom den för svenskt näringsliv utomordentligt
            viktiga elektronikindu- strin.
          </p>
          <p xml:id="i-MYNhVgPQFQb2ZJT6sYJocb">
            Hemställan
          </p>
          <p xml:id="i-HByuQ5NUc84UihT6zRpwLn">
            Med stöd av vad ovan anförts hemställer vi 1. att riksdagen ger
            regeringen till känna vad som i motionen anförts om den fortsatta
            inriktningen av politiska åtgärder på dataområdet, 2. att riksdagen
            ger regeringen till känna vad som i motionen anförts om de datapolitiska
            rekommendationer som presente- ras i propositionen, 3. att riksdagen
            avslår förslaget i propositionen att inrätta ett särskilt organ
            för teknikupphandling på dataområdet, 4. att riksdagen till anslaget
            Anskaffning av ADB-utrustning för budgetåret 1982/83 anvisar ett
            reservationsanslag av 98 000 000 köa 5. attriksdagen avslår förslaget
            att till ett nytt anslag, Teknikupp- handling inom dataområdet,
            för budgetåret 1982/83 anvisa ett reservationsanslag av 10 000
            000 kr., 6. att riksdagen ger regeringen till känna vad som i
            motionen anförts om en aviserad utredning rörande det internationella
            dataflödet.
          </p>
          <p xml:id="i-AUhTD7Y8ACu3rmzPGsQZQG">
            Stockholm den 1 april 1982
          </p>
          <p xml:id="i-GreUFRLXPy76ciJXsn8xEt">
            GÖSTA BOHMAN (m)
          </p>
          <p xml:id="i-JALxKobdS9nT4m3em3c5My">
            LARS F. TOBISSON (m) H. BERTIL LIDGARD (m) INGEGERD TROEDSSON
            (m) ANDERS BJÖRCK (m) NILS CARLSHAMRE (m) ALLAN HERNELIUS (m)
            ERIK HOVHAMMAR (m) PER PETERSSON (m) INGRID SUNDBERG (m) ALF WENNERFORS
            (m)
          </p>
          <p xml:id="i-9Xu5ZyefzfiKbaySLYtnp5">
            L. ARNE ANDERSSON (m) i Ljung
          </p>
        </div>
      </div>
    </body>
  </text>
</TEI>
