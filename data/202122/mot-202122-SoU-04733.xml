<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04733">
  <teiHeader>
    <fileDesc>
      <titleStmt>
        <title>med anledning av skr. 2021/22:230 Vård av unga vid Statens institutionsstyrelses särskilda ungdomshem</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4733 av Camilla Waltersson Grönvall m.fl. (M)</title>
          <idno type="rdwebb">H9024733</idno>
          <rs type="number">4733</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024733/text</ref>
          <ref type="dokument_url_html">http://data.riksdagen.se/dokument/H9024733</ref>
          <ref type="dokumentstatus_url_xml">http://data.riksdagen.se/dokumentstatus/H9024733</ref>
          <ref type="docx">http://data.riksdagen.se/fil/B3D91470-182B-4E7E-8D0D-347138E3A09B</ref>
          <ref type="pdf">http://data.riksdagen.se/fil/ECFBA1EC-464C-4178-9E82-C25A1EA456E7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John E Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-JwCAPrnin3ydHLFqNxeimg</idno>
            <name>Mats Sander</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RPXKgYXi5oyRYTL3GvjfS1" type="basedOn"/>
        <correspContext corresp="i-RPXKgYXi5oyRYTL3GvjfS1">
          <ref>Skrivelse 2021/22:230</ref>
        </correspContext>
        <correspAction xml:id="i-MzHW6JXTHFQE8mYUJbyBNu" type="signed"/>
        <correspContext corresp="i-MzHW6JXTHFQE8mYUJbyBNu">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-JwCAPrnin3ydHLFqNxeimg"/>
        </correspContext>
        <correspAction xml:id="i-Xx9BwfGnakVPo3eDriC7Kp" type="submitted">
          <date when="2022-05-05"/>
          <time when="17:28:36"/>
        </correspAction>
        <correspAction xml:id="i-4BbjzchNZ9eWKZST2bYHBv" type="dismissed">
          <date when="2022-05-11"/>
        </correspAction>
        <correspAction xml:id="i-UJrDQNkpSPH9fh5bzkKUc2" type="reviewed">
          <date when="2022-05-11"/>
          <time when="16:37:40"/>
        </correspAction>
        <correspAction xml:id="i-EjMZL2zGy9Qgq771FSvxuj" type="referred">
          <date when="2022-05-12"/>
        </correspAction>
        <correspAction xml:id="i-V8Bjzt3xHYTh4AmNzsjgZX" type="assigned">
          <date when="2022-10-12"/>
          <time when="11:38:44"/>
        </correspAction>
        <correspContext corresp="i-V8Bjzt3xHYTh4AmNzsjgZX">
          <ref type="assignedTo">Socialutskottet</ref>
        </correspContext>
        <correspAction xml:id="i-M1b7LVsat7NnCLTu2d3U3m" type="behandlas_i"/>
        <correspContext corresp="i-M1b7LVsat7NnCLTu2d3U3m">
          <ref type="uppgift">2021/22:SoU37</ref>
          <ref type="ref_dok_id">H901SoU37</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU37</ref>
          <ref type="ref_dok_titel">Vård av unga vid Statens institutionsstyrelses särskilda ungdomshem</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9ZBMDaznNLfvm772pkxZMw" type="motHeader">
        <div xml:id="i-WW6fd1x29h8yJg2kApejYw" type="motTitle">
          Motion till riksdagen 2021/22:4733 av Camilla Waltersson Grönvall
          m.fl. (M) med anledning av skr. 2021/22:230 Vård av unga vid Statens
          institutionsstyrelses särskilda ungdomshem
        </div>
      </div>
      <div xml:id="i-R2CUai5AewTHxmLLftGn5E" type="motBody">
        <div xml:id="i-QxY3TkBAtq6UDNFgLr8cGS" type="motProposal" subtype="förslag">
          <head xml:id="i-VPqRsFwo3CUYFKGVFtzvKt">
            Förslag till riksdagsbeslut
          </head>
          <list xml:id="i-DeMr69TCZtTSJ4Fp3nXX2C" style="ol">
            <item xml:id="i-YQq2i8UDjBovJU3eobHm4o">
              Riksdagen ställer sig bakom det som anförs i motionen om att
              utveckla möjligheten för Statens institutionsstyrelse att initiera
              en samordnad individuell plan och tillkännager detta för regeringen.
            </item>
            <item xml:id="i-TsGA5hYt9yEmiCAVvgoX3i">
              Riksdagen ställer sig bakom det som anförs i motionen om att
              prioritera tillgång till psykiatrisk vård och tillkännager detta
              för regeringen.
            </item>
            <item xml:id="i-2srWkqVZFFGQFcY5qpEF6x">
              Riksdagen ställer sig bakom det som anförs i motionen om att
              införa tillståndsplikt, kvalitetskriterier och systematisk uppföljning
              och tillkännager detta för regeringen.
            </item>
            <item xml:id="i-ShCh97Kv5LQ9e4iuxDLre6">
              Riksdagen ställer sig bakom det som anförs i motionen om att
              inrätta en ny enhet hos Kriminalvården som övertar ansvaret från
              socialtjänsten och Statens institutionsstyrelse för unga som begår
              grova brott, och detta tillkännager riksdagen för regeringen.
            </item>
            <item xml:id="i-Y6y2B9xHiWJa1g9a8wSg9S">
              Riksdagen ställer sig bakom det som anförs i motionen om att
              se över ersättningssystemet och systemet för placeringar vid Statens
              institutionsstyrelse av de socialt mest utsatta barnen och unga
              och tillkännager detta för regeringen.
            </item>
          </list>
        </div>
        <div xml:id="i-TcdmNueBMXZRWto28JA9Bt" type="motContent">
          <head xml:id="i-NKoK262A6ZgsFbMDQiRkje" type="h1">
            Motivering
          </head>
          <p xml:id="i-SCwUXwQQfieFsNNcpYJjwf">
            Varje enskild människa är den viktigaste utgångspunkten och perspektivet
            för vårt engagemang att stärka utsatta barns trygghet. Föräldrar
            ska ta ansvar för sina barn och deras uppfostran. Ingen statlig
            institution eller modell kan ersätta relationer mellan människor,
            och i synnerhet inte relationen mellan barn och förälder. Vårt
            gemensamma samhälle kan emellertid inte blunda för att föräldrar
            i vissa fall inte vill eller klarar av att ta ansvar för sina
            barn. Då måste samhällets skyddsnät vara starkt. Det är vi inte
            bara skyldiga barnen i moralisk mening, utan det är vårt tydliga
            gemensamma ansvar som samhälle.
          </p>
          <p xml:id="i-GnQburzJ3tJAtd2gvCtwch">
            Socialtjänsten har en grundläggande roll i ett väl fungerande
            välfärdssamhälle. Det är det yttersta skyddsnätet. Socialtjänsten
            ska bidra till att förebygga, förhindra och bryta utanförskap.
            Det handlar om att ge stöd till människor som behöver det för
            att de ska kunna komma tillbaka, men det handlar också om att
            ställa krav för att var och en ska ta ansvar för sitt eget liv.
          </p>
          <p xml:id="i-BPaDPgTduX1TsLX6AB6ws">
            Socialtjänstens uppdrag och ansvar är omfattande. Bland de viktigaste
            uppdragen är att stödja och hjälpa de mest utsatta barnen. Men,
            när inte ens föräldrar och socialtjänst tillsammans klarar av
            att hjälpa de allra mest socialt utsatta barnen ska Statens institu­tionsstyrelse
            (Sis) med sina 21 särskilda ungdomshem och elva LVM-hem
            <ref xml:id="i-CDBsYijwWSeJxtpWvxjRKU" target="i-2YGg1QETb2LR2TfbNjyqCx">
              [1]
            </ref>
            träda in som det allra sista av yttersta skyddsnät. Det här fungerar
            emellertid inte alls på det sätt som det ursprungligen var tänkt.
            Så får det inte fortsätta att vara. Barn och unga far illa.
          </p>
          <p xml:id="i-3Wt6bmoW5VzWSxAoXGLKzS">
            Regeringens skrivelse om vård av unga vid Statens institutionsstyrelses
            särskilda ungdomshem följer dock samma mönster som när regeringen
            lägger fram skrivelser om andra allvarliga samhällsproblem som
            inte är under kontroll och där situationen kräver ett helt annat
            engagemang och intresse än det regeringen uttrycker i ord och
            visar i konkreta handlingar och beslut.
          </p>
          <p xml:id="i-4v4ywucEQjuB11qBKx3sxo">
            Regeringen uttrycker i skrivelsen bl.a. att vården inom de särskilda
            ungdomshem som Sis ansvarar för ska vara säker för såväl de placerade
            unga som personalen och för att placeringen ska ge den unge den
            vård och behandling som behövs och som den unge har rätt till.
            <ref xml:id="i-XAuzAdibN1tGGv8VurPg5F" target="i-4bdJuBiZxKWFCwPCrCwHS9">
              [2]
            </ref>
          </p>
          <p xml:id="i-UCJ1Jp1FoMw79ZNVD5BvKc">
            I skrivelsen tar regeringen upp den viktiga grundprincipen att
            vården vid de särskilda ungdomshemmen sker utifrån vad som bedöms
            vara den unges bästa, där den enskildes behov utgör utgångspunkten.
            Individuella behandlingsplaner ska upprättas och vården ska anpassas
            efter den enskildes behov och förutsättningar.
            <ref xml:id="i-Jakt9EcaFLBBvPEhTncobf" target="i-JQUjKvXASL2BH7RGvi4vWb">
              [3]
            </ref>
          </p>
          <p xml:id="i-NnpVCeSVKAL3dtnRpS5Li3">
            Regeringens samlade bedömning i skrivelsen är att de sammantagna
            insatserna med ökad samverkan, differentiering och individanpassning
            visar på positiva resultat när det gäller trygghet, säkerhet och
            kvalitet samt vad gäller användningen av avskiljningar, som minskat
            inom samtliga grupper. Det är regeringens målsättning att avskiljningar
            ska minska kraftigt, för att på sikt upphöra. Omotiverade avskiljningar
            får aldrig ske.
            <ref xml:id="i-HtfSbhx9Y64V1woQ9YSzgZ" target="i-925urTEqRZGkeK9vrcPGjL">
              [4]
            </ref>
          </p>
          <p xml:id="i-EPF9aU1b1Ypi7tvfDoPqsL">
            Moderaterna anser att regeringen visar ett slappt ointresse för
            dessa frågor som är upprörande. Det är talande att det i skrivelsen
            uttrycks att ”regeringen har under de senaste åren tillskjutit
            myndigheten medel bl.a. i syfte att höja vårdens kvalitet och
            stärka dess säkerhet. Regeringen noterar att SiS tack vare dessa
            tillskott kunnat göra flera stora satsningar för att öka kvaliteten
            i verksamheten. Däribland finns satsningar på att differentiera
            och anpassa vården så att individuellt anpassad vård ska kunna
            erbjudas alla målgrupper”.
            <ref xml:id="i-2oRtkjhMwQ3PXjEpdbY4sH" target="i-9XFcczfyLRekydPSPS9d3d">
              [5]
            </ref>
          </p>
          <p xml:id="i-QzE3jdLgWmuFmDXuQBwZNZ">
            Samtidigt visar faktiskt regeringen att den noterat problem inom
            Sis, men dessa berörs mycket kortfattat och svepande, och därefter
            hänvisas enbart till den pågående utredningen om barn och unga
            i samhällets vård.
            <ref xml:id="i-8sGvL8Q6BTysy3USLtrL2X" target="i-7o5wZQJCiv2YoekWR7XeTZ">
              [6]
            </ref>
            Det som dock tas upp är dels att att ”vårda barn och ungdomar
            med olika vårdbehov tillsammans kan försämra kvaliteten i vården”,
            dels att ”en stor utmaning för SiS är förmågan att rekrytera medarbetare
            med rätt kompetens. Det råder stor konkurrens om kompetent arbetskraft
            inom vård- och behandlingssektorn och den förutspås inte lätta
            de närmaste åren. SiS uppfattning är att det berör nästan alla
            befattningar när det gäller kärnverksamheten. Ungdomshemmen har
            svårt att rekrytera såväl behandlingspedagoger som sjuksköterskor
            och psykologer. SiS står inför en fortsatt stor utmaning i att
            säkerställa myndighetens kompetensförsörjning”.
            <ref xml:id="i-6SFUn1uprsfV9cF1x6q2gZ" target="i-7RVQwmt64DxBPFGkRNjPjy">
              [7]
            </ref>
          </p>
          <p xml:id="i-7WDrU2VaFreKu5Tyn5ifCq">
            När regeringen väl lägger fram en proposition eller skrivelse
            på riksdagens bord upprepar sig mönstret varje gång. Det saknas
            ett helhetstänkande, regeringen skickar ofta med en bunt kortsiktiga
            pengar och de förslag som läggs fram adresserar endast en mindre
            del av de uppenbara problemen inom det sakområde som avhandlas.
            I det här fallet gör man inte ens det utan försöker i stället
            pliktskyldigast delvis uppfylla ett tillkännagivande från riksdagen
            om att redovisa en bedömning och behov av fortsatta insatser som
            krävs för att de placerade barnen och ungdomarna hos Sis ska få
            rätt vård och behandling. Så här kan det inte få fortsätta. Nedan
            i motionen presenteras ett antal förslag som regeringen skulle
            kunna genomföra skyndsamt i syfte att dels stärka de socialt mest
            utsatta barnens trygghet, dels förbättra kvaliteten och säkerheten
            inom Sis olika verksamheter.
          </p>
          <head xml:id="i-Gp2F5S5LGGeaujTU9sVTSK" type="h1">
            Säkerställ de socialt mest utsatta barnens trygghet – stärk vården
            av unga vid de särskilda ungdomshemmen
          </head>
          <p xml:id="i-Xv5W6MM3K9k7rA8ubLVShi">
            Framtiden, utvecklingen och framgången för ett land står att
            finna i hur detta samhälle agerar för sina barn. Den värdegrund
            ett samhälle står på när det gäller alla barns lika värde och
            vilka förutsättningar dessa barn får att skapa sig en framtid
            i gemenskap med andra utgör själva fundamentet till hela samhällets
            utveckling.
          </p>
          <p xml:id="i-NpxQTGXSHkaNGobeS5FtyU">
            Människans förmåga och möjlighet att göra något av sin egen kraft
            och sitt eget liv är det kanske viktigaste måttet på ett samhälles
            rättfärdighet. Tas det ifrån oss männi­skor så slocknar hoppet.
            När vi moderater talar om hoppfullhet är det först och främst
            detta – att vi som individer och tillsammans med andra kan ta
            oss någonstans i livet och fortsätta att utvecklas, inte alltid
            utan hjälp eller stöd, men heller aldrig utan egen ansträngning,
            motivation och drivkraft.
          </p>
          <p xml:id="i-ApPybZcHjegRzq8BUyxuzq">
            Varje år är det nödvändigt av olika skäl att placera barn och
            unga i boenden på annat håll än i det egna hemmet. Det ställer
            särskilda krav på förberedelser, kunskap, erfaren­het och rättssäkerhet
            i socialtjänstens agerande och myndighetsutövning. När det enda
            alternativet som återstår är placering hos Statens institutionsstyrelses
            särskilda ungdomshem ska alla andra alternativ ha uttömts. Det
            är frågan om det yttersta skyddsnätet för en ung människa som
            far illa och behöver vård och hjälp. Nedan redogör vi för några
            reformer som kan stärka de socialt mest utsatta ungdomarnas trygghet.
          </p>
          <head xml:id="i-ETgAU54fsKhkLADd2C3JB7" type="h2">
            Ge Statens institutionsstyrelse rätt att initiera en samordnad
            individuell plan
          </head>
          <p xml:id="i-FUFFA2zDubYqZeZB13kQmy">
            Statens institutionsstyrelse har en lagstadgad skyldighet att
            följa upp verksamheten enligt befintlig lagstiftning. Det innebär
            att socialnämnden är skyldig att lämna de uppgifter om enskilda
            som Sis behöver för att fullfölja denna skyldighet. För att Sis
            ska få reda på hur socialtjänsten bedömer samarbetet och vården
            som tillhandahålls av Sis ska en enkät skickas till den berörda
            socialtjänsten i samband med att den unge skrivs ut. De senaste
            åren har andelen som svarar på denna enkät varit så pass låg att
            utfallet inte kunnat ligga till grund för analys och bedömning
            av resultaten. Det finns även brister i hanteringen från Sis där
            det visat sig att de särskilda ungdoms- och LVM-hemmen inte alltid
            ens skickar ut enkäten.
          </p>
          <p xml:id="i-SwmcjYDQDDiwxHi48T2qB2">
            Regeringen uttrycker i skrivelsen att samverkan och uppföljning
            efter placering är en mycket viktig del för att utveckla vården
            och behandlingen och säkerställa en obruten vårdkedja. Därtill
            avser Sis att under 2022 centralisera och förstärka insatserna
            för uppföljning efter placering. Det påpekas vidare att kommunernas
            utvärdering och synpunkter är centrala för Sis arbete med att
            utveckla innehållet i vården. Detta vore en tydlig förbättring
            och utveckling av verksamheten, men det är samtidigt inte alls
            tillräckligt.
          </p>
          <p xml:id="i-RN6UuDaJEqHFZTCMGM6asN">
            Moderaterna anser att ett viktigt verktyg för att säkerställa
            samarbete och samverkan kring en individ i behov av insatser från
            olika huvudmän är en samordnad individuell plan (SIP). Såväl hälso-
            och sjukvårdslagen som socialtjänstlagen innehåller bestäm­melser
            om att regionen eller kommunen ska upprätta en SIP när deras insatser
            bedöms behöva samordnas. En SIP involverar främst socialtjänsten
            och hälso- och sjukvården men ofta också fler aktörer såsom arbetsförmedling,
            försäkringskassa och kriminalvård. Dagens lagstiftning medger
            dock endast att socialtjänsten och hälso- och sjukvården tar initiativ
            till att upprätta en SIP. Lagstiftningen behöver i denna del förändras
            och därför föreslår vi att möjligheten att initiera SIP utvecklas.
            Moderaterna föreslår att fler aktörer ges rätt att ta initiativ
            till SIP liksom ska vara skyldiga att medverka till SIP. Statens
            institutionsstyrelse och Kriminalvården är två aktörer som bör
            få denna rätt, detta i syfte att säkerställa att unga personer
            i behov av samordnade stöd‑, vård- och behandlings­insatser efter
            frigivning från Kriminalvården eller avslutad vård och behandling
            inom Sis också får det.
          </p>
          <head xml:id="i-YDVPwwtDowNM6TYq1F6fWy" type="h2">
            Säkerställ tillgång till psykiatrisk vård
          </head>
          <p xml:id="i-KYuRbEqqtzQuczWoMmjxhr">
            Moderaterna vill prioritera att säkerställa tillgång till psykiatrisk
            vård. Väldigt många av ungdomarna som vårdas inom Sis mår ruskigt
            dåligt psykiskt och är i behov av stora insatser, men samverkan
            med regionernas psykiatri funkar dåligt. Regeringen har gett ett
            bra regeringsuppdrag om en integrerad vårdform, ett uppdrag som
            dock ska redovisas först 2025. Det finns tydliga behov av att
            säkerställa integrerad vårdform skyndsamt och över hela landet.
          </p>
          <p xml:id="i-DqyNs6CoPHHS6CDz6vqdma">
            Psykisk ohälsa bland barn och unga är ett stort och växande problem.
            Enligt Socialstyrelsen har psykisk ohälsa hos barn som är mellan
            10 och 17 år fördubblats under de senaste dryga tio åren. I dag
            har ungefär var tionde pojke eller flicka någon form av psykisk
            ohälsa. Det är framför allt depression och olika ångestsyndrom
            som bidrar till ökningen. Socialstyrelsen uppskattar att ökningen
            kommer att fortsätta under en tid framöver, eftersom nya sjukdomsfall
            blir långvariga och läggs till befintliga fall.
          </p>
          <p xml:id="i-2bWsstyKBKEW46CRdE34gn">
            Uppföljningar visar att konsekvenserna för de drabbade barnen
            är allvarliga och spänner över ett brett spektrum, från svårigheter
            i skolan till ökad risk för självmords­försök. Även neuropsykiatriska
            diagnoser bland barn och unga har ökat på senare år. Samtidigt
            har barn och ungdomar och unga vuxna som diagnostiseras med neuropsykiatriska
            tillstånd ofta samsjuklighet i annan psykisk ohälsa.
          </p>
          <p xml:id="i-HEB4a4cBejZTjNY6sog914">
            Brister avseende tidiga insatser bidrar också till att dessa
            barn och ungdomar riskerar att hamna i aktivitetsförsörjning eller
            förtidspension när de blir äldre. Sedan 1980 har suicidtalet minskat
            för alla åldersgrupper utom för gruppen 15–24 år, där suicidtalet
            har legat på en lägre men förhållandevis konstant nivå. Minskningen
            för övriga grupper skedde fram till år 2000 och har därefter stannat
            av.
          </p>
          <head xml:id="i-6EKQERJWoofgfhG5XdEAzW" type="h2">
            Säkerställ kvalitet inom Statens institutionsstyrelses verksamheter
            – inför tillståndsplikt, kvalitetskriterier och systematisk uppföljning
          </head>
          <p xml:id="i-WGpAiW8xjaAYMXEeFuKHJA">
            Barnrättsbyråns granskning av våld mot barn på de statliga ungdomshemmen
            ger anledning till eftertanke och konkret handling. Barnsrättsbyrån
            redogör i sin granskningsrapport av Sis för hur de under 2020
            fick kontakt med ett antal barn som hade varit placerade på Statens
            institutionsstyrelse. Barnen delade alla en konkret erfarenhet:
            de hade alla utsatts för våld utövat av personal i samband med
            användning av avskiljningar, våld som orsakat både fysiska och
            psykiska skador.
            <ref xml:id="i-8BxAQ3P5zYa9sJwM5xZHtm" target="i-5tEXwPcPDm2vMrRkv49QB2">
              [8]
            </ref>
          </p>
          <p xml:id="i-67VPJ8RhHYSRq7k6TPhm2V">
            Moderaterna föreslår ett införande av tillståndsplikt, nationella
            kvalitetskriterier och systematisk uppföljning av de statliga
            särskilda ungdomshemmen och LVM-hemmen. Kvaliteten och säkerheten
            på dessa ungdomshem behöver hålla en hög nivå. Det är av central
            betydelse att kraven är likvärdiga, oavsett var i landet verksamheten
            bedrivs. Verksamheter som inte uppfyller de grundläggande kvalitetskraven
            för att få tillstånd att bedriva välfärdsverksamhet ska komma
            i fråga för sanktioner, exempelvis viten. Dagens nivåer är inte
            tillräckliga utan bör höjas för att bli mer kännbara. En tydligare
            koppling mellan resultat och ekonomisk ersättning medför tydligare
            krav på konkreta resultat och uppnådd kvalitet.
          </p>
          <head xml:id="i-KdkNSNoFcjyikwpWjX6mkj" type="h2">
            För över ansvaret för ungdomar som begår grova brott från socialtjänsten
            och Statens institutionsstyrelse till särskild enhet inom Kriminalvården
          </head>
          <p xml:id="i-qosMa7Edyy6qeGWUFcidG">
            När det gäller barn som inte fyllt 15 år och som begår brott
            vilar hela ansvaret för att vidta åtgärder från samhällets sida
            på socialtjänsten och Statens institutionsstyrelse. För unga och
            unga vuxna mellan 15 och 20 år är ansvaret delat mellan socialtjänst,
            polis, åklagare och domstol samt i vissa fall Kriminalvården.
          </p>
          <p xml:id="i-4D2ytmaVak2QBwttg1vKmL">
            Moderaterna föreslår att en ny enhet för unga inrättas hos Kriminalvården.
            Det handlar alltså om att göra riktade insatser och avsätta särskild
            kompetens för ungdomar som kommit förhållandevis långt in i ett
            kriminellt beteende eller redan befinner sig i en miljö och i
            ett umgänge där grova brott begås.
          </p>
          <p xml:id="i-4C2KpEBH3HjtULDcgmQUqP">
            Den nya enheten hos Kriminalvården ska bl.a. ansvara för vissa
            ungdomspåföljder – t.ex. ungdomsvård och ungdomstjänst, men även
            de kommande nya påföljderna ungdomstillsyn och ungdomsövervakning
            – då den dömda ungdomen begått allvarliga brott, återfallit i
            brott eller begått brotten som ett led i en brottslighet som utövas
            i organiserad form.
          </p>
          <p xml:id="i-V562FWW5iFFjbDRhkcX4Kw">
            Den nya enheten hos Kriminalvården ska också kunna involveras
            för behandlingsinsatser som beslutats med stöd av 3 § LVU för
            denna grupp av barn och ungdomar. Vård enligt 3 § LVU ska beslutas
            när den unge utsätter sin hälsa eller utveckling för en påtaglig
            risk att skadas genom missbruk av beroendeframkallande medel,
            brottslig verksamhet eller något annat socialt nedbrytande beteende.
            För barn och ungdomar som begått mindre allvarliga brott eller
            riskerar att hamna i sammanhang där sådana brott begås ska socialtjänsten
            fortfarande ansvara för både straffrättsliga påföljder och vård
            enligt sociallagstiftningen.
          </p>
          <p xml:id="i-H5ztiPwbRVecsJ5BzAEDSP">
            Socialtjänstens och Statens institutionsstyrelses insatser räcker
            inte till för de ungdomar som ställer sig helt utanför samhällets
            spelregler. Det gäller bl.a. de ungdomar som begår grova brott
            i gängmiljöer. Denna grupp bör bli statens snarare än kommunernas
            ansvar. Grovt kriminella unga bör i högre grad bemötas med de
            rehabiliteringsåtgärder som används för kriminella generellt.
            Syftet är inte främst att straffa utan att använda åtgärder som
            har bättre förutsättningar att lyckas än traditionell socialtjänst.
            Det innebär också att socialtjänsten i utsatta områden avlastas
            en tids- och resurskrävande grupp och får bättre möjligheter att
            fokusera på barn och ungdomar som befinner sig i riskzonen för
            att hamna i kriminalitet eller i andra sociala problem.
          </p>
          <head xml:id="i-42EedgYZ4i9c2nVvipNn6W" type="h2">
            Se över ersättningssystemet och systemet för placeringar av de
            socialt mest utsatta barnen
          </head>
          <p xml:id="i-UDdQqeBMgUgnVKsTwmqF8C">
            Moderaterna föreslår att regeringen ger i uppdrag till lämplig
            myndighet att se över ersättningssystemet för placeringar på de
            särskilda ungdomshemmen av de socialt mest utsatta barnen. Det
            är kommunernas socialtjänst som väljer att placera unga på Sis
            särskilda ungdomshem och som således betalar för placeringen och
            avgör när den ska upphöra. Det medför ibland alldeles för korta
            placeringar av kortsiktiga ekonomiska budgetskäl. Regering och
            riksdag bör noga analysera och överväga om det finns rimliga skäl
            och möjligheter att ge Sis ökad makt att säga nej till att avbryta
            placeringar. Ett annat alternativ som noga bör analyseras och
            övervägas är att ett ökat samarbete och samverkan ska äga rum
            i samband med att kommunerna avser att avsluta en placering. Innan
            en placering avslutas kan ett rimligt steg att överväga vara att
            kommunen måste ta del av Sis helhetsbedömning av individen innan
            man avslutar en placering.
          </p>
        </div>
        <div xml:id="i-VVeCSX3JAwMyEwGH6r8ujt" type="signatureBlock">
          <list xml:id="i-BjGP3AjsAoBwxR1CTrHov8">
            <item xml:id="i-Eudy66MeVGtSiGsq4cy2YY" type="signature">
              Camilla Waltersson Grönvall (M)
            </item>
            <item xml:id="i-EkMuxukRfQJbSzvcHsN7a8" type="signature">
              Johan Hultberg (M)
            </item>
            <item xml:id="i-TfYPrmHHZH3dNk94vzFLqF" type="signature">
              Ulrika Jörgensen (M)
            </item>
            <item xml:id="i-Sny4DYChQULiMx87Tw19hd" type="signature">
              John E Weinerhall (M)
            </item>
            <item xml:id="i-L4NKbvBFoYDzSH93PXqep" type="signature">
              Noria Manouchi (M)
            </item>
            <item xml:id="i-8HVdZ68fY8tqpHXSKmzHBj" type="signature">
              Marie-Louise Hänel Sandström (M)
            </item>
            <item xml:id="i-RwwHxdDK1g3cyxctnnDgfG" type="signature">
              Ann-Britt Åsebol (M)
            </item>
            <item xml:id="i-DeqeCQFKnvf7ynmzzg4Em" type="signature">
              Mats Sander (M)
            </item>
          </list>
        </div>
        <div xml:id="i-5ncwYR6wYZSCnDV96yhQZf" type="motNotes">
          <noteGrp xml:id="i-TLdLXVCC4sUyTWCn5Wk1bi">
            <note xml:id="i-2YGg1QETb2LR2TfbNjyqCx">
              [1] Skr. 2021/22:230 Vård av unga vid Statens institutionsstyrelses
              särskilda ungdomshem.
            </note>
            <note xml:id="i-4bdJuBiZxKWFCwPCrCwHS9">
              [2] Ibid.
            </note>
            <note xml:id="i-JQUjKvXASL2BH7RGvi4vWb">
              [3] Ibid.
            </note>
            <note xml:id="i-925urTEqRZGkeK9vrcPGjL">
              [4] Ibid.
            </note>
            <note xml:id="i-9XFcczfyLRekydPSPS9d3d">
              [5] Ibid, se s. 5.
            </note>
            <note xml:id="i-7o5wZQJCiv2YoekWR7XeTZ">
              [6] Dir. 2021:84.
            </note>
            <note xml:id="i-7RVQwmt64DxBPFGkRNjPjy">
              [7] Skr. 2021/22:230 Vård av unga vid Statens institutionsstyrelses
              särskilda ungdomshem s. 5.
            </note>
            <note xml:id="i-5tEXwPcPDm2vMrRkv49QB2">
              [8] Barnrättsbyrån 2021. ”… och jag kunde inte andas” – En granskning
              av våld mot barn på de statliga ungdomshemmen.
            </note>
          </noteGrp>
        </div>
      </div>
    </body>
  </text>
</TEI>
