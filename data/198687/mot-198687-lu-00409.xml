<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-lu-00409">
  <teiHeader>
    <fileDesc>
      <titleStmt>
        <title>Prioritering av äktenskapet som samlevnadsform</title>
        <author corresp="i-WCrN5vpCNm6z9SvfXfby4e">Alf Svensson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Prioritering av äktenskapet som samlevnadsform</title>
          <idno type="rdwebb">GA02l409</idno>
          <rs type="number">l409</rs>
          <orgName type="comitteeAbbreviation">lu</orgName>
          <ref type="dokument_url_text">http://data.riksdagen.se/dokument/GA02l409/text</ref>
          <ref type="dokument_url_html">http://data.riksdagen.se/dokument/GA02l409</ref>
          <ref type="dokumentstatus_url_xml">http://data.riksdagen.se/dokumentstatus/GA02l409</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QSdRW4gUfRd5amL3guvdMK" type="signed"/>
        <correspContext corresp="i-QSdRW4gUfRd5amL3guvdMK">
          <note type="signatory" corresp="i-WCrN5vpCNm6z9SvfXfby4e"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_l_409/mot_198687_l_409-001.pdf"/>
      <div type="motHeader" xml:id="i-X9eVt16ev3AEXU7GTbeD2L">
        <div type="motTitle" xml:id="i-GHqC52oq5gktD23Nn2w5hE"/>
        <div type="motSubmissionInfo" xml:id="i-Ebu7U8BMNZ34TeFDGxgHxR"/>
      </div>
      <div type="motBody" xml:id="i-Ksizd4VY7d6vNr6d2vk6YH">
        <div xml:id="i-2axq5qwWrM4zeTgRuuwd8e">
          <p xml:id="i-4z4NBUPGRQCjHqEqtv6RbF">
            Motion till riksdagen
          </p>
          <p xml:id="i-4Vs7xeTiT42Mocqs2JmoSw">
            1986/87:L409
          </p>
          <p xml:id="i-4Eygfi7DxtEPq6Sgve4Bbs">
            Alf Svensson (c) Prioritering av äktenskapet som samlevnadsform
          </p>
          <p xml:id="i-T1nmHAfY3qHiKT3kbQy9LJ">
            En fungerande familj med värme och sammanhållning är det mest
            centrala i livet för de flesta människor. Familjen som livsgemenskap
            utgör en förutsättning för ett gott och varaktigt samhälle. Utan
            fungerande hemmiljö- er upphör också samhället att fungera. Den
            öppna familjen med omsorg om de egna och utomstående utgör grunden
            för samhällsgemenskap och kvartersgemenskap. Levande hemmiljöer
            är den bästa grunden för solidari- tet och medmänsklighet. Vår
            tids många problem är till stor del hemmens och familjernas problem.
            Äktenskapet har för många förlorat sin innebörd och mening. Både
            barn och vuxna har ofta svårt att klara av djupa och varaktiga
            relationer. Samtidigt vet vi att behovet av gemenskap och värme
            är stort. Samhället måste genom politiska beslut och en medveten
            opinionsbildning skapa en god jordmån för fungerande familjer.
            Familjerna måste återfå möjligheten att själva vårda och fostra
            sina barn. Arbetet med hem och barn måste åter erkännas som en
            fullgod samhällsinsats. Skilsmässoantalet inger stor oro. Familjesplittringen
            drabbar hårt och orsakar skador och lidanden främst för barnen.
            Sambandet mellan skilsmäs- sor och psykiska problem bland barn
            är klarlagt. Skilsmässoökningen har enligt vår uppfattning ett
            klart samband med äktenskapslagstiftningens försvagning och med
            dens. k. neutralitetsideologin i synen på äktenskap eller fri
            samlevnad. Denna inställning måste överges. Mycket tyder på att
            Sverige har den största separationsfrekvensen i världen om äktenskap
            och samboende sammanräknas. Samhället har uppvisat en påfallande
            likgiltighet inför familjestabiliteten. I det avseendet intar
            Sverige en beryktad särställning. Det livsvariga äktenskapet skall
            prioriteras som samlevnadsform. Det ger familjen större stabilitet,
            och barnen trygghet. Det markerar en medveten viljeinriktning,
            det garanterar makar rättssäkerhet och jämställdhet. Samhället
            måste ge makar stöd att undvika familjesplittring. Det kan ske
            genom att i opinionsbildningen betona värdet av ett moget och
            ansvarsfullt handlande i konflikter, att ge möjlighet till familjerådgivning,
            att genom rättsregler ge makarna tid och möjlighet att ordentligt
            tänka igenom sina beslut. Skilsmässa får inte vara ett enkelt
            sätt att lösa konflikter. Det får inte, som nu, vara ekonomiskt
            förmånligt att skiljas, eller att välja samboende framför äktenskap.
            Ett typexempel där samboende gynnas framför äktenskap är när två
            pensionärer (som inte tidigare varit gifta och inte har gemensamma
            barn) vill
          </p>
          <pb facs="riksdagen-motions-pdf/data/198687/mot_198687_l_409/mot_198687_l_409-002.pdf"/>
          <p xml:id="i-7xv57BCanHXQoRDVzETewT">
            skapa gemensamt hem. Tillsammans förlorar de nästan 8500 kr.
            per år (enligt för 1987 gällande basbelopp) om de gifter sig.
            Väljer de samboende får de behålla sina pensioner fullt ut. Denna
            ojämlikhet till förmån för de samboende är som kds ser det en
            uppenbar orimlighet. Som ovanstående visat på finns det en rad
            både praktiska och ideologiska skäl bakom synen på behovet av
            en livsvarig och av samhället prioriterad samlevnadsform: äktenskapet.
            Men även rent juridiska aspekter pekar i samma riktning. Dekanus
            vid Uppsala universitets juridiska fakultet, professor Anders
            Agell, har på ett förtjänstfullt sätt lyft fram de här frågorna
            i sin bok Samboende utan äktenskap. I dagens svenska lagstiftning
            betraktas äktenskapet som ett uppsägbart avtal. Äktenskapets rättsverkningar
            har frigjorts från moraliska bedömning- ar. I stället ses lagstiftningen
            som en serie regler för att reglera en rad praktiska frågor mellan
            makar, t. ex. giftorätt och arvsrätt. Men även på detta plan är
            den svenska neutralitetslinjen inkonsekvent och leder till en
            rad komplikationer. Det är logiskt ohållbart att samhället — staten
            — uppställer en rad regler för äktenskap, som ur allmänna skäl
            är motiverade, och sedan hävdar att det är likgiltigt om de enskilda
            väljer att ingå avtal som främjar dessa allmänna skäl. Den svenska
            utvecklingen när det gäller den här typen av samlevnadsreg- ler
            innebär, dels att man erbjuder par ett avtal benämnt äktenskap,
            dels att man skapar en generell lagstiftning för samboende, där
            det är samhället som fäller avgörande om samboende föreligger
            eller inte. Denna utvecklingslinje innebär på sikt att samboende
            och äktenskap jämställs alltmer i juridisk mening. Frågan är då
            varför samhället skall ha flera rättsfigurer för samlevnad mellan
            man och kvinna. I dag har vi i Sverige tre kategorier av samlevnadsfall
            som delvis behandlas olika: gifta, ogifta med barn och ogifta
            utan barn. Detta leder till rättssyste- matiskt dålig lagstiftning
            som medför risk för socialt och ekonomiskt otillfredsställande
            konsekvenser. Systemet innebär en svåröverskådlighet för de enskilda
            paren. Tillämpningsproblematiken ökar dessutom för de rättsliga
            myndigheterna. Det goda samhället bygger på fungerande och stabila
            familjegemenskaper, enligt kristdemokratiskt synsätt. Det borde
            därför vara ett samhälleligt mål att värna om familjestabiliteten.
            Det finns redan i dag i frågan om äktenskapsskillnad en antydan
            om att familjestabiliteten är något positivt genom att betänketid
            är obligatorisk om det finns barn under 16 år. Denna inriktning
            borde klarare markeras i lagstiftningen. Familjestabilitet är
            något positivt inte bara för barnens skull utan även för de båda
            parterna i ett samlevnadsförhållande. Principiellt sett borde
            det inte finnas behov av att uppställa mer än en avtalstyp genom
            lagstiftning. Genom uppställande av tämligen detaljerade regler
            för samboende utan äktenskap har samhället i dag skapat ett ”andra
            klassens” äktenskap, samtidigt som par som genom sin samlevnad
            velat avstå från lagregering påtvingats sådan av samhället. Ett
            regelsystem, äktenskapet, är den bästa lösningen för att tillgodose
            flera viktiga mål. Den sakliga regleringen blir enhetlig. Systemet
            blir lättillämpat. Dessutom blir det lättare för den enskilde
            att bedöma sin egen juridiska
          </p>
          <p xml:id="i-AhEFB8BRcfbuz3t1u2AGRK">
            Mot. 1986/87 L409
          </p>
          <pb facs="riksdagen-motions-pdf/data/198687/mot_198687_l_409/mot_198687_l_409-003.pdf"/>
          <p xml:id="i-XDFJnZrRwD6n6Y14YjU4CJ">
            situation. Äktenskapet bör alltså vara den normala rättsfiguren
            för fall av långvarig samlevnad mellan man och kvinna. I konsekvens
            med detta bör lagstiftningen vara restriktiv till lagstiftning
            om fri samlevnad. För rättsliga konflikter i det senare fallet
            kan en allmän skälighetsregel tillämpas. Det är heller ingen tvekan
            om att lagstiftarens vacklande hållning i synen på samlevnad mellan
            man och kvinna har fått den effekten att giftermålsfre- kvensen
            påverkats i negativ riktning. En lagstiftning som prioriterade
            äktenskapet skulle också ha normativa effekter så att samlevande
            par i större utsträckning valde den rättsfigur som samhället tillhandahåller
            för just den typen av samlevnad. Det sistnämnda är en självklarhet
            som dess värre hittills inte tyngt lagstiftaren. Det är angeläget
            att det sker en kartläggning av de förhållanden som inom samhällets
            samlevnadslagstiftning leder till att äktenskapet systematiskt
            missgynnas eller likställs med samboende utan äktenskap. Samhällets
            syn på familjen-äktenskapet är en ideologisk knäckfråga. För den
            avslöjar synen på samhällets egen stabilitet. De naturliga sociala
            grupperna, av vilka familjen utgör den mest fundamentala, är viktiga,
            för det första därför att de gör det möjligt för människan att
            utveckla hela sin personlighet och påta sig ansvar för andra.
            För det andra är de naturliga sociala grupperna ett viktigt skydd
            mot totalitarismen. Den maktfullkomliga, centraliserade välfärdsstaten
            riskerar att utvecklas i kollektivistisk och totalitär riktning
            om inte de naturliga gemenskaperna är starka och de offentliga
            institutionerna avbalanserade. Familjens stabilitet och styrka
            är en viktig grund för ett stabilt demokratiskt samhälle. Därför
            bör det ligga i lagstiftarens intresse att stärka denna naturliga
            sociala gemenskap.
          </p>
          <p xml:id="i-XwFb2zn9fFEERrLDT4oTL7">
            Hemställan
          </p>
          <p xml:id="i-33VLdHGdKhmP2JMbznctNU">
            Med hänvisning till det anförda hemställs 1. att riksdagen hos
            regeringen begär en utredning av de förhållan- den inom familje-,
            skatte- och sociallagstiftningen som leder till att äktenskapet
            missgynnas i förhållande till eller likställs med samboen- de
            utan äktenskap, 2. att riksdagen som sin mening ger regeringen
            till känna att lagstiftningen bör ges en sådan utformning inom
            familje-, skatte- och sociallagstiftningen att den uppmuntrar
            till ingående av äktenskap.
          </p>
          <p xml:id="i-5ziR5BrzZqXhaD1dD5Z1LT" type="date">
            Stockholm den 26 januari 1987 Alf Svensson (c)
          </p>
          <p xml:id="i-Q1mgs6ccfS9osLHqmzNabn">
            1" Riksdagen 1986/87.3 saml. Nr L408-419
          </p>
          <p xml:id="i-RNnEbUW7dzmVjNzndKrEW6">
            Mot. 1986/87 L409
          </p>
        </div>
      </div>
    </body>
  </text>
</TEI>
