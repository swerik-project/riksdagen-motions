<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__423/mot_1953__ak__423-001.pdf"/>
      <div type="motHeader" xml:id="i-4vXfKudia78hnz1YB73emX">
        <div type="motTitle" xml:id="i-H9aFxEMUi48EJYJDz4vMYR"/>
        <div type="motSubmissionInfo" xml:id="i-MMfdyMpXgbcJFrwj8wtDxk"/>
      </div>
      <div type="motBody" xml:id="i-8Z98MUMXwEamA1DMHzRuHq">
        <div xml:id="i-QvfhgG8cQYrchXPfVj4wEf">
          <p xml:id="i-QYNh349m9Y36VpaNVt9YCN">
            Motioner i Andra kammaren, nr 423. 13
          </p>
          <p xml:id="i-CziKLGS1CXpXHW1b8rfJWb">
            Nr 423.
          </p>
          <p xml:id="i-NkwR4LLXYrgjETsrMoL7US">
            Av herr Andersson i Björkäng m. fl., angående en utredning av
            kostnaderna för veterinärvården m. m.
          </p>
          <p xml:id="i-Rx1XVQR8ypyTRN8PrD4zq5">
            Kostnaderna för djursjukvården uppgår årligen till betydande
            belopp för jordbruket. Särskilt betungande blir dessa kostnader
            för mindre jordbru- kare, och för sådana jordbrukare som bor långt
            från veterinärens stations- ort. I det senare fallet blir ju av
            naturliga skäl resekostnaderna mycket höga. I synnerhet i Norrland
            framträder starkt olägenheterna av de höga resekostnaderna. För
            »Lindring i mindre bemedlades kostnader för djursjukvård» utgår
            medel ur ett särskilt anslag under nionde huvudtiteln. Anslaget
            är för in- nevarande budgetår upptaget med 1 milj. kr., och i
            årets statsverkspropo- sition äskas samma belopp. Grunderna för
            bidragsgivningen ändrades ge- nom beslut av 1952 års riksdag,
            så att bidragsgivningen numera är något förmånligare för de mindre
            jordbrukarna än tidigare. Förut gällde att bidrag kunde tilldelas
            sådana jordbrukare, vilkas till statlig inkomstskatt taxerade
            inkomst icke översteg 3 500 kr. och vilka icke påförts statlig
            för- mögenhetsskatt. Genom beslutet år 1952 höjdes inkomstgränsen
            till 4 500 kr., vilket medfört, att ett större antal mindre bemedlade
            djurägare kan komma i åtnjutande av bidrag. Bestämmelsen om förmögenhetsskatten
            kvarstår däremot, men eftersom taxeringsvärdena höjts genom den
            senaste fastighetstaxeringen, kan jordbrukare, som tidigare icke
            erlagt förmögen- hetsskatt, komma att påföras sådan. Härigenom
            kan effekten av höjningen av inkomstgränsen komma att motverkas.
            Det må också erinras om att fjol- årets beslut även avsåg en höjning
            av den del av veterinärkostnaderna som djurägaren själv skall
            betala från 10 till 15 kr. Ändringen av bidrags- reglerna 1952
            är således icke fullt tillfredsställande. Vi avser emellertid
            icke att nu begära några ändringar av dessa bidrags- regler eller
            av anslagssummans storlek, men däremot anser vi det önsk- värt,
            att en utredning av veterinärkostnaderna kommer till stånd. Dessa
            kostnader blir under nuvarande förhållanden mycket ojämnt fördelade.
            För mindre jordbrukare över huvud taget blir de relativt betungande
            i för- hållande till deras inkomst. Jordbrukare, som bor nära
            stationsorten för en veterinär, behöver erlägga jämförelsevis
            ringa belopp för veterinärens rese- kostnader, medan de jordbrukare,
            som bor långt ifrån stationsorten — i utkanten av ett distrikt
            eller som tvingas anlita veterinär från annat di- strikt, får
            erlägga betydande belopp. En utjämning av dessa kostnader ter
            sig mycket önskvärd.
          </p>
          <pb facs="riksdagen-motions-pdf/data/1953/mot_1953__ak__423/mot_1953__ak__423-002.pdf"/>
          <p xml:id="i-Ky7ViX7M6tD8cR7QDAwcfN">
            14 Motioner i Andra kammaren, nr 423.
          </p>
          <p xml:id="i-Nq46dF6MzQo4B671W7ZSj7">
            De taxor, som tillämpas vid tjänsteförrättningar inom veterinärvården,
            är också höga. Taxorna lägger ganska tunga bördor på djurägarna.
            Man borde fördenskull enligt vår mening undersöka möjligheterna
            att höja lö- nen för veterinärerna och samtidigt sänka taxorna
            för deras tjänsteförrätt- ningar. En sådan reform ter sig ur många
            synpunkter befogad. Den skulle också bidraga till den önskvärda
            utjämningen av veterinärkostnaderna. För att överhuvudtaget hålla
            veterinärkostnaderna nere bör veterinärernas re- sor planeras
            så, att största möjliga antal förrättningar kan medhinnas un-
            der en resa. Givetvis får dock icke detta intresse av väl planerade
            resor lägga hinder i vägen för att veterinären skyndsamt infinner
            sig till en gård, där akut sjukdomsfall bland djuren inträffat,
            som kräver omedelbart in- gripande från hans sida. En blivande
            utredning bör också undersöka frågan om att tilldela kom- munerna
            statsbidrag för uppförande av tjänstebostäder åt veterinärerna.
            Med nu rådande brist på bostäder och höga byggnadskostnader är
            det ofta förenat med svårigheter för kommunerna att ordna bostad
            åt distriktsve- terinärerna. I vissa fall har veterinären icke
            kunnat erhålla bostad inom distriktet utan tvingats bosätta sig
            utom detta. Härigenom har resekostna- derna ökat, vilket blivit
            ytterligare en belastning för djurägarna. Svårig- heterna att
            ordna bostad har också medfört svårigheter att få veterinär- tjänsterna
            besatta i sådana distrikt, där tjänstebostad icke funnits. Med
            anledning av vad sålunda anförts får vi hemställa, att riksdagen
            måtte besluta att i skrivelse till Kungl. Maj:t begära utredning
            om kostnaderna för veterinärvår- den, däri inbegripet frågan om
            statsbidrag till kommuner för byggande av tjänstebostäder för
            veterinärerna enligt de riktlinjer och de syftemål, som ovan angivits.
          </p>
          <p xml:id="i-5qwXjtL8NfBMNSXpawoEGv">
            Stockholm den 27 januari 1953.
          </p>
          <p xml:id="i-EYHc3KvFoFTrqZepmtvBEp">
            Karl Andersson Per Persson Rob. L. Jansson i Björkäng. i Norrby.
            i Aspeboda. Harald Larsson C. O. Carlsson
          </p>
          <p xml:id="i-Eg3jxYkwx4cJ2Wk7LLf7Ks">
            i Hedenäset. i Bakeröd.
          </p>
        </div>
      </div>
    </body>
  </text>
</TEI>
