<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0312/mot_200304_MJ_0312-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ312 pnr: kd802
          </p>
          <p>
            Motion till riksdagen 2003/04:MJ312
          </p>
          <p>
            av Chatrine Pålsson m.fl. (kd)
          </p>
          <p>
            Svensk kycklingnäring
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om åtgärder för att ge svensk kycklingnäring lika konkurrensvillkor
            som omvärlden har.
          </p>
          <p>
            Motivering
          </p>
          <p>
            Under det senaste året har en dramatisk förändring skett på kycklingmarknaden.
            På kort tid har importen ökat mycket kraftigt och uppgår nu till
            ca 30 procent av vad som konsumeras. Orsakerna till detta är flera.
            Först och främst handlar det om villkoren för svensk lantbruksproduktion.
            Kycklingnäringen omfattas inte direkt av EU:s gemensamma jordbrukspolitik.
            Indirekt berörs dock näringen såväl utifrån de villkor som spannmålsodlarna
            har som genom &lt;EU-harmoniseringen «beträffande exempelvis frågan
            om export och import av beredda produkter. Att svenska lantbrukare
            genom en tung inhemsk = skatteryggsäck har sämre konkurrensförhållanden
            än vad omvärlden har är redan klarlagt. Också detta drabbar kycklingnäringen
            eftersom insatsvaror i form av foder blir dyrare i Sverige. Att
            standarden på den svenska djuromsorgen kostar mer än i många EU-länder
            är också tydligt. Sammantaget har den ojämlika konkurrenssituationen
            gentemot omvärlden till slut tagit ut sin rätt och importen av
            kött, såväl fågel som nöt- och griskött, ökar dramatiskt. Detta
            innebär att den miljövänligaste och mest djuromsorgspräglade livsmedelsproduktionen
            i Europa riskerar att slås ut till förmån för importerade produkter.
            Detta kan inte ha varit riksdagens, lag- stiftarens, avsikt. Om
            man jämför med Finland ser man att de politiska beslutsfattarna
            där på ett annat sätt än i Sverige tillvaratagit landsbygdens
            och lantbrukets intressen i samband med EU-medlemskapet. Det går
            alltså att föra en nationell jordbrukspolitik inom EU-systemets
            ram där man värnar det egna
          </p>
          <pb facs="riksdagen-motions-pdf/data/200304/mot_200304_MJ_0312/mot_200304_MJ_0312-0002.pdf"/>
          <p>
            2003/04:MJ312
          </p>
          <p>
            landets konkurrensförmåga. Ett första krav är därför att svenskt
            lantbruk ges lika konkurrensvillkor som omvärlden har, exempelvis
            genom avlyftandet av den s.k. skatteryggsäcken. En annan viktig
            fråga är den om beredda produkter. Från Kristdemokraternas sida
            har vi tidigt varnat för en utveckling där importen av kycklingkött
            som inte är salmonellakontrollerat skulle komma att öka. Regeringen
            har dock inte lyckats förhindra en utveckling som innebär att
            livsmedelsproducenter utomlands nu tillsätter s.k. saltlake i
            kycklingen som innebär att man kan komma förbi den obligatoriska
            salmonellakontrollen. Genom att tillsätta saltlake så klassas
            kycklingen som en köttberedning och kan vid införsel till Sverige
            kringgå kravet på salmonellakontroll. Enligt undersökningar från
            Livsmedelsverket så innehåller en tredjedel av de importerade
            köttberedningarna salmonella. Främmande ämnen i form av svin-
            och nötproteiner som påträffats i t.ex. holländsk kyckling används
            för att binda höga mängder vatten. Så produceras definitivt inte
            svensk kyckling. Regeringen måste nu agera för att ge svensk kycklingnäring
            lika villkor som omvärlden har. Salmonellakontrollen måste skärpas.
            En lagstiftning kring märkning av var livsmedelsprodukterna är
            producerade är nödvändig, också för beredda produkter. Konkurrensvillkoren
            i form av olika skatter, olika standarder inom djuromsorgen etc.
            måste utjämnas eller kompenseras. Det är bråttom. Riksdagen bör
            därför begära att regeringen låter ta fram ett åtgärdsprogram
            som möjliggör för svensk kycklingnäring att få lika kon- kurrensvillkor
            som omvärlden har. Detta är nödvändigt för att svensk kycklingnäring
            ska bli kvar och utvecklas.
          </p>
          <p>
            Stockholm den 3 oktober 2003
          </p>
          <p>
            Chatrine Pålsson (kd) Tuve Skånberg (kd) Holger Gustafsson (kd)
          </p>
        </div>
      </div>
    </body>
  </text>
</TEI>
