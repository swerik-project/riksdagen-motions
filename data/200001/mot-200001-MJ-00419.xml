<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0419/mot_200001_MJ_0419-0001.pdf"/>
      <div type="motHeader" xml:id="i-XDyooptzvGam9VEYSx8sxh">
        <div type="motTitle" xml:id="i-SzAgPEBd2GyBMxSjSYwvEw"/>
        <div type="motSubmissionInfo" xml:id="i-8oWrYRgLWdaywoNrTSbASZ"/>
      </div>
      <div type="motBody" xml:id="i-8qQCjk31T1MXR5hv5Dh9tk">
        <div xml:id="i-QFfj3VqPqd7PoHtE7iNCdb">
          <p xml:id="i-ijTUmkH7pZBYzvYKosfoY">
            2000/01 mnr: MJ419 pnr: s37041
          </p>
          <p xml:id="i-X2ee1bQ9bRWnyuU3pAU9CQ">
            Motion till riksdagen 2000/01:MJ419
          </p>
          <p xml:id="i-VJ388NScyTJ9sJPmaMNjEL">
            av Lennart Klockare och Kristina Zakrisson (s)
          </p>
          <p xml:id="i-7Ls5QP5BBY91tudwQU7b39">
            Havsöringen
          </p>
          <p xml:id="i-KB8UUzeUgQmSm1yQEurzTW">
            Förslag till riksdagsbeslut
          </p>
          <p xml:id="i-5aH5suD6EvavjzHzMdwwnm">
            Riksdagen tillkännager för regeringen som sin mening vad i motionen
            anförs om åtgärder för att stärka förutsättningarna för den havsvandrande
            öringen i Norr- och Västerbotten.
          </p>
          <p xml:id="i-X3hKk3Fm9BVifbgudbMqZs">
            Motivering
          </p>
          <p xml:id="i-D7MBnaaSoATwwdbU2KUZsF">
            Omfattande skyddsåtgärder och fångstregleringar har under den
            senaste tioårsperioden genomförts med inriktning på, i huvudsak,
            skydd för de naturliga laxbestånden (vildlax), medan den havsvandrande
            öringen under motsvarande tid erhållit endast ett mycket begränsat
            skydd. Resultatet av det oreglerade fisket efter havsöring, i
            kombination med avsaknaden av åtgärder, är att många av Norrlandsälvarnas
            bestånd idag endast är spillror av vad de en gång var. Älvarnas
            potential att producera havsöring nyttjas i mycket liten utsträckning.
            Tillståndet för flertalet havsöringsbestånd är akut och kraftfulla
            insatser måste skyndsamt göras för att skydda och återuppbygga
            bestånden. Insatser av många slag erfordras. Nämnas kan särskilt
            behovet av att restaurera havsöringens lekområden i huvudälvarnas
            sidoflöden, som mindre åar och bäckar. Havsöringens vandringsmönster
            skiljer sig markant från laxens. Genom att öringen endast vandrar
            ut i Bottenviken/Bottenhavet och inte ned i egentliga Östersjön,
            är den inte utsatt för samma fisketryck från yrkesfisket till
            havs som laxen. De åtgärder som krävs för havsöringens del är
            därmed av regional och kustnära karaktär och inte beroende av
            internationella överenskommelser. Som sportfisk är havsöringen
            i princip lika intressant som laxen. Den har dessutom den fördelen
            att den är fiskbar under större delar av säsongen än laxen, och
            därmed av stor betydelse för sportfisketurismens möjligheter att
            erbjuda ett både varierat och uthålligt fiske under hela fiskesäsongen.
            Men, innan havsöringen kan bli ett verkligt alternativ som sportfisk
            fordras att en
          </p>
          <p xml:id="i-4UChsz7ot75Uw8GwYCLe8i">
            39
          </p>
          <pb facs="riksdagen-motions-pdf/data/200001/mot_200001_MJ_0419/mot_200001_MJ_0419-0002.pdf"/>
          <p xml:id="i-BdZLM1afYRfUgfQG8YizfN">
            2000/01:MJ419
          </p>
          <p xml:id="i-Q7oEo28paENmGXnc7kRxWf">
            40
          </p>
          <p xml:id="i-AMMUd8HgPdmid9WDSfJ8V">
            långsiktig strategi för dess regenererande fastläggs med konkreta
            åtgärder och till detta kopplat ett uppföljningsprogram.
          </p>
          <p xml:id="i-WirZYuBpcn1KGoec3awcHw">
            Nuläget för havsöringsbestånden kan beskrivas med hjälp av följande
          </p>
          <p xml:id="i-VNNHK4YEVL2k33CW1RS1fq">
            uppgifter från Fiskeriverkets utredningskontor i Luleå:
          </p>
          <p xml:id="i-WUTDixttYFMK7fYPtWd6Ee">
            De undersökningar som genomförs inom ramen för det pågående laxmonitorprogrammet
            visar överlag mycket låga tätheter av öringungar. I en del av
            vattendragen i Norr- och Västerbotten pågår miljöåter- ställningsprojekt
            i form av restaurering av flottledsrensade sträckor. Undersökningar
            som föregått dessa miljöåterställningsarbeten visar extremt låga
            eller helt obefintliga förekomster av öringungar på de lokaler
            som undersökts och där man enligt uppgift från lokalbefolkningen
            tidigare haft god tillgång på storvuxen havsvandrande öring. I
            de fiskvägar som regelbundet kontrolleras visar det sig att uppgången
            av öring är mycket liten. Endast ett fåtal individer passerar
            dessa fiskvägar, vilket framgår av statistik från exempelvis Sikfors
            i Piteälven och Jockfall i Kalixälven. I vissa älvar förekommer
            insamling av fisk för årlig fångststatistik som visar att havsöringsförekomsterna
            är extremt låga. Finska uppgifter över återfångsterna av s.k.
            ”karlinmärkt” öring visar att medellängden ligger under 50 cm,
            vilket tyder på att merparten av öringen fångas i ett mycket tidigt
            stadium (endast 1 år i havet), något som kraftigt begränsar öringens
            reproduktion då öring i den storleken inte har samma förmåga till
            lek som storvuxen fisk med flera havsår.
          </p>
          <p xml:id="i-4DiwUemzbh23SMSQu3Wtdg">
            Fiskeriverket bör få uppdraget att skyndsamt utarbeta ett långsiktigt
            åtgärdsprogram för havsöringens regenererande. I åtgärdsprogrammet
            bör framgå hur tillsyn, bevakning och uppföljning av programmet
            skall ske. Länsstyrelsens befogenheter att besluta om skyddsåtgärder
            och restriktioner efter lokala och regionala förhållanden bör
            belysas.
          </p>
          <p xml:id="i-AVrznFaPzmS3EDPXi4gL7t">
            Stockholm den 4 oktober 2000
          </p>
          <p xml:id="i-N6vuGuo2dHU7Y96SgrqbS5">
            Lennart Klockare (s) Kristina Zakrisson (s)
          </p>
        </div>
      </div>
    </body>
  </text>
</TEI>
