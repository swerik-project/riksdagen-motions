<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00447">
  <teiHeader>
    <fileDesc>
      <titleStmt>
        <title>Traditionell kunskap för en hållbar utveckling</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Traditionell kunskap för en hållbar utveckling</title>
          <idno type="rdwebb">GY02MJ447</idno>
          <rs type="number">MJ447</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ447/text</ref>
          <ref type="dokument_url_html">http://data.riksdagen.se/dokument/GY02MJ447</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ447</ref>
          <ref type="doc">http://data.riksdagen.se/fil/7E258CE9-48EA-45C1-B9D5-9F9DD8767E03</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JaUPcLKJM7LHPhFu1V82on" type="signed"/>
        <correspContext corresp="i-JaUPcLKJM7LHPhFu1V82on">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-FeVXF7pVocmUfQoPXGuJKR"/>
        </correspContext>
        <correspAction xml:id="i-YRbuuqNadi7gxB57v2tE6p" type="numbering">
          <date when="2010-10-29"/>
        </correspAction>
        <correspAction xml:id="i-H9AbztZk3oUpFxiHx88uhT" type="submission">
          <date when="2010-10-27"/>
        </correspAction>
        <correspAction xml:id="i-PeGPDvxjzmMaVuoVh8oXbW" type="transfer">
          <date when="2010-10-27"/>
        </correspAction>
        <correspAction xml:id="i-2Xwv8mEFZEoBrveWTtepPL" type="assigned"/>
        <correspContext corresp="i-2Xwv8mEFZEoBrveWTtepPL">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Wr8UAbAtS8QD4mNYjuBjVX" type="motBody">
        <div xml:id="i-59zLxteyRhps9n2gtt1pnz" type="motProposal" subtype="förslag">
          <head xml:id="i-6yZJE6Rz36Qe5C5xfMqq6L">
            Förslag till riksdagsbeslut
          </head>
          <p xml:id="i-PhqujkcVkVYJm13Tpa14ih">
            Riksdagen tillkännager för regeringen som sin mening vad som
            anförs i motionen om att utreda ytterligare möjligheter att dra
            nytta av s.k. traditionell kunskap i samhällsbyggande processer.
          </p>
        </div>
        <div xml:id="i-JQozA8BEZunQ78cGr424k6" type="motContent">
          <head xml:id="i-SDktLVvPC9G7wrpFjdkBoM" type="h1">
            Gammal klokskap, ny kunskap och ny teknik
          </head>
          <p xml:id="i-B1X4qHdw3cHCAG6FbLC2hE">
            Det finns i dag ett nyväckt intresse för hur man klarade av allting
            förr och när frågorna ställs kanske man får en hel del intressanta
            svar. Svar som kan vara till nytta i dag och i morgon. Det finns
            möjlighet att lära om traditionella kunskaper och det finns ett
            antal intressanta projekt som pågår.
          </p>
          <p xml:id="i-7FBkKQgyCWEu5zZyiSV3dP">
            Några av dessa är:
          </p>
          <list xml:id="i-ANgpGQqXurZpMS5Nq9zAgC" style="ul">
            <item xml:id="i-5o5s5aPokuFmgfLwMhMTzX">
              Göteborgs universitet som sedan ett par år tillbaka har utbildningen
              Landskapsvårdens hantverk. En universitetsutbildning som brygga
              mellan traditionell kunskap, erfarenhet, ekologisk forskning och
              traditionella och moderna redskap.
            </item>
            <item xml:id="i-LprwJMPH699ix9HujfFHEr">
              Pom, programmet för odlad mångfald, en nationell satsning beslutad
              av Sveriges riksdag år 2000, för att bättre bevara och nyttja
              våra kulturväxter.
            </item>
            <item xml:id="i-N6r8rgAcv489zS3SzeBe4g">
              Naptek, nationellt program för lokal och traditionell kunskap
              relaterad till bevarande och hållbart nyttjande av biologisk mångfald.
              Inrättades år 2005.
            </item>
          </list>
          <p xml:id="i-Li9oqizm2SC7PSLKB2BysU">
            Hur kan man gå vidare och koppla ihop gammal klokskap med ny
            kunskap och ny teknik?
          </p>
          <p xml:id="i-WdGjmyGESHKWWXZUGu8XwX">
            Det finns även en intressant möjlighet att utnyttja traditionell
            kunskap i många olika sammanhang, bland annat i planering av samhällen,
            i beslut om förvaltning, och även vid utveckling av nya tekniska
            redskap.
          </p>
          <p xml:id="i-3SB4Lh5ksek5ARK4GSXQgY">
            Men det viktiga i denna motion är att lyfta fram det positiva
            och det vi kan ha nytta av framöver. Mot denna bakgrund är det
            därför viktigt med en utredning för att se vilka ytterligare möjligheter
            det finns med s.k. traditionella kunskaper i den samhällsbyggande
            processen. Detta bör ges riksdagen tillkänna.
          </p>
          <p xml:id="i-9QDv77wGckDhXtrUUwUJo7">
            Tekniska lösningar som underlättar och effektiviserar är och
            har varit avgörande för mycket av det mänskliga samhällets framgångar.
            Utveckling är en balansgång mellan teknik, erfarenhet och försök.
            I nutid verkar vi många gånger förlita oss helt och fullt på tekniska
            lösningar för att lösa dagens och morgondagens problem. Tron på
            teknik i form av ingenjörsvetenskap som en allt viktigare problemlösare,
            kan påverka oss att se naturen och ekosystemen samt den biologiska
            mångfalden mer som tekniska system än som biologiska system. Att
            tekniken ska lösa alltfler av mänsklighetens problem verkar också
            ha blivit en allt bredare uppfattning. Men det finns inget som
            talar för att man kan bortse från de biologiska systemen och de
            tjänster som dessa förser oss med, de som vi kallar ekosystemtjänster.
          </p>
          <p xml:id="i-5a3TR3DcLSSfhgRvyzh4QP">
            I dag lever vi i en tid och på ett sätt där vi inte bara lever
            på räntan, utan vi tär på kapitalet. Alla vet egentligen att detta
            inte kan fortsätta. Till det hör också, att tillgången till världens
            resurser inte är rättvist fördelad, vilket leder till en allt
            större kamp om naturresurserna.
          </p>
          <p xml:id="i-3KW1vSL7ZnZQLvS7JXasYM">
            Finns det något vi kan lära, som är nytt för oss som lever nu,
            men inte nytt för mänskligheten?
          </p>
          <p xml:id="i-CJZ83GWtYqFWFfiHHfgDAm">
            Finns det något från andra grupper av människor, hos olika folkslag,
            i min omedelbara närhet eller längre bort som vi inte tar på allvar,
            men som kan hjälpa oss att styra utvecklingen i en hållbarare
            inriktning? Traditionell kunskap kan vara bärare av en del svar.
          </p>
          <p xml:id="i-PiB7oS62zTS8Y5L7AqTByU">
            Självklart kan man föra en diskussion om vad som är traditionell
            kunskap, men någonstans handlar det om en gemensam syn på metoder
            att bruka och förvalta, om lokalkännedom, synen på naturen och
            kunskapsöverföring. När kunskapen förs från individ till individ,
            från generation till generation brukar man benämna den som traditionell.
          </p>
          <p xml:id="i-HcFbT7CJHPuZQsiJUEoQGR">
            Om man fördjupar sig i den traditionella kunskapen ser man att
            ett förvaltande och ett brukande av naturen då liksom nu har skapat
            ett landskap som vi gärna värnar. Stor artrikedom, som vi i dag
            inser är viktig med tanke på att det ger en större motståndskraft
            och återhämtningsförmåga, något man kallar för naturens resiliens.
          </p>
          <p xml:id="i-9Sbn6CJ2RFhYjgbUBPMgVL">
            Några exempel på vad som kan tänkas betraktas som traditionellt
            är följande:
          </p>
          <head xml:id="i-8oRipbBkV2hv1P4foFMFtF" type="h2">
            Kunskaper om nyttjandet av betesmarker
          </head>
          <p xml:id="i-HZE4zoLDZ49ZKatjVkyEZR">
            Betesmarker och hur de betas. I dag tänker vi på en betesmark
            utifrån hur mycket djuren betar och att de betar för att hålla
            nere vegetationen. Vi utgår från att betesdjuren ska beta så att
            buskar och sly inte breder ut sig och etableras. Men kunskapen
            om de ekologiska effekterna av hur betet nyttjas är inte självklar.
          </p>
          <p xml:id="i-G6o3Yd2Dabr7tiXBibEb5R">
            Dagens system med miljöersättningar från EU skiljer inte heller
            särskilt på effekterna av olika typer av bete. Man kan säga att
            dagens bete är för att hålla marken öppen. Jämför det med traditionella
            beten, som såg tillväxten i betet som viktigast och hur man gynnade
            foderproduktionen. Det finns det en viss skillnad i de olika synsätten.
          </p>
          <head xml:id="i-6sHVBVLwUpQRBE7sfky2kU" type="h2">
            Kunskap om mat
          </head>
          <p xml:id="i-3oHXNG5AWQRjSz1zuV8Vzi">
            Naturresurser och generationers kunskap handlar ofta om och återspeglar
            sig i olika mattraditioner. Dessa kan vara lokala men också regionala
            såsom ålagille, hummerpremiär och surströmmingstraditioner.
          </p>
          <p xml:id="i-RubHqPb4urw5vFC7aZ2AsH">
            De är direkt kopplade till den lokala diversiteten. Man nyttjade
            det som fanns att tillgå de lokala naturresurserna. Dessa var
            mycket viktiga, de förädlades och de förvaltades så att det fanns
            något kvar till nästa säsong, till nästa generation.
          </p>
          <p xml:id="i-3feSBEmUF4ibASaKnGNMHj">
            I dag har begrepp som mathantverk utvecklats och är en del i
            något av traditionell kunskap om mat. En nystart har skett genom
            bland annat den nationella satsningen på Eldrimner.
          </p>
          <p xml:id="i-EFuJnoVFFfp4oGJju3qUGN">
            Det lokala mathantverket, genom Eldrimner, sprider sig som ringar
            på vattnet runt om i olika delar av landet.
          </p>
          <p xml:id="i-88bQqu3wosiPYR56m6ueh2">
            En annan sak som ger inspiration och som har bäring på traditionell
            kunskap är den så kallade Slow food-rörelsen, med sin försiktiga
            framfart och som en motpol till ett alltmer stressigt samhälle
            med många gånger ganska ytlig kunskap.
          </p>
          <p xml:id="i-AbHR8icEK2gczR9V6Tt2XQ">
            Det finns möjligtvis nackdelar med traditionella kunskaper, men
            i den här motionen fokuserar vi på fördelarna och påstår dessutom
            att de kan bidra till vägen mot det hållbara samhället. Genom
            gott omhändertagande av kunskap, tradition och råvaror kan det
            även skapa möjligheter till kortare transporter, mindre förluster,
            mer lokal ekonomi och mer samarbete. Detta bidrar till en högre
            självförsörjningsgrad och mindre sårbarhet. I och med det, finns
            det en viktig mening med att ta tillvara det goda och kloka i
            traditionella kunskaper.
          </p>
          <head xml:id="i-2Je4wfYJnotEPJwv6aHxLS" type="h2">
            Växter och traditionell kunskap
          </head>
          <p xml:id="i-CyCkB2yc5hx2TEr1A8CMdu">
            Mycket har hänt under de 10 000 år som vi människor varit jordbrukande.
          </p>
          <p xml:id="i-17rwxrKjzAZdhWaQhr7ktB">
            Traditionella växter, kulturväxter, är växter som människan odlat
            och använt för sina ändamål, växter som blivit förädlade mer eller
            mindre genom att de förlorat vissa av sina egenskaper eftersom
            de inte behövt dessa då de tagits i människans vård. De har förlorat
            vissa egenskaper som behövts för ett liv i den vilda naturen,
            men utvecklat andra utifrån de nya livsbetingelserna.
          </p>
          <p xml:id="i-Ay4juE35wFUBR7fyUbKwdx">
            I Sverige har vi som exempel äpplesorter som går under namnen
            Åkerö, Säfstaholm med flera. Sorter som fått namn från lokala
            platser, sorter som är intressanta inte minst utifrån sina egenskaper.
          </p>
          <p xml:id="i-JqiruQVtF8itJsyzdAvkvQ">
            Vi har mycket växtmaterial som har egenskaper som gjort att de
            överlevt genom att anpassa sig till vårt klimat. I dag finns ett
            program för odlad mångfald (Pom) som under flera år inventerat
            gamla växter bland annat genom olika upprop såsom rosupproret,
            sparrisuppropet och fröuppropet med flera.
          </p>
          <p xml:id="i-cxdbVsFsUFLjoPDjR7fyP">
            Pom är en nationell satsning för att bättre bevara och nyttja
            våra kulturväxter. Sveriges riksdag beslutade redan år 2000 att
            Pom skulle genomföras som ett verktyg för att förverkliga Konventionen
            om biologisk mångfald eller Riokonventionen .
          </p>
          <p xml:id="i-3A7C2Uj9CVVdz36dJM3DMR">
            Sveriges klimatförhållanden ställer speciella krav på våra kulturväxter.
          </p>
          <p xml:id="i-2yDNHjatkLuDByxBgkKocC">
            De pågående klimatförändringarna kommer att ställa olika speciella
            krav även på framtidens växter och det är med den insikten det
            är viktigt att bevara allt som kulturväxternas genetiska mångfald
            kan erbjuda.
          </p>
          <head xml:id="i-5vLuuHBaeyDTwukXTQHcsz" type="h2">
            Utsäde, sortlistor och egenskaper
          </head>
          <p xml:id="i-H2hGDFfALHZGnvbHW7koaC">
            För att få sälja ett utsäde ska det finnas med på den så kallade
            sortlistan, en utveckling som lett till att stora företag dikterar
            villkoren för något så grundläggande som vilka fröer som är tillåtna
            eller ej att sälja, och därmed kan man inte odla alternativa sorter
            för försäljning, det ses som olagligt. Sortlistan uppkom en gång
            i tiden för att skydda bönder från dåligt utsäde.
          </p>
          <p xml:id="i-VPDcmg2yYBobHsADcminkA">
            Numera finns en bevarandelista hos Jordbruksverket. Däri finns
            ett 60-tal sorter från växter som delvis är äldre kulturväxter.
            Meningen är att dessa ska vara tillåtna för försäljning. Tillgången
            är dock mycket begränsad. Och begränsningarna är strama avseende
            hur stor andel av bevarandesorterna som får odlas av den totala
            odlingen i Sverige.
          </p>
          <p xml:id="i-UCUyLH6X3gYqA1nbfiHFEZ">
            Många av våra gamla sorter ger lägre skördar, men kan ha värdefulla
            egenskaper, såsom mer smak, höga näringsvärden och behovet av
            gödsel kan vara lägre.
          </p>
          <p xml:id="i-PV4ooZLMS5FDjuUKFR9ewS">
            Dessa kan i hög grad sägas bidra till den odlade biologiska mångfalden.
          </p>
          <head xml:id="i-YPEe8q8uLjNuJXbMi1TfTA" type="h2">
            Hållbart fiske?
          </head>
          <p xml:id="i-9xpTpDSgsxJ28xU8iqjopP">
            Fiske med utgångspunkten i traditionell kunskap finns.
          </p>
          <p xml:id="i-N4Gfh4LfZ4Jd37tnnmjL7g">
            Men inom det globala fisket finns i dag exempel på hur lite hänsyn
            som visas i vårt modernare sätt att utnyttja (havets) gemensamma
            naturresurser. Vi har fiskat med allt större fartyg med allt större
            fångster på en allt kortare tid. Vilken hänsyn har man då tagit
            till resursunderlaget?
          </p>
          <p xml:id="i-E2hmPxM51LP2tdEtsMbTBV">
            När den småskaliga fiskaren i en lugnare takt fiskar en mindre
            mängd fisk ifrån en mycket mindre båt är det egentligen en bättre
            metod, ett hållbarare system och med mindre skövling. Men den
            som är försiktigare och resurssnålare i sitt liv, i sitt sätt
            att förbruka och bruka, blir verkligen inte den stora hjälten
            i dagens samhälle, i det rådande ekonomiska systemet.
          </p>
          <head xml:id="i-Y8XBffBh92zpCiNJ5JQbZq" type="h2">
            Byggnader och kunskap
          </head>
          <p xml:id="i-C8TUn23ZtBpp5A4ZNn8vse">
            Vi har genom vårt byggda kulturarv värdefull kunskap om traditionell
            byggnadsteknik och materialval. En stor del av det handlar om
            resurssnålhet och energieffektivisering i byggnader, samt med
            en mindre belastning på vår miljö.
          </p>
          <p xml:id="i-6xnLcnaQEtc4G2ihhHBDLZ">
            Man kan nog påstå att materialval, hantverkskunnande och ansvarstagande
            är förknippat med traditionell kunskap.
          </p>
          <p xml:id="i-BoxGnwo951T2Q6m1wjNqYf">
            Hur man utformar och placerar byggnader i landskapet var viktigt
            ur många olika aspekter, sammantaget för att få så många nödvändiga
            fördelar som möjligt. Dåtidens fördelar utgick från behov av uppvärmning,
            skydd mot vind och utsatthet. Genom väl vald placering av en byggnad
            kunde man få flera funktioners fördelar. Materialvalet var noga
            och gav robusta byggnader, som var uthålliga och som gav lite
            avfallsproblem till eftervärlden.
          </p>
          <p xml:id="i-5vYF4Q7j6D2Yrijo5QN7od">
            Kunskaper om material och byggnadsteknik är något vi i dagens
            samhälle borde eftersträva alltmer med tanke på att vi har höga
            ambitioner att skapa hållbara kloka lösningar och system.
          </p>
        </div>
        <div xml:id="i-o7Vp5VcKHvNN2KayjV31f" type="motSignatures">
          <list xml:id="i-R5qQjwChZwvZ7UBXdDy5xu">
            <item xml:id="i-XH68x6EnkfidKkGB5QWmUS" who="i-UFTZBKNRWWLXUXAtcCcVfH">
              Tina Ehn (MP)
            </item>
            <item xml:id="i-6ZCAoeHa8espxrG8BLEGZk" who="i-V1piU7dAy9T73Gqt6tm91j">
              Kew Nordqvist (MP)
            </item>
            <item xml:id="i-N4UTV9K41waAZgCqWVkBrk" who="i-FeVXF7pVocmUfQoPXGuJKR">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
