<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01830">
  <teiHeader>
    <fileDesc>
      <titleStmt>
        <title>Unga människors frigörelse</title>
        <author>Gunnar Hökmark och Per Unckel </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Unga människors frigörelse</title>
          <idno type="rdwebb">G6021830</idno>
          <rs type="number">1830</rs>
          <ref type="dokument_url_text">http://data.riksdagen.se/dokument/G6021830/text</ref>
          <ref type="dokument_url_html">http://data.riksdagen.se/dokument/G6021830</ref>
          <ref type="dokumentstatus_url_xml">http://data.riksdagen.se/dokumentstatus/G6021830</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ay6zrjzeNnZpMAPRBGZ8tC</idno>
            <name>GUNNAR HÖKMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-BbWhKN8LYooYPeK77uLHBD</idno>
            <name>PER UNCKEL</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8f5kSKEenPN1FmxENuW5Cv" type="signed"/>
        <correspContext corresp="i-8f5kSKEenPN1FmxENuW5Cv">
          <note type="signatory" corresp="i-Ay6zrjzeNnZpMAPRBGZ8tC"/>
          <note type="signatory" corresp="i-BbWhKN8LYooYPeK77uLHBD"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1830/mot_198283__1830-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1982/83
          </p>
          <p>
            1830-1833 Motion
          </p>
          <p>
            1982/83:1830
          </p>
          <p>
            Gunnar Hökmark och Per Unckel Unga människors frigörelse
          </p>
          <p>
            Dagens svenska samhälle erbjuder barn och ungdom en materiell
            trygghet som är unik. Den svenska skolan har stora resurser. Till
            skillnad från många länder kan man i vårt land utbilda sig till
            ett intressant yrke och trygga levnadsförhål- landen. Samtidigt
            är möjligheterna att på fritiden ägna sig åt olika aktiviteter
            betydande. Nöjesutbudet är brett. Föreningslivet är mångfaldigt.
            Kommu- nala insatser för ungdomar är omfattningsrika. Trots detta
            finns det ew' motsägelse i den svenska välfärden. Många ungdomar
            har det besvärligt. Unga människor saknar ofta gemenskap och stöd
            i familjen. Skoltrötthet och skolleda är vanligt. Trots en internationellt
            sett låg arbetslöshet är den ändå oacceptabelt hög för svenska
            förhållanden. Och den drabbar ungdomen. Närkotikamissbruk och
            ungdomskriminalitet är för vårt samhälle allvarliga problem. Alkoholmissbruket
            bland ungdom är illavarslande. Många ungdomar känner dessutom
            likgiltighet för politiken. ”Samhället” framstår inte som något
            man kan förändra, utan som något man skall lyda. : Det finns i
            och för sig ingen änledning att göra bilden mörkare än vad den
            är. Problemen är inte regel utan undantag. Ändå måste tecknen
            tas på allvar. De är symptom på att det bland unga människor i
            vårt samhälle finns en modstulenhet, en bristande tillförsikt
            inför framtiden. Känslan av att kunna göra något själv, att själv
            kunna påverka sitt liv och göra en insats för andra, är liten.
            Tron på framtiden sviktar samtidigt med tron på den egna möjligheten
            att kunna uträtta'något meningsfullt. Denna motsägelsefullhet
            i' dem svenska välfärden ger oss en dyrköpt erfarenhet. Man kan
            inte med stora ekonomiska resurser driva fram ett bra samhälle
            om man inte samtidigt öppnar möjlighet för de enskilda männi-
            skorna att påverka hur resurserna skäll användas. Man skapar inte
            engagemang och framtidstro genom regler och byråkrati. Därför
            behövs det en politik som: frigör unga människors resurser, motivation
            och förmåga till nytänkande. Personliga insatser och ansvar måste
            stimuleras. Det kan aldrig åstadkommas genom en ännu större offentlig
            verksamhet utan endast genom att Sverige görs friare. Vi vill
            frigöra den resurs som unga människor utgör.
          </p>
          <p>
            I Riksdagen 1982/83. 3 saml. Nr 1830-1833
          </p>
          <pb facs="riksdagen-motions-pdf/data/198283/mot_198283__1830/mot_198283__1830-002.pdf"/>
          <p>
            Mot. 1982/83: 1830 2
          </p>
          <p>
            Några fakta om barns och ungdomars situation
          </p>
          <p>
            Unga människors attityder till framtiden har genomgått en gradvis
            försämring. Flera är i dag pessimister än tidigare. I en opinionsundersökning
            gjord 1981 ger ungdomar de här svaren om framtiden:
          </p>
          <p>
            Tror du att Sverige är ett bättre eller sämre land att leva i
            om fem år?
          </p>
          <p>
            Total Kön Syssels. Man Kvinna — Stud. Förv. 600 277 323 321 250
            KA HR R RH H BIND br okörrre rd 17 2 13 2 12 SÄG sissi esse 3
            59 53 64 57 63 CHOIR &gt; vvs ses oo 24 25 23 2 24
          </p>
          <p>
            Arbetslösheten är hög i dag i Sverige jämfört med vad vi varit
            vana vid sedan tidigare. Särskilt hårt drabbas ungdomar. Ungdomar
            som har svårt att anpassa sig i skolan har också erfarenhets-
            mässigt svårt att göra sig gällande senare. Särskilda problem
            möter dem som inte förmår fullfölja den obligatoriska skolan eller
            göra det på ett sätt som skapar en bas för yrkesverksamhet eller
            för fortsatt utbildning. Enligt en undersökning gjord av statistiska
            centralbyrån slutade 1980 ca 8 90 av årskullen grundskolan utan
            fullständig utbildning. Gruppen har vuxit under hela 1970-talet.
            En egen bostad är för många ungdomar ett väsentligt inslag i ett
            liv på egna villkor. Svårigheterna att få en bostad till rimliga
            kostnader är emellertid stora för många. Höga byggkostnader, till
            stor del förorsakade av ett nätverk av regleringar, har tvingat
            hyrorna i höjden. En fortsatt ökning av de offentliga subventionerna
            har varit oförenlig med kravet på ekonomisk balans. Samtidigt
            är utrymmet för ungdomsanpassningar av föräldrabostaden i flerfamiljshus
            litet. Bostäder byggs i dag inte för att möjliggöra en sådan flexibilitet
            att ungdomar på egna villkor kan bo kvar i anslutning till sina
            föräldrar. Ungdomsorganisationerna, som tidigare haft en stark
            anslutning från breda ungdomsgrupper, möter växande svårigheter
            att upprätthålla unga människors engagemang. Medlemstalen faller.
            Samtidigt som medlemsutvecklingen visar på en fallande tendens
            är det offentliga stödet till organisationerna omfattande. Varje
            år omsätter ungdomsorganisationerna ca 600 milj. kr. Stat och
            kommuns insatser för barnomsorg borde syfta till att garantera
            en god omsorg om ba,nen i enlighet med föräldrarnas önskemål och
            barnens behov. Det offentliga barnomsorgsstödet är emellertid
            alltjämt hårt knutet till den kommunala omsorgen. Den genomsnittliga
            statliga och kommunala subventionen uppgår till ca 50 000 kr.
            per daghemsplats.
          </p>
          <pb facs="riksdagen-motions-pdf/data/198283/mot_198283__1830/mot_198283__1830-003.pdf"/>
          <p>
            Mot. 1982/83:1830 3
          </p>
          <p>
            Det totala statliga stödet till barnomsorgen har ökat snabbt
            under senare år, från 800 milj. kr. 1975/76 till 6,3 miljarder
            kronor budgetåret 1983/84.
          </p>
          <p>
            Två vägar
          </p>
          <p>
            I två rapporter, ”Så har barnens villkor förändrats” resp. ”Så
            har ungdomens villkor förändrats”, granskade socialdemokraterna
            sommaren 1982 vad man anser har hänt barn och ungdom under de
            senaste sex åren. Rapporternas redovisning markerar med stor tydlighet
            att det finns två diametralt skilda sätt att se på barns och ungdomars
            framtid, ett moderat och ett socialistiskt. För socialdemokrater
            är det uppenbarligen självklart att mäta varje insats för barn
            och ungdom med mängden av de materiella resurser som satsas. Denna
            fokusering på offentliga utgifter är ett uttryck för den återvändsgränd
            socialdemokraterna hamnat i. Det är just tron på att enbart offentliga
            utgifter, offentliga bidrag och offentliga regler kan ge barn
            och ungdom en god uppväxt, som har gett oss ett samhälle där unga
            människor känner hopplöshet inför möjligheten att påverka sin
            framtid och sina liv. Vi moderater tror inte att det är resurserna
            som saknas. Resurserna finns i vårt samhälle. Frågan är bara om
            politiker skall bestämma hur de skall användas eller om vi skall
            ge föräldrar och unga människor det avgörande inflytandet över
            hur deras och familjernas framtid skall se ut. Skall föräldrar,
            barn och ungdomar frigöras från byråkrati och offentligt förmynderi,
            eller skall man tvingas till underkastelse inför en överhet som
            tar över också det som ännu återstår av personligt engagemang
            och självkänsla?
          </p>
          <p>
            Socialdemokraterna slår vakt om överheten
          </p>
          <p>
            Den socialdemokratiska kritiken mot de senaste sex årens borgerliga
            barn- och ungdomspolitik bärs upp av kravet på att mera statliga
            och kommunala resurser borde satsats på snart sagt varje delområde.
            Det är en på en gång förföriskt enkel och ansvarslös kritik. Den
            är enkel därför att den undviker de djupare svårigheter vårt land
            och dess ungdomar möter, svårigheter som inte löses utan kansket.
            o. m. i längden motverkas av ständigt ökade statliga och kommunala
            anslag. Oansvarig är kritiken först och främst därför att det
            just är dagens barn och ungdomar, som får betala det högsta priset
            för den samhällsekonomiska kollaps, som den socialdemokratiska
            politiken obön- hörligen måste leda till. I de socialdemokratiska
            rapporterna upptogs en betydande del av utrymmet åt redovisningar
            av hur bl. a. ungdomsorganisationerna sedan 1976 tvingats acceptera
            att bidragen inte kunnat utvecklas i samma takt som tidigare.
            Naturligtvis berördes inte de ekonomiska realiteter som motiverat
            återhållsamheten, inte heller att organisationerna tidigare fått
            starkt ökat stöd som gjort dem i ekonomiskt hänseende bättre rustade
            än många andra
          </p>
          <p>
            1" Riksdagen 1982/83. 3 saml. Nr 1830-1833
          </p>
          <pb facs="riksdagen-motions-pdf/data/198283/mot_198283__1830/mot_198283__1830-004.pdf"/>
          <p>
            Mot. 1982/83:1830 2
          </p>
          <p>
            verksamheter i samhället. Rapporterna gav inte heller någon föraning
            om den åtstramning som socialdemokraterna efter regeringsskiftet
            låtit drabba även ungdomsorganisationer. Redovisningen är emellertid
            avslöjande inte bara därför att den är ensidig utan också därför
            att den illustrerar den socialdemokratiska synen på ungdomsorganisationernas
            villkor. Statliga bidrag är nyckeln till medlems- engagemang!
            Och bidragen skall man ha för att fylla samhälleliga uppgif- ter.
            Socialdemokraterna ser organisationerna som någonting annat än
            en form för fri samvaro och för spontant engagemang. Organisationerna
            knyts — inte minst genom detaljerade bidragsföreskrifter med särskilda
            krav på verksam- hetens inriktning — allt fastare till den offentliga
            makten. I stället för att vara en motpol till den offentliga maktutövningen
            blir organisationerna för socialdemokraterna en del av denna.
            Organisationer och enskilda skall inte balansera stat och kommun.
            Det är stat, kommun och organisationer som skall balansera individualism
            och ”kommersiell nedbrytning”. Socialdemokraterna redovisar i
            rapporten om ungdomars villkor hur skolan misslyckats med att
            engagera svårmotiverade ungdomar. Inga medel för att möta dessa
            ptoblem anges, förutom att mer pengar behöver anslås. Bl. a. menar
            man att studiestödet behöver förbättras. Krav på ökade valmöjligheter
            på grundskolans högstadium har socialdemokraterna i andra sammanhang
            motverkat. Bristen på ungdomsbostäder är för socialdemokraterna
            en fråga om bostadsbyggandets totala omfattning och om åtstramade
            bostadsbidrag. Ökas byggandet och bidragen får ungdomar någonstans
            att bo. Ingenting sägs i rapporterna om att bostadsregleringarna
            är den direkta orsaken såväl till starkt ökade byggkostnader,
            och därmed boendekostnader, som till bristen på den flexibilitet
            som är nödvändig för att familjebostäder skall kunna anpassas
            också till ungdomars krav. Socialdemokratisk politik innebär ännu
            mera av det som i dag berövar unga människor en acceptabel bostad.
            Socialdemokraterna avvisar varje form av vidgad valfrihet i barnomsor-
            gen. Den nuvarande politiken bör t. o. m. förstärkas. I ”Så har
            barnens villkor förändrats” skriver man: ”Det behövs ett övergripande
            instrument från statsmakternas sida för att styra barnomsorgens
            fortsatta utveckling.” Det innebär att åtskilliga familjer också
            i framtiden med socialdemokratisk politik kommer att stå utan
            det stöd som de som vill och som kan utnyttja den kommunala barnomsorgen
            kommer i åtnjutande av. Men det innebär dessutom att personliga
            resurser som skulle kunna frigöras med en annan fördelning av
            det statliga och kommunala barnom- sorgsstödet aldrig utnyttjas.
            När de initiativ motverkas som enskilda människor skulle kunna
            ta för sina barns bästa, bara de fick chansen, gör hela samhället
            ekonomiska förluster samtidigt som barnen undandras den omsorg
            de faktiskt skulle kunna få. I tider av ekonomisk knapphet är
            kraven på
          </p>
          <pb facs="riksdagen-motions-pdf/data/198283/mot_198283__1830/mot_198283__1830-005.pdf"/>
          <p>
            EH HH —-X4H5H0-1-
          </p>
          <p>
            Mot. 1982/83:1830 5
          </p>
          <p>
            ekonomisk effektivitet dessutom större än annars. Den socialdemokratiska
            högskattepolitiken är ett direkt hot mot barnfa- miljernas ekonomi.
            Den momshöjning som socialdemokraterna genomfört slår särskilt
            hårt mot familjer med många barn. Ungdomsarbetslösheten vill socialdemokraterna
            lösa först och främst genom konstlade arbetsmarknadspolitiska
            åtgärder. Samtidigt genomför man skattehöjningar som direkt och
            indirekt belastar produktionen. Ett redan svårt konkurrensläge
            gentemot utlandet blir med en sådan politik helt hopplöst. Ungdomarna
            drabbas först av en ekonomi i olag. Skattehöjningar slår ut jobb
            som annars skulle kunna öppnas för unga människor. Bara de socialdemokratiska
            arbetsgivaravgiftshöjningarna tillsammans med eventu- ella avgifter
            till löntagarfonderna leder till ett avsevärt bortfall av arbetstill-
            fällen. I de redan sysselsättningssvaga regionerna blir effekterna
            ännu mera negativa än på andra håll. Vad ungdomar i dag har rätt
            att kräva är produktiva arbetstillfällen i en fungerande ekonomi.
            Att genom konstlade åtgärder motverka effekterna för de breda
            ungdomsgrupperna av den socialdemokratiska ekonomiska politi-
            ken och skattepolitiken är helt enkelt inte möjligt. Att socialdemokraterna
            i sakfråga efter sakfråga anvisar en ineffektiv politik för barn
            och ungdom som ofta motverkar sina egna syften är allvarligt och
            oroande, för barn och ungdom. Än allvarligare är emellertid att
            den grundsyn som formar socialdemokratins politik bygger på en
            konsekvent misstro mot vad den enskilda familjen betyder för barnens
            uppväxt. Socialdemokraternas politik — inom detta område såväl
            som inom andra områden — bygger på att organisationer, stat och
            kommuner från enskilda människor skall ta över en större del av
            ansvaret för framtiden. Men därmed lyfter man inte bara av människorna
            ansvaret utan också kontrollen över sina egna liv. Det är i denna
            tendens modstulenhet, hopplöshet och brist på framtidstro har
            sin grund. Det är också i sådana stämningar som narkotika- och
            alkoholmissbruk frodas. Socialdemokratin tar ifrån unga människor
            en möjlighet att utvecklas i harmoni med en stark familj, som
            självständigt formar sin vardag. Man tar ifrån dem möjlighet att
            välja, att göra misstag och att ta ansvar för sig själva och för
            andra. Stimulansen att ta egna initiativ, att nyskapa vid sidan
            av offentliga institutioner, förmenar man den unga generationen.
            Socialdemokratisk barn- och ungdomspolitik gör människorna mer
            beroende av institutioner och andra offentliga insatser. Sifochefen
            Hans Zetterberg har med några ord fångat en sådan politiks misslyckande
            i en artikel i Månadsjournalen (april 1982):
          </p>
          <p>
            Efterkrigstidens sociala välfärdsutbyggnad har i hög grad segregerat
            välfärdens konsumenter från vardagens normala liv. Barn sänds
            till daghem, arbetslösa till omskolningscentra, de halvt utslagna
            till Samhällsföretag, sjuka till sjukhus, äldre till ålderdomshem
            eller långvård. Som regel gäller att
          </p>
          <pb facs="riksdagen-motions-pdf/data/198283/mot_198283__1830/mot_198283__1830-006.pdf"/>
          <p>
            Mot. 1982/83:1830 6
          </p>
          <p>
            där välfärdspolitiken gripit in har normala sociala kontakter
            i familj, grannskap och på arbetsplats brutits upp.
          </p>
          <p>
            Den offentliga makten blir med socialdemokratisk politik ett
            hinder — inte ett stöd — för den vitalitet och entusiasm som unga
            människor kan utveckla. Ungdomars möjlighet att genom eget ansvarstagande
            utvecklas till mogna och allsidiga människor tas inte till vara.
            Partiets syn på barns och ungdomars relationer till det övriga
            samhället illustreras av följande avsnitt ur en socialdemokratisk
            motion om barn och ungdom till föregående års riksdag.
          </p>
          <p>
            Barn och ungdom utsätts för ett starkt kommersiellt tryck i vårt
            samhälle. Många använder sin fritid till att passivt ta emot färdiga
            produkter. Den tekniska utvecklingen har lett till ett omfattande
            utbud på massmediaområ- det, ett utbud som också är alltmer präglat
            av våldsinslag. Den kommersiella nöjes-, fritids- och modeindustrin
            påverkar i hög grad ungdomarnas ideal och normbildning. Innehållet
            i verksamheten bygger ofta på värderingar som står i motsatsställning
            till t.ex. skolans och förskolans mål när det gäller uppfostran.
            Den kommersiella passiviserande ungdomskulturen ökar risker- na
            för social utslagning och därmed följande missbruk av alkohol
            och droger.
          </p>
          <p>
            Det är en attityd som också genomgående präglar statens ungdomsråds
            rapport ”Ej till salu” från 1981, en rapport som socialdemokrater
            från början till slut angett tonen i:
          </p>
          <p>
            Individualismen stärks av de kommersiella krafterna, som tjänar
            på att propagera för individuella lösningar och individuell utveckling.
            De under- minerar solidaritet, samarbete och gemenskap. Vi vill
            verka för kollektiva lösningar som bryter ensamhet, isolering
            och privatisering i vardagslivet. Det betyder samtidigt att människorna
            också kan utveckla sig individuellt. I den kollektiva processen
            stärks det egna jaget. Vi får starka personligheter som kan samarbeta
            och fungera i en social grupp. I gemenskap föds den immunitet
            som står pall mot de kommersiella attackerna.
          </p>
          <p>
            ”Ej till salu” är — parentetiskt — ett sorgligt exempel på hur
            en socialdemokratiskt influerad ungdomssyn får passera också företrädare
            med
          </p>
          <p>
            annan åskådning utan några som helst invändningar. I valrörelserapporten
            om barnens villkor heter det:
          </p>
          <p>
            Samhället måste i större utsträckning engagera sig i kampen mot
            den allt starkare kommersialiseringen av barns fritid. Detta är
            nödvändigt mot bakgrund av att kulturupplevelser i hög grad präglar
            barns värderingar och personliga utveckling. Socialdemokratin
            är inte beredd att överlämna åt marknadskrafterna att styra barns
            uppväxtvillkor.
          </p>
          <p>
            Den negativa inställning med vilken socialdemokrater möter det
            man kallar kommersialism är ytterst ett förakt för enskilda människors
            val. Det enda meningsfulla -sättet att beskriva kommersialism
            är att det är verksamheter som kultur, nöjen och annat som människor
            uppskattar tillräckligt för att själva vilja betala för ”icke-kommersiell
            kultur” är omvänt kultur som inte uppskattas tillräckligt av människor
            för att de själva skall vilja
          </p>
          <pb facs="riksdagen-motions-pdf/data/198283/mot_198283__1830/mot_198283__1830-007.pdf"/>
          <p>
            Mot. 1982/83:1830 7
          </p>
          <p>
            betala den. Denna definition säger ingenting om det kommersiella
            utbudet är bra eller dåligt, inte heller om det ”icke-kommersiella”
            utbudet är bra eller dåligt. Det skall den heller inte göra. Det
            kommersiella utbudet är ett komplement till familjen, föreningsliv,
            offentlig kultur och en lång rad andra insatser för människors
            uppfostran, nöjen och kulturbehov. Utan kommersiell kultur och
            kommersiellt nöjesut- bud skulle vi riskera en föreningslivets
            diktatur. Socialdemokratisk politik för barn och ungdom är farligt
            nära en väg mot denna. En politik som bygger på misstro mot familjen
            och mot unga människor, och på ett förakt för unga människors
            val av nöjen och kultur, är en dålig politik om man vill att barn
            och ungdom skall växa upp till självständiga och harmoniska medborgare.
            Regeringen har nu inrättat en delegation för barn- och ungdomsfrågor.
            Mot bakgrund av den grundsyn socialdemokraterna tidigare presenterat
            finns det betydande risk för att delegationens förslag snarare
            kommer att förstärka de företeelser som är själva orsaken till
            dagens ungdomsproblem än att visa på en väg bort från dessa.
          </p>
          <p>
            Frigör ungdomars vitalitet!
          </p>
          <p>
            Moderat politik är alternativet till den socialdemokratiska kollektivis-
            men. Ungdomars spontanitet och ansvarskänsla måste tas till vara.
            Det kan bara ske i en fri ekonomi där olika intressen balanserar
            varandra, och där ingen blir stark nog att dominera och förtrycka.
            Det kräver en kamp mot byråkrati och de tendenser till förmynderi
            som finns runt om i vårt samhälle. Ett friare Sverige ger unga
            människor större utrymme för nytänkande och egna initiativ. Barnomsorgen
            måste inriktas mot valfrihet och mänsklighet. En vårdnads- ersättning
            till alla småbarnsföräldrar kan göra nya barnomsorgsformer ekonomiskt
            möjliga. Därigenom utnyttjas knappa resurser effektivast, samtidigt
            som enskilda människors ansvarskänsla och engagemang tas till
            vara. Arbete åt unga människor kan bara skapas genom en snabb
            sanering av samhällsekonomin. Ett fortsatt sönderfall av ekonomin
            lägger en orimligt tung börda på den generation som i dag är ung
            och som senare måste svara för det oundvikliga saneringsarbetet.
            Solidaritet med ungdomen förutsätter besparingar i dag. Annars
            blir ränteskulden och utlandslånen ett hot mot unga människors
            framtid. Fler jobb i den svenska ekonomin förutsätter att löntagarfonder
            och proms avvisas. Framför allt unga människor kommer att drabbas
            av den tvåpro- centiga höjningen av arbetsgivaravgiften som redan
            beslutats. Det blir de som blir utan jobb. En sänkning av arbetsgivaravgifterna
            i stödområdena skulle däremot stimulera ungdomssysselsättningen.
          </p>
          <pb facs="riksdagen-motions-pdf/data/198283/mot_198283__1830/mot_198283__1830-008.pdf"/>
          <p>
            Mot. 1982/83:1830 8
          </p>
          <p>
            En ökad lärlingsutbildning i företagen kan ge unga människor
            praktik, erfarenhet, utbildning och jobb. En reformering av ingångslönerna
            tillsam- mans med lägre lönekostnader i övrigt är av vital betydelse
            för unga människor. Möjligheterna till korttidsanställning och
            provanställning måste förbättras. Kraven på fyllda 18 år inom
            arbetslivet bör minimeras. Skolan måste tillförsäkra eleverna
            valfrihet. Praktiska utbildningsvägar måste ges ett starkt ökat
            utrymme för grundskolans högstadium för att ge de elever som i
            dag inte förmår fullfölja utbildningen en bas för en bättre framtid.
            I det perspektivet bör ett lärlingssystem utvecklas. Utan sådana
            utbildningsvägar riskerar många att från början vara dömda till
            sociala svårigheter av ett slag, som för all framtid kan visa
            sig oöverkomliga. Betyg i skolan stimulerar kunskapsinhämtande
            och är en praktisk måttstock som gör studier meningsfulla även
            på kort sikt. Bostadspolitiken måste avregleras för att skapa
            förutsättningar för både billigare bostäder och naturliga ungdomsanpassningar.
            Byråkratiska regler kan aldrig tillgodose ungdomars varierande
            önskemål. Ungdomsorganisationerna måste få en chans att återta
            sin stimulerande och engagerande roll i ungdomars fritidssysselsättning.
            Stöd till organisatio- ner bör endast baseras på antalet medlemmar.
            Bidragsformerna bör minimeras till minsta möjliga. Olika tröskelkrav
            bör undvikas. Nya föreningar och nya organisationer måste få en
            chans mot föreningslivets etablissemang. Lokala föreningar och
            organisationer skall ha samma bidragsmöjligheter som rikstäckande
            organisationer. Ungdomsorganisatio- ner måste leva med hjälp av
            vitaliteten i de egna idéerna. Bidrag skall vara ett stöd, inte
            en förutsättning för att verksamheten över huvud taget skall kunna
            komma till stånd. Andra ungdomsaktiviteter får inte nedtryckas
            av ungdomsorganisationer- nas hegemoni. Föreningsaktiviteter är
            inte överlägsna annan verksamhet. De skall leva sida vid sida,
            inte som ett hot mot varandra utan som komplement. Förbudsmentaliteten
            måste hållas tillbaka. Alternativet till det man vill förbjuda
            är oftast sämre. Förbud skapar bara en svart marknad, illegal
            verksamhet och frustration över förmyndarmentaliteten. Att förbjuda
            t. ex. flipperspel i tron att förbud löser sociala problem innebär
            bara att avståndet mellan ungdomarna och den offentliga makten
            växer ytterligare. Förbuds- politiken undergräver demokratin.
            Med en politik på denna grund kan unga människor återvinna fotfäste
            och framtidstro. Men det brådskar. Kollektivismen bryter fort
            ner själva grunden för ansvarskänsla och utvecklande engagemang.
            Det är den grundsyn vi här har presenterat som måste vägleda barn-
            och ungdomsdelegationens arbete om denna skall ha några möjligheter
            att lyckas.
          </p>
          <pb facs="riksdagen-motions-pdf/data/198283/mot_198283__1830/mot_198283__1830-009.pdf"/>
          <p>
            Mot. 1982/83:1830 9
          </p>
          <p>
            Hemställan
          </p>
          <p>
            Med hänvisning till vad som ovan framhållits hemställs att riksdagen
            som sin mening ger regeringen till känna att barn- och ungdomsdelegationens
            arbete skall ges den inriktning som angivits ovan under avsnittet
            Frigör ungdomars vitalitet.
          </p>
          <p>
            Stockholm den 25 januari 1983
          </p>
          <p>
            GUNNAR HÖKMARK (m) PER UNCKEL (m)
          </p>
        </div>
      </div>
    </body>
  </text>
</TEI>
