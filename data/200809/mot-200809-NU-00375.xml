<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00375">
  <teiHeader>
    <fileDesc>
      <titleStmt>
        <title>Några energifrågor</title>
        <author corresp="i-FAhoYDeAxVXRZmnF5LnHgv">av Kent Persson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Några energifrågor</title>
          <idno type="rdwebb">GW02N375</idno>
          <rs type="number">N375</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N375/text</ref>
          <ref type="dokument_url_html">http://data.riksdagen.se/dokument/GW02N375</ref>
          <ref type="dokumentstatus_url_xml">http://data.riksdagen.se/dokumentstatus/GW02N375</ref>
          <ref type="doc">http://data.riksdagen.se/fil/FA642C87-B477-4964-96A7-032C66F67187</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SAdHLxoqqv5qKgz6NVGt4Y" type="signed"/>
        <correspContext corresp="i-SAdHLxoqqv5qKgz6NVGt4Y">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-KnfRfemwD98TyCA1A8KCeX"/>
        </correspContext>
        <correspAction xml:id="i-TbLmKdssPvd2xprMdNcHwp" type="numbering">
          <date when="2008-10-08"/>
        </correspAction>
        <correspAction xml:id="i-6te7RdUGHv9iy63Ek9aKN5" type="submission">
          <date when="2008-10-06"/>
        </correspAction>
        <correspAction xml:id="i-7hEP5tHNFwDkGov3gvXBa9" type="transfer">
          <date when="2008-10-06"/>
        </correspAction>
        <correspAction xml:id="i-7M3AYEv2ji2xSnX1QTn46X" type="assigned"/>
        <correspContext corresp="i-7M3AYEv2ji2xSnX1QTn46X">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5iZeYgfPkJCK69XR678TYp" type="motBody">
        <div xml:id="i-T5qsBjKf8CgXWBREjM5RxJ" type="motProposal" subtype="förslag">
          <head xml:id="i-Ah3ncHLjogHURcmy2aA3DJ">
            Förslag till riksdagsbeslut
          </head>
          <list xml:id="i-CH8hY7bcfnN3KjFW8VpSV8" style="ol">
            <item xml:id="i-828Jd6sDjQaFu8TyqfxAVA">
              Riksdagen tillkännager för regeringen som sin mening vad som
              anförs i motionen om kärnkraftens undanträngande av alternativen.
            </item>
            <item xml:id="i-Hdc6C3yJKjxx6iySVyd19a">
              Riksdagen tillkännager för regeringen som sin mening vad som
              anförs i motionen om avvecklingen av kärnkraften och Sveriges
              roll i att begränsa den i världen.
            </item>
            <item xml:id="i-X34Hxer4CfhBtV3UMxSENt">
              Riksdagen tillkännager för regeringen som sin mening vad som
              anförs i motionen om elöverskottet och avvecklingen av kärnkraften.
            </item>
            <item xml:id="i-TwkMwYg5FnN35YwDPYQ1HM">
              Riksdagen tillkännager för regeringen som sin mening vad som
              anförs i motionen om översynen av nivån på elcertifikatssystemet.
            </item>
            <item xml:id="i-XNyyaCZMPSDsv8agavoFRT">
              Riksdagen tillkännager för regeringen som sin mening vad som
              anförs i motionen om en nedtrappningsfas i elcertifikatssystemet.
            </item>
            <item xml:id="i-74QKH38uZrwxmhZEpYMp5Z">
              Riksdagen tillkännager för regeringen som sin mening vad som
              anförs i motionen om elcertifikatsförhandlingar med andra länder.
            </item>
            <item xml:id="i-HN8drNAiy6XvwMWa65LUDS">
              Riksdagen beslutar att avslå torvens skattebefrielse på koldioxidområdet
              enligt vad som anförs i motionen. 1
            </item>
            <item xml:id="i-BhkD19gugNUEUMhTAsSMfk">
              Riksdagen tillkännager för regeringen som sin mening vad som
              anförs i motionen om jämställdheten i energisektorn.
            </item>
          </list>
          <p xml:id="i-22Wf7vGzEqpT9HPKMQCkyc">
            1 Yrkande 7 hänvisat till SkU.
          </p>
        </div>
        <div xml:id="i-TxnPvhNTKcsBKWpuAaq9uA" type="motContent">
          <head xml:id="i-8B7sHPtEautw7MbeECgmRV" type="h1">
            Motivering
          </head>
          <p xml:id="i-LnJ9N6rCaEnXomrmi2GwEj">
            Regeringen har aviserat energiförhandlingar i två års tid med
            alla riksdagspartierna. Ännu har inte detta skett. Nu kommer i
            december enligt regeringen en klimat- och energiproposition. Vänsterpartiet
            avvaktar med de flesta alternativen till regeringens politik till
            denna proposition.
          </p>
          <head xml:id="i-XXH3zwGebVW3FXTUkdLfmD" type="h1">
            Kärnkraftens problem
          </head>
          <p xml:id="i-JhVD3FbBWNqfpxFdsCR5VR">
            De två reaktorer som allvarligt hotade miljontals människor,
            Barsebäck 1 och 2, är nu avvecklade. Att inte fortsätta kärnkraftsavvecklingen
            i enlighet med det beslut Vänsterpartiet, Centerpartiet och Socialdemokraterna
            tog 1997 är inte bara ett formidabelt risktagande utan även ett
            hinder för nödvändiga framtidsinvesteringar. Regeringen har tillåtit
            en effekthöjning av reaktorer och andra står i kö. Det leder till
            en förlängning av deras livslängd till kanske 60 år. Vänsterpartiet
            anser att regeringens kärnkraftsvänliga politik med effekthöjningar
            strider mot en klimatpolitik byggd på förnybara och säkra bränslen.
          </p>
          <p xml:id="i-SnsmWAz9LnHM8YtpzAiwuM">
            När nu drömmen om nya kärnkraftverk prövas mot verkligheten kommer
            problemen. Ett bra eller kanske sorgligt exempel på detta är bygget
            av den nya finländska reaktorn, Olkiluoto. När beslutet hade tagits
            om bygget rasade det ekonomiska och politiska intresset för förnybar
            energi och energieffektiviseringar så markant att Finland inte
            kommer att uppfylla sina åtaganden enligt Kyotoprotokollet. Till
            det kommer att de tekniska problemen har varit så stora att tiden
            för när den ska vara klar har fått skjutas fram gång på gång.
            Dessutom har kostnaden rakat i höjden, och en diskussion har brutit
            ut om vem som ska stå för notan. Kärnkraftens undanträngande av
            alternativen bör ges regeringen till känna.
          </p>
          <p xml:id="i-FGhhDrDvzebHFqkhkZVKbN">
            Utifrån diskussionen i medierna kan man tro att frågan om hur
            avfallet från kärnkraften ska tas om hand är löst. Det anser dock
            inte Statens strålskyddsinstitut (SSI), som har ansvaret för den
            typen av frågor. SSI anser att det finns stora luckor i det forskningsprogram
            som Svensk kärnbränslehantering (SKB) har presenterat. I vissa
            fall uppfyller programmet inte ens lagens krav, menar SSI. Man
            pekar särskilt på att SKB tänker vänta till 2045 innan man ska
            vara klar med förvaret av långlivat låg- och medelaktivt avfall.
            Det kan leda till onödiga strålskyddskonsekvenser. Vänsterpartiet
            menar att detta dels visar på problemen med avfallet och att en
            utbyggnad skulle spä på dessa problem, dels att man trots lång
            forskningstid och höga kostnader ännu saknar nödvändig kunskap.
            Ett problem som framtida generationer mycket väl kan få leva med.
          </p>
          <p xml:id="i-52LpPPYpdJWyDjkyaV71GU">
            Kärnkraften står idag för ungefär 5 procent av världens produktion
            av energi. Knappt 440 reaktorer står för denna produktion i 32
            länder. En tredubbling av antalet reaktorer skulle ge en andel
            av 15 procent av världens energiproduktion. Det skulle dels bara
            ersätta ca 12 procent av den fossila användningen, dels göra slut
            på den uranmalm i världen som är brytbar. Samhällskostnaderna
            skulle bli mycket stora, och risken för spridning av det upparbetade
            bränslet plutonium skulle explodera. Redan idag visar International
            Atomic Energy Agency (IAEA) i sina rapporter att antalet incidenter
            gällande stöld och förlust av radioaktivt material har ökat kraftigt
            de senaste åren, från ca 5 fall 1993 till ca 85 fall 2006. Det
            betyder att mycket plutonium kan vara på drift i världen. Mot
            bakgrund av den ökade terrorismen i världen kan denna fråga bli
            ett av de största problemen i framtiden. En avveckling av kärnkraften
            i Sverige och ett aktivt deltagande från Sveriges sida i att begränsa
            kärnkraften i världen skulle begränsa problemen. Detta bör regeringen
            ges till känna.
          </p>
          <p xml:id="i-NHNJhH4wNQ36ETDySa8Txf">
            Från olika håll, både på vänster- och högerkanten, i svensk politik
            kan man höra att det är omöjligt att avveckla kärnkraften. Detta
            är inte riktigt. Elöverskottet kommer, med tanke på alternativen
            inklusive kärnkraften att bli mycket stort enligt Energimyndighetens
            prognoser. Till och med utan kärnkraft och kombinerat med den
            kraftsamling av energieffektiviseringar som Vänsterpartiet föreslår
            i motion 2008/09:N376 Centrum för energieffektivisering går elbalansen
            ihop. Statens egna specialister på området, Statens energimyndighet,
            håller också med oss. I sin rapport Energi som miljömål (2007)
            säger de att Energimyndigheten bedömer det som svårt, men tekniskt
            möjligt, att ta kärnreaktorer ur drift i den takt som 40 års livslängd
            innebär och samtidigt nå långtgående mål på klimatområdet. Detta
            torde kräva kraftiga insatser för att främja bl.a. förnybar energi,
            effektivare elanvändning och transporter med lägre utsläpp av
            växthusgaser. Det är alltså en kompromissbar målkonflikt som är
            tekniskt lösbar. Elöverskottet och den möjlighet det ger för att
            avveckla kärnkraften bör ges regeringen till känna.
          </p>
          <head xml:id="i-JBbzUaRce6Qz6sKKGnJhGc" type="h1">
            Elcertifikaten
          </head>
          <p xml:id="i-EJEeCs1LYN11Fv9ddGHEuH">
            Som regeringen skriver i sin budgetproposition har elcertifikaten
            fungerat väl. De har varit en viktig hävstång för att förändra
            energimixen i Sverige mot koldioxidfria alternativ. Kvotplikten
            är nu satt så att 17 Twh ska inrymmas i systemet när det avslutas
            2016, och de sista gröna anläggningarna kan använda sig av systemet.
            Samtidigt har EU ställt hårda krav på Sverige att öka sina förnybara
            energiformer. Energimyndigheten har också föreslagit regeringen
            sitt planmål för vindkraften till hela 30 Twh 2020. Denna uppjustering
            motsvarar de mycket stora planer på ny vindkraft som antingen
            nyss har startat eller som finns på bygg-, tillstånds- eller projekteringsstadiet.
            Därmed kommer inte elcertifikaten och den nivå på 17 Twh som är
            beslutad att räcka. Vänsterpartiet menar att elcertifikaten vad
            gäller denna del måste ses över och att en ny och högre nivå för
            antalet Twh inom systemet bör fastställas detta efter att regeringen
            genom Energimyndigheten tagit in hela bilden av planerade projekt
            vad gäller biobränsle, vindkraft, solkraft, vågkraft och geotermi
            m.m. Detta bör ges regeringen till känna.
          </p>
          <p xml:id="i-QeogjE44ciwA1x3b7NSS33">
            De första anläggningar som trädde in i systemet kommer inom de
            närmaste åren att ha fått sin andel och därmed lämna systemet.
            En fast tid är fastställd för varje anläggning i stort handlar
            det om biobränsleanläggningar som kom först in i elcertifikatssystemet
            eftersom dessa tekniskt sett låg närmast. I och med att systemet
            är utformat så att det blir ett tvärt slut finns risken att två
            olika scenarier kan vara möjliga. Den ena är att energibolaget
            lägger anläggningen i malpåse och bygger nytt för att kunna få
            sig tilldelat en ny omgång elcertifikat. Det betyder en onödig
            kapitalförstöring, och resurser, ofta kommunala, skulle kunna
            läggas på annat. Det andra är att man konverterar tillbaka anläggningen
            till t.ex. koldrift eller naturgas om kolpriset eller naturgaspriset
            är lågt nog en utveckling som markant skulle öka koldioxidutsläppen.
            En lösning kan vara att regeringen ser över även denna del av
            elcertifikaten och skapar en nedtrappningsfas som inte gör det
            lika lockande att företa sig någon av de ovan beskrivna åtgärderna.
            Det bör ges regeringen till känna.
          </p>
          <p xml:id="i-XX1aUMcG5dz5LteLu73hSB">
            När elcertifikaten en gång sjösattes av Vänsterpartiet, Socialdemokraterna
            och Centerpartiet fanns en stark vilja att sprida dem till andra
            länder, till att börja med de nordiska. Motivet, förutom de miljömässiga,
            var att systemet skulle bli mer robust med fler länder anslutna.
            Det visade sig dock vara trögt i portgången, och så småningom
            stannade förhandlingarna upp helt. På senare tid har dock hörts
            lovande tongångar, särskilt från kontakterna med Norge. Vänsterpartiet
            menar att regeringen nu än mer måste satsa på förhandlingarna
            med andra länder. Saknas resurser för att öka takten i förhandlingarna
            måste dessa tillgodoses. Detta bör ges regeringen till känna.
          </p>
          <p xml:id="i-2euTn3exBJMefuxvthTcaS">
            Havsbaserad vindkraft har väsentligt högre byggkostnader än landbaserad.
            Dessa högre kostnader täcks inte av elcertifikaten, vilket gör
            det ekonomiskt mindre intressant att bygga. Ett samarbete mellan
            länderna kring Nordsjön om ett antal mycket stora vindkraftsparker
            kunde här vara lösningen.
          </p>
          <head xml:id="i-Gi3e2m8JZUPKAAMafaZSdh" type="h1">
            Torvens skattefrihet
          </head>
          <p xml:id="i-WxctD91MwwJ91bhDVQ2vpL">
            Vänsterpartiet delar Naturvårdsverkets och Naturskyddsföreningens
            uppfattning att energitorv i allt väsentligt är likställt med
            fossila bränslen och inte kan ses som en förnybar resurs.
          </p>
          <p xml:id="i-AtddA3DBZCtUq9aFL8zhk6">
            Torvbrytningen utövas på bekostnad av värdefulla våtmarker, vilkas
            bevarandebehov tydligt påpekats i de nationella miljömålen och
            i internationella konventioner. Brytningen av torven innebär en
            utslagning av våtmarkens alla arter av djur och växter, med undantag
            av de djur som har möjlighet att hinna undan innan exploateringen
            påbörjas. När torven sedan förbränns bidrar förbränningsgaserna
            till växthuseffekten. Torvbrytningen står alltså i stark konflikt
            med klimatmål och naturvårdsmål och är inte försvarbar med tanke
            på den marginella energi den bidrar med. Torvbränslet bidrar endast
            med en halv procent av landets energiförsörjning. Därför avvisar
            vi den skattebefrielse vad gäller koldioxid som torven har. Detta
            bör ges regeringen till känna.
          </p>
          <head xml:id="i-GZgw4MCjpVmD8ECX95wzLk" type="h1">
            Jämställdhet i energisektorn
          </head>
          <p xml:id="i-QcnSvV52U8nPmHWrKt2kzL">
            Vänsterpartiet har tidigt lyft fram frågan om ett genusperspektiv
            på en av de manligaste branscherna i landet energisektorn. Först
            väckte detta krav förundran, men så småningom kom ett blygsamt
            jämställdhetsarbete i gång. Vi menar att detta arbete måste öka
            och genomsyra såväl företag som myndigheter inom sektorn. Vår
            fasta övertygelse är nämligen att energisektorn inte hade sett
            ut som den gör nu, om vi redan från början haft lika många av
            båda könen som beslutsfattare och ingenjörer. Detta bör ges regeringen
            till känna.
          </p>
        </div>
        <div xml:id="i-LwXmj8DuouWFJfe5ESBpCE" type="signatureBlock">
          <list xml:id="i-BLyL38VJXt2jFBQEfD6TSZ">
            <item xml:id="i-TKhJr29jDa6gNW5J9F2fpa" who="i-FAhoYDeAxVXRZmnF5LnHgv" type="signature">
              Kent Persson (v)
            </item>
            <item xml:id="i-ESj9haa7xzVuVewYyxXa7s" who="i-M5o8cYSRJsbmZdvevomfQX" type="signature">
              Ulla Andersson (v)
            </item>
            <item xml:id="i-83nVtvcci2ieJ8ZzaUYjbR" who="i-pSqD9LHdbNUrj3thRcKhS" type="signature">
              Marie Engström (v)
            </item>
            <item xml:id="i-AQG7KEks79ewGaz34Vr1Kz" who="i-UhKXyeGqJBzFW5wSyeoGMt" type="signature">
              Wiwi-Anne Johansson (v)
            </item>
            <item xml:id="i-V7dVDPdR9teN97jtZtBfe3" who="i-KnfRfemwD98TyCA1A8KCeX" type="signature">
              Peter Pedersen (v)
            </item>
          </list>
        </div>
      </div>
    </body>
  </text>
</TEI>
