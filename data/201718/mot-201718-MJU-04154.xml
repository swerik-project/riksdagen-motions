<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-04154">
  <teiHeader>
    <fileDesc>
      <titleStmt>
        <title>med anledning av skr. 2017/18:238 En klimatstrategi för Sverige</title>
        <author corresp="i-Eacy3hoeNxvqq2LX6QNV8u">av Martin Kinnunen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4154 av Martin Kinnunen m.fl. (SD)</title>
          <idno type="rdwebb">H5024154</idno>
          <rs type="number">4154</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5024154/text</ref>
          <ref type="dokument_url_html">http://data.riksdagen.se/dokument/H5024154</ref>
          <ref type="dokumentstatus_url_xml">http://data.riksdagen.se/dokumentstatus/H5024154</ref>
          <ref type="docx">http://data.riksdagen.se/fil/6FDF5773-FB56-424D-AA7D-B5006361D488</ref>
          <ref type="pdf">http://data.riksdagen.se/fil/15DC8D7A-C3DA-48EB-82A6-DB653E3FD09E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-5r94XDKcFkcRZLBoR6J5gL" type="basedOn"/>
        <correspContext corresp="i-5r94XDKcFkcRZLBoR6J5gL">
          <ref>Skrivelse 2017/18:238</ref>
        </correspContext>
        <correspAction xml:id="i-HciLgCjXupVpSwNFsJ9sP6" type="signed"/>
        <correspContext corresp="i-HciLgCjXupVpSwNFsJ9sP6">
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-QhQHTHguFfiFqMQFHq4zC4" type="submitted">
          <date when="2018-04-27"/>
          <time when="12:50:11"/>
        </correspAction>
        <correspAction xml:id="i-EMamEoUhwC3v6xygEUAPCL" type="dismissed">
          <date when="2018-05-03"/>
        </correspAction>
        <correspAction xml:id="i-5N25YpyfzVz1Fy4MfHLPAd" type="reviewed">
          <date when="2018-05-03"/>
          <time when="12:17:23"/>
        </correspAction>
        <correspAction xml:id="i-D9ZMpZ3C4BmqzqBgEmWREi" type="referred">
          <date when="2018-05-04"/>
        </correspAction>
        <correspAction xml:id="i-TsnNCzNUjxSEzEfS2jAgqH" type="assigned">
          <date when="2018-06-20"/>
          <time when="17:35:44"/>
        </correspAction>
        <correspContext corresp="i-TsnNCzNUjxSEzEfS2jAgqH">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-4m8n1wnqmETGSjysv93ahC" type="behandlas_i"/>
        <correspContext corresp="i-4m8n1wnqmETGSjysv93ahC">
          <ref type="uppgift">2017/18:MJU22</ref>
          <ref type="ref_dok_id">H501MJU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU22</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ELrxYPE3tpVPGJrKm6jSFL" type="motHeader">
        <div xml:id="i-A84PGqwCPot9ZnikcJSSYT" type="motTitle">
          Motion till riksdagen 2017/18:4154 av Martin Kinnunen m.fl. (SD)
          med anledning av skr. 2017/18:238 En klimatstrategi för Sverige
        </div>
      </div>
      <div xml:id="i-zepYDSH9FhTU6HGS4opsk" type="motBody">
        <div xml:id="i-43Rd2sX3sAGGAQJq8qV6ZP" type="motProposal" subtype="förslag">
          <head xml:id="i-Ac8tkTRKAd2umPUTC2ZQ2h">
            Förslag till riksdagsbeslut
          </head>
          <list xml:id="i-9KvVqUd9KmfBiAYrMwuysE" style="ol">
            <item xml:id="i-Hjye9cMFNP5WEx8xng9r27">
              Riksdagen ställer sig bakom det som anförs i motionen om att
              det globala perspektivet inom klimatpolitiken ska ges en mer central
              plats och tillkännager detta för regeringen.
            </item>
            <item xml:id="i-EXyHsKeDPYPSZfdBrBwKuR">
              Riksdagen ställer sig bakom det som anförs i motionen om behovet
              av en analys av den svenska föregångspolitiken på klimatområdet
              och tillkännager detta för regeringen.
            </item>
            <item xml:id="i-MLJ8VMANGmY51EvS3Em1gJ">
              Riksdagen ställer sig bakom det som anförs i motionen om vikten
              av att svensk klimatpolitik inte leder till åtgärder som gör att
              utsläpp av växthusgaser flyttar till andra länder, och detta tillkännager
              riksdagen för regeringen.
            </item>
            <item xml:id="i-WVgPJkipAUqR9MehJ8BZAt">
              Riksdagen ställer sig bakom det som anförs i motionen om att
              dubbla styrmedel inom klimatpolitiken bör undvikas och tillkännager
              detta för regeringen.
            </item>
            <item xml:id="i-2jNkp9qazD187tLAMkY3iQ">
              Riksdagen ställer sig bakom det som anförs i motionen om att
              elcertfikatssystemet och stödet till solceller snarast bör avvecklas
              och tillkännager detta för regeringen.
            </item>
            <item xml:id="i-D6sEBgf4qWXsqeB6Mwkdae">
              Riksdagen ställer sig bakom det som anförs i motionen om att
              målet inom jordbrukssektorn i klimatarbetet i första hand bör
              utgå från ökad svensk konkurrenskraft och tillkännager detta för
              regeringen.
            </item>
            <item xml:id="i-Hr7WBRNr5na6rGsPtqy9PY">
              Riksdagen ställer sig bakom det som anförs i motionen om behovet
              av att stärka den svenska jordbrukssektorns konkurrenskraft och
              tillkännager detta för regeringen.
            </item>
            <item xml:id="i-FTRgreeAHGgxtfuguqkjTG">
              Riksdagen ställer sig bakom det som anförs i motionen om att
              biodrivmedelspolitiken bör inriktas mot svenskproducerade avfallsbaserade
              biodrivmedel med hög klimatnytta och tillkännager detta för regeringen.
            </item>
            <item xml:id="i-VBUs9VuoUCHizsRuQ6QrUD">
              Riksdagen ställer sig bakom det som anförs i motionen om att
              reduktionsplikten måste sättas på en avsevärt lägre nivå som är
              långsiktigt hållbar och tillkännager detta för regeringen.
            </item>
            <item xml:id="i-UnuLCuwuiTHAw1GDr7S72W">
              Riksdagen ställer sig bakom det som anförs i motionen om att
              de sektorsvisa målen inom klimatpolitiken bör avvecklas och tillkännager
              detta för regeringen.
            </item>
            <item xml:id="i-PRZ3VtdYUefLi2Hr4C1SHD">
              Riksdagen ställer sig bakom det som anförs i motionen om att
              alla klimatpolitiska åtgärder ska föregås av kostnad–nytto-analyser
              och tillkännager detta för regeringen.
            </item>
            <item xml:id="i-XQhDEMuuKdwgJFUSh9fBMw">
              Riksdagen ställer sig bakom det som anförs i motionen om anledningen
              att harmonisera regelverket för stöd till biogassektorn med Danmark
              och tillkännager detta för regeringen.
            </item>
            <item xml:id="i-2R3LEKcYoJvNQEqaz2ffA4">
              Riksdagen ställer sig bakom det som anförs i motionen om att
              internationella klimatinvesteringar bör ökas på bekostnad av ineffektiva
              åtgärder i Sverige och tillkännager detta för regeringen.
            </item>
            <item xml:id="i-PGm4jCntP2L3DDLCANkVfD">
              Riksdagen ställer sig bakom det som anförs i motionen om att
              högre prioritera arbetet med att snabbt sjösätta nya internationella
              samarbetsformer för verkningsfulla internationella insatser för
              utsläppsminskningar och tillkännager detta för regeringen.
            </item>
          </list>
        </div>
        <div xml:id="i-X3c5i35v8SQYa5acKJ1kbh" type="motContent">
          <head xml:id="i-9qkL2dMKHyks1CzbbZXqoT" type="h1">
            Motivering
          </head>
          <p xml:id="i-Hc7TfnoWfvcTtMa7D3GSBM">
            Sverigedemokraterna står upp för en ansvarsfull och effektiv
            klimatpolitik, där det globala perspektivet ges en mer central
            plats. Det globala perspektivet kommer dock i skymundan i svensk
            klimatpolitik, vilket tydligt illustreras av regeringens skrivelse.
            Det saknas på många håll en grundläggande insikt om att Sverige,
            eller EU för den delen, på egen hand inte kan styra de globala
            koldioxidutsläppen i någon betydande utsträckning. Som framgår
            av regeringens skrivelse ligger de svenska utsläppen av växthusgaser
            på i storleksordningen en tusendel av de globala utsläppen, även
            om siffran i viss mån beror på hur man redovisar utsläppen. Sverigedemokraterna
            förhåller sig skeptiska till målsättningen att Sverige till varje
            pris, utan någon analys om hur detta bidrar på global nivå, ska
            åta sig större utsläppsminskningar än vad som stipuleras i internationella
            avtal. Ska en föregångspolitik med syfte att påverka andra länders
            politik sjösättas bör en ordentlig analys göras, vilket helt saknas
            i regeringens klimatstrategi. En föregångspolitik kan få direkt
            negativa konsekvenser om den till följd av försämrad konkurrenskraft
            exporterar utsläpp, jobb och tillväxt till andra länder där energiförsörjningen
            är beroende av fossila energikällor. Det måste vara grundläggande
            för den svenska klimatpolitiken att åtgärder i Sverige på klimatområdet
            inte leder till att utsläpp av växthusgaser flyttar till andra
            länder.
          </p>
          <p xml:id="i-9hEwoDeBHrd6tEGC6YDoHC">
            Sverigedemokraterna har sedan tidigare tydliggjort att partiet
            vill se färre mål som tydligare kan kopplas till konkreta åtgärder
            där all politik ska utgå från att minska utsläppen av växthusgaser
            globalt. För arbetet med att minska riskerna för global uppvärmning
            saknas det betydelse av var utsläppsminskningarna sker.
          </p>
          <head xml:id="i-U3qC3ePkY92dg9an9w1XhK" type="h2">
            Ineffektiv politik
          </head>
          <p xml:id="i-FA1PttTsvv8C8CPTnMrgr1">
            Regeringens klimatpolitik kännetecknas i stor utsträckning av
            dubbla styrmedel och ineffektiva åtgärder. Flygskatten och biodrivmedelssektorn
            är exempel på ineffektiv politik till följd av dubbla styrmedel.
            Flygsektorn omfattas redan av EU:s utsläppshandelssystem och inom
            biodrivmedelssektorn får vi inom kort en situation där styrmedel
            för nedsatt skatt på låginblandade biodrivmedel kvarstår trots
            att reduktionsplikten införs. Detta i kombination med marknadsstörande
            politik, som gör betydligt mer skada än nytta. Energipolitiken
            är ett sådant exempel där man trots en närmast koldioxidfri energiproduktion
            framhärdar med subventioner och bidrag på ett sätt som stör marknaden
            och skapar långsiktiga risker för en fossilfri svensk energiförsörjning
            i framtiden. Elcertfikatssystemet och de olika formerna av stöd
            till solceller är exempel på åtgärder som gör mer skada än nytta
            och snarast bör avvecklas. Stödet till solcellssektorn är besynnerligt
            mot bakgrund av att solcellspaneler orsakar större utsläpp av
            växthusgaser i ett livscykelperspektiv än genomsnittet för annan
            elproduktion.
          </p>
          <p xml:id="i-QpWPwGn83Zo2NaoXv5mA2p">
            Sverigedemokraterna motsätter sig det s.k. ”klimatklivet”, vars
            effektivitet är starkt ifrågasatt. Klimatklivet bygger vidare
            på klimpsystemet, en satsning som utvärderats och tydligt dömts
            ut som en ineffektiv satsning. Klimatklivet har ännu inte utförligt
            utvärderats men att döma av de beräkningar som finns existerar
            samma problematik som med klimpsystemet. Kostnaden för utsläppsminskningar
            är hög jämfört med internationella åtgärder, och satsningen leder
            inte fram till nya satsningar utan stärker kommunerna i satsningar
            som de ändå i stor utsträckning hade gjort. Vi talar här om utgifter
            på upp till 3 miljarder per år, en ineffektiv satsning som ska
            vägas mot andra satsningar i statsbudgeten.
          </p>
          <head xml:id="i-VMecFq9rPiY3UFmTaLcdeN" type="h2">
            Jordbruket
          </head>
          <p xml:id="i-TZxKdxb7LCYh1CwhR4W6Fo">
            Sverigedemokraterna motsätter sig åtgärder som fördyrar svensk
            livsmedelsproduktion i Sverige. Det är oroande att regeringen
            inte ser kopplingen mellan höga skatter på drivmedel för jordbruksändamål
            och den svaga utvecklingen för svensk självförsörjningsgrad gällande
            livsmedel. Sverigedemokraterna vill gå i motsatt riktning och
            underlätta för svenskt jordbruk vilket gör skillnad för klimatarbetet
            på global nivå. Det svenska jordbruket är ledande vad gäller låga
            växthusgasutsläpp varför ökad svensk livsmedelsförsörjning bidrar
            positivt till arbetet med att minska utsläppen på global nivå.
            Precis som Jordbruksverket påpekar i sitt remissvar finns det
            skäl som talar emot att låsa jordbrukssektorns utsläppsutveckling.
            Ökad svensk matproduktion kommer, till följd av konsumtionsmönster,
            trots något ökade utsläpp av växthusgaser på nationell nivå totalt
            att bidra till att minska utsläppen på global nivå. Målet inom
            jordbrukssektorn bör således i första hand utgå från att öka den
            svenska livsmedelsförsörjningsgraden.
          </p>
          <head xml:id="i-LFjw6XKYhvdBTemyvZU62r" type="h2">
            Biodrivmedel och sektorsvisa mål
          </head>
          <p xml:id="i-NmShmf71SeUhccDWB7FKwZ">
            Regeringens och Alliansens ensidiga fokus på biodrivmedel är
            exempel på klimatpolitik när den fungerar som sämst. Kostnaderna
            till dags dato i bortfall av skatteintäkter kan summeras till
            tiotals miljarder och även om denna kostnad delvis skjuts över
            på konsumenterna vid halvårsskiftet så kvarstår högre produktionskostnader
            för drivmedlen. Det hela kokar ned till en siffra på ett papper
            till hög kostnad för samhället och ingen nytta eller i bästa fall
            högst begränsad nytta. Sverigedemokraterna ställer sig bakom principen
            om en reduktionsplikt, men den måste anpassas till vad som kan
            produceras i Sverige från avfallsbaserade råvaror. Biodrivmedel
            har en roll att spela, men reduktionsplikten bör sättas på en
            hållbar nivå som är avsevärt lägre än vad den reduktionsplikt
            som regeringen infört leder till. De biodrivmedel som används
            i Sverige kännetecknas till största delen av bränslen som om man
            räknar med markeffekter och indirekta effekter inte bidrar till
            att minska koldioxidutsläppen globalt. Politiken på området är
            heller inte hållbar då svensk självförsörjningsgrad är liten och
            akut brist på befintliga bränslen kommer att uppstå i takt med
            att efterfrågan på biodrivmedel i världen ökar, vilket blir fallet
            om större länder följer Sveriges exempel.
          </p>
          <p xml:id="i-BFNC6YAPya9PSgyC7yP1LJ">
            Sverigedemokraterna anser, liksom Konjunkturinstitutet och Finanspolitiska
            rådet, att klimatmål bör formuleras i termer av det miljöproblem
            man vill lösa och inte i termer av de medel vi har för att lösa
            det. Av den anledningen bör Sverige snarast avveckla alla sektorsvisa
            mål inom klimatpolitiken. Mål om förnybart, energieffektivisering
            och koldioxidfri fordonsflotta bör överges. Regeringen bör ge
            Miljömålsberedningen nya direktiv beträffande klimatpolitiken.
            Målet för svensk klimatpolitik ska utgå från hur man så kostnadseffektivt
            som möjligt kan bidra till att minska utsläpp av klimatgaser på
            global nivå. Forskning har visat att bindande mål för förnybart
            inom EU kraftigt kan öka kostnaderna utan att utsläppen minskar.
            All politik på klimatområdet måste föregås av en ordentlig kostnad–nytto-analys.
          </p>
          <p xml:id="i-MwR3XEAf84RRUsYb6dLTc7">
            Biogasen har hamnat lite i skymundan inom biodrivmedelspolitiken
            trots att den sett till utsläppsvärden kan vara det bästa biodrivmedlet.
            Den svenska biogassektorn håller i dag på att slås ut till följd
            av konkurrensfördelar för industrin i andra länder där stödet
            ges i produktionsledet. Sverige bör av den anledningen harmonisera
            regelverket för stödet till biogassektorn med Danmark. Även om
            produktionsstöd i sig inte är att föredra är situationen kritisk
            för svensk biogas varför det inte går att vänta på eventuellt
            positiva utfall av samtal med andra länder.
          </p>
          <head xml:id="i-TBTw4UnjxBE5oRjwafQhwi" type="h2">
            Internationella insatser
          </head>
          <p xml:id="i-DX9T8xZ7kkZgeBQC3hV9jK">
            Det är anmärkningsvärt att regeringen trots alla stora ord i
            klimatfrågan ägnar så liten uppmärksamhet åt frågans internationella
            dimension. Beräkningarna visar tydligt att internationellt samarbete,
            genom exempelvis Clean Development Mechanism (CDM), utgör lågt
            hängande frukter för utsläppsminskningar i ett globalt perspektiv.
            Här kan utsläppsminskningar göras till en kostnad av 60 kronor
            per ton, att jämföra med regeringens klimatkliv där beräkningar
            just nu talar om en kostnad per ton på 400 kronor. Satsningarna
            på internationella klimatinvesteringar bör ökas på bekostnad av
            ineffektiva åtgärder i Sverige. Det är positivt att arbete pågår
            med nya internationella samarbetsformer utifrån artikel 6 i klimatavtalet
            från Paris. Sverige bör inom ramen för det globala klimatarbetet
            högre prioritera arbetet med att snabbt sjösätta nya internationella
            samarbetsformer för verkningsfulla internationella insatser för
            utsläppsminskningar.
          </p>
        </div>
        <div xml:id="i-Rzod1hQsM8PenMqXKKLTPr" type="motSignatures">
          <list xml:id="i-VP9N9XLrVWy9t4sWcarKf5">
            <item xml:id="i-T3pkCNrn6TtXsBq8V9t3Aa">
              Martin Kinnunen (SD)
            </item>
            <item xml:id="i-EPVWmgp57XVNqKdDV4oDym">
              Runar Filper (SD)
            </item>
            <item xml:id="i-EHv2ub4AjSmuzTBMpBfKMv">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
