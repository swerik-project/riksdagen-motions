<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1061/mot_1970__ak__1061-001.pdf"/>
      <fw>
        10 Motion i Andra kammaren, nr 1061 år 1970
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1061
          </p>
          <p>
            Av herr Nilsson i Östersund m. fl., om lagstadgat skydd för land-
            skapsbilden vid skogsavverkning.
          </p>
          <p>
            (Lika lydande med motion nr 896 i Första kammaren)
          </p>
          <p>
            I den miljövårdsdebatt som förs med allt större skärpa har uppmärk-
            samheten riktats mot de skadeverkningar för naturvården och människan
            som en ohämmad exploatering av våra naturtillgångar kan komma
            att medföra. Frågor av denna art kommer ständigt att aktualisera
            nya, berät- tigade krav på en skärpning av lagstiftningsskyddet
            för att undvika en fort- gående miljöförstöring som kan vålla
            skador, vilka är svåra att reparera under överskådlig tid. Vi
            vill peka på ett område som hittills föga uppmärksammats i miljö-
            debatten men där riskerna för en omfattande miljöförstöring blir
            alltmer uppenbara. Vi syftar på återverkningarna av de moderna
            avverkningsme- toder som används inom det svenska skogsbruket.
            Våra skogstillgångar är utsatta för en mycket hård exploatering,
            maskiner sätts in på både avverk- nings- och transportsidan, vilket
            i sin tur medfört omfattande förändringar inom skogsbruket. Man
            övergår alltmera från gallringshuggning till stora koncentrerade
            avverkningar med total avhuggning. Resultatet blir att vid- sträckta
            kalytor uppstår, vilka utökas för varje avverkningssäsong. Denna
            form av miljöförstöring har ohämmat fått fortgå ganska länge utan
            att den berörts i miljödebatten eller blivit föremål för lagstiftningarnas
            upp- märksamhet. Vi är visserligen införstådda med att sådana
            avverkningsmetoder kan vara motiverade inom ett högrationellt
            skogsbruk med dess krav på effek- tivitet och ökad konkurrenskraft.
            Men dessa marknadsekonomiska krav bör ändock inte få tolkas så
            extremt att vi tillåter en hämningslös skövling av naturtillgångarna
            utan hänsyn till det allmännas intressen och den bo- fasta befolkningens
            berättigade anspråk på en beboelig miljö. De bör så långt som
            möjligt genom lagstiftning skonas mot den förfulning av land-
            skapet som uppstår när kalhuggningarna når fram till byar och
            vägar och de finner sig bo i ett skövlat område, som det kan ta
            decennier att återställa. I vissa trakter inom skogslänen, speciellt
            i Norrland, är detta redan ett faktum. Landskapsbilden har förändrats
            till oigenkännlighet eller hotas att förändras i den riktningen.
            Hundratals hektar skog omkring vägar och
          </p>
          <pb facs="riksdagen-motions-pdf/data/1970/mot_1970__ak__1061/mot_1970__ak__1061-002.pdf"/>
          <fw>
            Motion i Andra kammaren, nr 1061 år 1970 11
          </fw>
          <p>
            byar har kalhuggits, tydliga klimatförsämringar har iakttagits,
            skyddet mot de kalla vindarna är borta och djurlivet har åsamkats
            skador. Ur este- tiska och andra synpunkter är detta ett vida
            större problem än den om- diskuterade &gt;nedbuskningen&gt; av viss
            nedlagd åkermark. Vad befolkningen i dessa trakter upplever i
            sin omgivning är närmast att likna vid ett sterilt &gt;månlandskap»
            — det enda arv som skogsägarna lämnat kvar åt den bo- fasta befolkningen.
            Helt naturligt skapar detta olust och vantrivsel. För tu- rister
            och andra resande gör naturförstöringarna kring bebyggda trakter
            och färdvägar ett beklämmande intryck. Om denna utveckling ohämmat
            får fortsätta finns det risk för att vi snart får uppleva en ny
            variant av det illa beryktade &gt;baggböleriet», vilkets främsta
            kännetecken var att skog- en skövlades på milsvida arealer för
            att tillgodose det privata vinstintresset. Vi anser alltså att
            skogsägarna genom ändrad lagstiftning bör åläggas att ta ökad
            hänsyn till naturvårdens krav samt befolkningens och turismens
            intressen vid avverkningar intill vägar och bebyggda trakter samt
            andra platser där det finns ett allmänt intresse av att skydda
            landskapsbilden mot ingrepp av antydd art. Detta bör ske innan
            exploateringen av en av våra främsta naturtillgångar drivs så
            långt att skadorna blir alltför svåra att reparera. Ett sådant
            lagstiftningsskydd skulle exempelvis kunna åstadkommas ge- nom
            att skogsägarna ålägges att vid avverkningar spara vissa skogsbestånd
            intill allmän bebyggelse eller väg och genom gallringar och andra
            åtgärder nogsamt vårda dessa bestånd. På samma sätt som vi genom
            lagstiftning in- fört ett skydd för våra grusåsar så att inte
            alltför fula sår ska rivas upp i naturen genom grustäkter bör
            även skogsägarna kunna tåla en lagstiftning av liknande art, där
            allmänhetens intressen tillvaratages och skyddas gent- emot en
            alltför hänsynslös exploatering av skogstillgångarna. Eventuellt
            kan åsyftat skydd för landskapsbilden åstadkommas i analogi med
            vad som enligt 23 $ naturvårdslagen gäller för täkt av sten, grus,
            sand, jord eller torv. Med hänvisning till vad som ovan anförts
            anhåller vi, att riksdagen i skrivelse till Kungl. Maj:t hemställer
            om prövning av en sådan ändring i lagstiftningen att skydd för
            landskapsbilden vid skogsavverkning skapas. Stockholm den 28 januari
            1970
          </p>
          <p>
            Birger Nilsson (s) Sven Lindberg (s) Arne Nygren (s)
          </p>
          <p>
            i Östersund
          </p>
          <p>
            Karl-Erik Häll (s) V. Wikner (s) B. Sundelin (s)
          </p>
        </div>
      </div>
    </body>
  </text>
</TEI>
