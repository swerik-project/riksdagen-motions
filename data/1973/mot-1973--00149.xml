<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00149">
  <teiHeader>
    <fileDesc>
      <titleStmt>
        <title>om befrielse för person av baltiskt ursprung från sovjetiskt medborgarskap.</title>
        <author>av herrar Wirmark och Hamrin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om befrielse för person av baltiskt ursprung från sovjetiskt medborgarskap.</title>
          <idno type="rdwebb">FW02149</idno>
          <rs type="number">149</rs>
          <ref type="dokument_url_text">http://data.riksdagen.se/dokument/FW02149/text</ref>
          <ref type="dokument_url_html">http://data.riksdagen.se/dokument/FW02149</ref>
          <ref type="dokumentstatus_url_xml">http://data.riksdagen.se/dokumentstatus/FW02149</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SbLWGacqbXdAxWwom9Xqs4</idno>
            <name>DAVID WIRMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LyxcUAQm1jESAEdVEg3mA6" type="signed"/>
        <correspContext corresp="i-LyxcUAQm1jESAEdVEg3mA6">
          <note type="signatory" corresp="i-SbLWGacqbXdAxWwom9Xqs4"/>
          <note type="signatory" corresp="i-Hu7hKPMf4mxcMxbTcp28NL"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__149/mot_1973__149-001.pdf"/>
      <div type="motHeader" xml:id="i-4MqRNbbGWr8rqpkz5LHkAj">
        <div type="motTitle" xml:id="i-P587ovxUD297MdDz6pT1NM"/>
        <div type="motSubmissionInfo" xml:id="i-MjFRWrHtTn28oABJ1UGhqH"/>
      </div>
      <div type="motBody" xml:id="i-V7pNBtWvqxwGFjetxL4x1w">
        <div xml:id="i-PdqhPgFkwnm3zkGGiMfFxR">
          <p xml:id="i-MQsYG7SXQAKPhSjUPb1J6L">
            Mot. 1973: 149 14
          </p>
          <p xml:id="i-X79BNVNPV7UyRKUHZP9YSV">
            Nr 149
          </p>
          <p xml:id="i-RnXL3vTe9Xc3ujrqmPSKGD">
            av herrar Wirmark och Hamrin om befrielse för person av baltiskt
            ursprung från sovjetiskt medborgar- skap.
          </p>
          <p xml:id="i-6QVAFsBjjwGBhkXZUgEbY9">
            År 1966 avlämnades en vädjan till den svenska regeringen, underteck-
            nad av 7 550 personer. Skrivelsen hade följande lydelse:
          </p>
          <p xml:id="i-Nb2XcaQHPwnSb6MeaXZfCv">
            Jag har aldrig varit och vill ej vara sovjetrysk medborgare.
            Jag vill icke att mina barn och barnbarn i flera led i folkbokföringen
            skall erhålla dubbel medborgarskapsbeteckning — svensk och sovjetrysk
            medborgare såsom hittills skett. Jag vill att frihetslandet Sverige
            på administrativ väg befriar mig och mina efterkommande från varje
            formell samhörighet med Sovjet. Jag vill vara lojal medborgare
            i Sverige. Jag vill icke bli betraktad såsom lojalitetsskyldig
            mot det land och den regim som med våld och förtryck förintade
            det fria Estland, Lettland och Litauen.
          </p>
          <p xml:id="i-KtWKb3xdo3JBRDyxgGfz5s">
            Bakgrunden till denna och liknande vädjanden var det faktum att
            balter i Sverige, även sådana som är svenska medborgare, på sovjetiskt
            håll betraktas som sovjetiska medborgare. Som en följd av att
            Sverige — som första land i världen näst Nazityskland — erkände
            den sovjetiska erövringen av de baltiska staterna, har svenska
            myndigheter i princip betraktat tidigare medborgare i Estland,
            Lettland och Litauen som sovjetiska medborgare.
          </p>
          <p xml:id="i-WvsrZUT6J7c7Yxf3owHCKK">
            Sovjetisk lagstiftning
          </p>
          <p xml:id="i-Ub7XAu2CM3paz3QG13XtHF">
            Den sovjetiska medborgarskapslagen är inte helt klart utformad.
            Enligt den tolkning som för närvarande anses vara den riktiga
            i Sverige gäller följande: Medborgare i Estland, Lettland och
            Litauen som den 7 september 1940 fanns i de nämnde länderna är
            sovjetiska medborgare (om de inte senare befriats från detta medborgarskap).
            Medborgare i de baltiska staterna som nämnda datum inte befann
            sig i sovjetkontrollerade områden blev inte sovjetiska medborgare
            (såvida de inte själva ansökte om att få bli det och fått ansökan
            beviljad). Enligt svensk officiell uppfattning är dessa sistnämnda
            personer statslösa om de inte sedan dess erhållit annat medborgarskap.
            Barn i äktenskap där båda föräldrarna enligt sovjetisk uppfattning
            är sovjetiska medborgare erhåller detta medborgarskap. Samma gäller
            barn till ogift moder som anses vara sovjetisk medborgare. Barn
            i äktenskap, där ena parten inte betraktas som medborgare i Sovjetunionen,
            får sovjetiskt medborgarskap om föräldrarna begär detta hos sovjetisk
            myndighet och begäran bifalles.
          </p>
          <pb facs="riksdagen-motions-pdf/data/1973/mot_1973__149/mot_1973__149-002.pdf"/>
          <p xml:id="i-Ag27r7YfDnxcUjPvS8JMMz">
            Mot. 1973: 149 15
          </p>
          <p xml:id="i-MoH8KoAJQYpgT9U1EKqNqy">
            Svensk registrering
          </p>
          <p xml:id="i-YAsvJqt1Mm77nLMesBWAvR">
            Registreringen i den svenska folkbokföringen av balternas påtvingade
            dubbla medborgarskap har varit mycket oenhetlig. I många fall
            angavs att personen i fråga var statslös eller f.d. estnisk (eller
            lettisk/litauisk) medborgare. I andra fall angavs att personen
            var ”sovjetisk medborgare”, t.o.m. i fall där inte ens den sovjetiska
            lagstiftningen ansåg detta vara fallet. Som ett exempel på vilka
            resultat detta kunnat medföra kan följande fall ur verkligheten
            anföras: Två ester, vilka båda kommit till Sverige som barn, gifte
            sig. Vid giftermålet var kvinnan — efter naturaliseringen tillsammans
            med föräldrarna — svensk medborgare, medan mannen i kyrkoböckerna
            angavs vara statslös. Paret fick två barn, som enligt gällande
            lag — svensk moder och statslös fader — vid födelsen blev svensk
            medborgare. Senare ansökte mannen om och beviljades svenskt medborgarskap;
            eftersom barnen enligt officiella handlingar redan var svenska
            medborgare gjordes ansökningen endast för mannen, inte för barnen.
            Vid ett senare tillfälle upptäckte föräldrarna — i samband med
            att personbevis utfärda- des för barnen — att deras barn nu registrerats
            som sovjetiska medborgare. Varken föräldrarna eller barnen hade
            underättats om detta. Förklaringen var att när mannens ansökan
            om naturalisering handla- des, upptäcktes att han ”egentligen”
            borde ha folkbokförts som sovjetisk medborgare och inte som statslös.
            Följaktligen kunde barnen enligt myndigheternas bedömning inte
            betraktas som svenska medborgare, utan deras medborgarskap ändrades
            till sovjetiskt i folkbokföringen. Den märkliga följden blev att
            de båda i Estland födda föräldrarna plötsligt var svenska medborgare,
            men deras i Sverige födda barn betraktades av svenska myndigheter
            som sovjetiska medborgare. Rättelse kunde ske först efter ny ansökan
            om naturalisering också för barnen.
          </p>
          <p xml:id="i-GXghQDtkNpUdDeuy4eAVE">
            Baltiska krav
          </p>
          <p xml:id="i-FzHmBuHeajUgwhowsYTGbT">
            Från baltiskt håll i Sverige har följande krav ställts med anledning
            av det dubbla medborgarskapet, det självvalda svenska och det
            påtvingade sovjetryska: 1. Reglerna för folkbokföringen måste
            ändras så att det sovjetiska medborgarskapet inte längre antecknas.
            2. Balter som inte naturaliserats och som inte vill antecknas
            som sovjetiska medborgare skall kunna få antecknas som statslösa
            i folkbok- föringen. 3. Sverige bör på diplomatisk väg träffa
            en överenskommelse med Sovjetunionen om att balternas påtvingade
            sovjetryska medborgarskap slopas.
          </p>
          <p xml:id="i-VBcTnJfrMdmvU7CExYZ77B">
            Det första kravet har numera förverkligats så att sovjetryskt
            medbor- garskap inte antecknas för naturaliserade balter. Den
            sovjetiska uppfatt- ningen om vederbörandes medborgarskap påverkas
            däremot inte av vilket
          </p>
          <pb facs="riksdagen-motions-pdf/data/1973/mot_1973__149/mot_1973__149-003.pdf"/>
          <p xml:id="i-XD6sdpT2prPZGf51Wm3Uae">
            Mot. 1973: 149 16
          </p>
          <p xml:id="i-TjX7NPGWY92RMAomEJ5Tbw">
            medborgarskap som antecknats i den svenska folkbokföringen eller
            av att personen i fråga naturaliserats i Sverige. Denna sovjetiska
            uppfattning godtas av svenska myndigheter. Våren 1972 erhöll balter
            i Sverige som naturaliserats ett brev från medborgar- skapsbyrån
            vid statens invandrarverk. I skrivelsen påpekades: ”Invandrarverket
            anser det viktigt att upplysa Er om att Ni fortfarande är medborgare
            i Sovjetunionen. Svenska myndigheter kan inte garantera rättsskydd
            utanför Sverige så länge Ni har kvar Ert sovjetiska medborgar-
            skap. Ni är således nu både svensk och sovjetisk medborgare.”
            Det må förlåtas om mottagarna av detta brev tog illa vid sig och
            blev uppskrämda — även om detta säkerligen inte var invandrarverkets
            avsikt.
          </p>
          <p xml:id="i-TUvTUxC4P1yeCJsnMqwiXR">
            Följder av det dubbla medborgarskapet
          </p>
          <p xml:id="i-7pkNMz61USqT5LHyVzPCjm">
            Rent praktiskt uppstår i dag olägenheter av det dubbla medborgar-
            skapet, främst vid resa till Sovjet eller av Sovjet kontrollerat
            område. Resenären kan då av myndigheterna betraktas som sovjetisk
            medborgare och exempelvis tvingas göra militärtjänst. Teoretiskt
            kan man dömas för att (enligt sovjetisk rättsuppfattning) olagligen
            ha lämnat landet. Deltaga- re i det estniska frihetskriget vid
            slutet av första världskriget kan likaså teoretiskt dömas till
            döden. Den sovjetiska lagstiftning som 1940 infördes i Baltikum
            gäller nämligen retroaktivt — människor kan alltså straffas för
            ”brott” som inte var brott när handlingen begicks. Något fall
            där balter kvarhållits i Sovjetunionen eller annorstädes under
            åberopande av deras sovjetiska medborgarskap är ännu inte känt.
            Däremot har det hänt att svenska medborgare som även betraktats
            som medborgare i något östeuropeiskt land (Jugoslavien, Ungern)
            mot sin vilja kvarhållits. I dessa fall har de svenska myndigheterna
            inte ansett sig kunna ingripa. Under de senaste åren har förmodligen
            några hundra i Sverige bosatta balter årligen besökt sina forna
            hem- eller fädernesländer. Dessa personer har inte ansökt om befrielse
            från det sovjetiska medborgarskapet. För det första har motviljan
            mot en sådan ansökan varit stark, eftersom det skulle innebära
            att man erkänner ett medborgarskap som man inte vill kännas vid.
            För det andra har dessa resenärer ofta menat att en avsägelse
            av det sovjetiska medborgarskapet visserligen skulle medföra ett
            bättre men ändå otillräckligt rättsskydd vid resor i Baltikum.
            Om de ryska myndigheterna av någon anledning skulle vilja kvarhålla
            någon balt, skulle de kunna göra det även om denne var svensk
            medborgare. De förhållanden vi beskrivit oroar många balter i
            Sverige. Det kan inte heller anses vara tillfredsställande från
            svensk synpunkt. Därför har svenska myndigheter också så långt
            möjligt försökt begränsa fallen av dubbelt medborgarskap. Den
            enda framkomliga vägen för att lösa frågan om balternas dubbla
            medborgarskap förefaller vara en överenskommelse mellan Sverige
            och Sovjetunionen. En sådan överenskommelse bör göra det möjligt
            för balter i Sverige att genom en enkel anmälan till svensk myndighet
            bli befriad från varje formell samhörighet med Sovjetunionen.
          </p>
          <pb facs="riksdagen-motions-pdf/data/1973/mot_1973__149/mot_1973__149-004.pdf"/>
          <p xml:id="i-WK3VDTrHsLnQ2YURsdy8i8">
            Mot. 1973: 149 17
          </p>
          <p xml:id="i-JKs4pkRTE6wFnuECZXsJmo">
            Frågan har vid flera tillfällen diskuterats i riksdagen, men
            regeringens talesmän har inte velat binda sig för att på diplomatisk
            väg göra försök att träffa en överenskommelse med Sovjetunionen
            för att lösa problemen med det dubbla medborgarskapet. I en riksdagsdebatt
            1966 hänvisade sålunda dåvarande utrikesministern till den möjlighet
            som den sovjetiska lagstiftningen ger att befrias från sovjetiskt
            medbor- garskap efter ansökan därom till Högsta Sovjets presidium.
            I en interpellationsdebatt hösten 1972 hävdade statsrådet Lidbom,
            att förut- sättningarna för ett bilateralt avtal mellan Sovjet
            och Sverige är ”försvinnande små” och att problemet ”så småningom
            kommer att försvinna av sig självt”. Mot detta resonemang kan
            anföras att det ingalunda är en liten grupp svenska medborgare
            som i dag drabbas av ovan beskrivna svårigheter. Man kan beräkna
            denna grupp åtminstone till ca 40 000 personer. Genom den starka
            tendensen till giftermål inom den egna gruppen kommer proble-
            men med det dubbla medborgarskapet troligen att kvarstå för en
            betydande grupp ännu i flera generationer. Sveriges regering har
            självklart skyldighet att för individerna i denna grupp liksom
            för övriga svenska medborgare vidta alla de åtgärder den kan för
            att värna deras intressen. Med hänvisning till det anförda föreslår
            vi att riksdagen hos Kungl. Maj:t hemställer om att Sverige på
            diplomatisk väg söker nå en överenskommelse med Sovjet- unionen
            som gör det möjligt för tidigare medborgare i Estland, Lettland
            och Litauen — som nu är svenska medbor- gare — samt deras barn
            att genom en administrativ anmälan till en svensk myndighet få
            bli befriad från sitt påtvingade sovjetiska medborgarskap och
            varje annan formell samhörig- het med Sovjetunionen.
          </p>
          <p xml:id="i-TUNWT9mzepHgeHDSWqTeHX">
            Stockholm den 18 januari 1973 DAVID WIRMARK (fp) MAC P. HAMRIN
            (fp)
          </p>
          <pb facs="riksdagen-motions-pdf/data/1973/mot_1973__149/mot_1973__149-005.pdf"/>
        </div>
      </div>
    </body>
  </text>
</TEI>
