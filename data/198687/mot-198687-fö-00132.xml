<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_132/mot_198687_fö_132-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1986/87: Fö132
          </p>
          <p>
            Christer Eirefelt (fp)
          </p>
          <p>
            Totalförsvarets fortsatta utveckling (prop. 1986/87: 95)
          </p>
          <p>
            Ny marin lednings- och fredsorganisation
          </p>
          <p>
            1 Grunder
          </p>
          <p>
            Helt i skuggan av de stora rubrikerna i försvarsbeslutet föreslår
            regeringen en lednings- och organisationsförändring inom marinen,
            som för de ak- tuella organisationerna och för den berörda personalen
            är av mycket stor betydelse. På ett par rader i propositionen
            föreslår regeringen, att en för marinen, dvs. flottan och kustartilleriet,
            gemensam ledningsorganisation på lägre regional nivå skall införas.
            En mera praktisk innebörd av denna förändring är att flottans
            och kustartilleriets regionala myndigheter slås samman i södra
            Sverige resp. i Storstockholmsområdet. Förändringen innebär att
            två nya, mycket stora och komplicerade myn- digheter skapas. I
            ett mera långsiktigt perspektiv innebär förändringen ett försök
            till sammanställning av marinens båda karaktärsdelar, flottan
            och kustartilleriet. Den kortfattade motiveringen till detta vittgående
            förslag är, att det medför en angelägen samordning och bättre
            ledning av bl.a. de marina stridskrafternas verksamhet, ett påstående
            som inte närmare be- lyses i propositionen. Som grund för så vittgående
            förändringar är motiveringen anmärknings- värt kortfattad. Den
            är också oklar i det att den inte klarlägger, om det är ledningen
            och samordningen i krig eller ledningen av fredsverksamheten eller
            möjligen bådadera som bör förbättras. Skillnaden mellan de olika
            typerna av ledning får anses betydande bl. a. genom att det är
            olika över- ordnade myndigheter som utövar den. I det ena fallet
            är det militärbefäl- havarna och i det andra fallet chefen för
            marinen. Samtidigt finns det, som det sägs i propositionen, ett
            behov av att åstadkomma en ökad överens- stämmelse mellan ledningsorganisationer
            och ledningsprinciper i fred, kris och krig. Fredsorganisationen
            har alltså ett starkt sammanhang med led- ningsprinciperna i krig.
            Det finns alltså anledning att se närmare på motive- ringen till
            regeringens förslag. Den nu föreslagna lednings- och fredsorganisationen
            har under kort tid prövats på västkusten och i Norrland. Enligt
            tillgängliga uppgifter har den visat sig fungera under denna tid.
            Slutsatser av detta får dock dras med stor försiktighet. De aktuella
            myndigheterna är små jämfört med vad regeringen nu föreslår. Ledningsproblemen
            blir därmed också begränsade, vartill kommer att erfarenheterna
            från mer komplicerade lägen givetvis är begränsade.
          </p>
          <pb facs="riksdagen-motions-pdf/data/198687/mot_198687_fö_132/mot_198687_fö_132-002.pdf"/>
          <p>
            2 Ledningen i krig
          </p>
          <p>
            I den nuvarande organisationen utövas ledningen av sjöstridskrafterna
            av örlogsbaschefer medan kustartilleriförsvarscheferna under sig
            har kust- artilleribrigader och olika typer av stridsgrupper.
            Det är alltså denna led- ning som i det nya förslaget skall förenas
            under en chef och stab. Ledning- ens omfattning och utförande
            och därmed kraven på fackmässighet har emellertid ett starkt sammanhang
            med hur krigsförbandens strid avses genomföras. För sjöstridskrafternas
            del genomförs striden i form av taktiska företag av varierande
            slag, där förbanden insätts för tidsmässigt avgränsade upp- drag
            inom mycket varierande delar av örlogsbasområdet. Örlogsbasområ-
            det kan vara så stort som t. ex. halva Östersjön. När förbanden
            löst sin uppgift eller om förhållandena visar sig oförmånliga
            förflyttas förbanden till annan lämplig del av örlogsbasområdet
            för ny uppgift. Flertalet kustartilleriförband löser sin huvuduppgift
            på annat sätt. De har företrädesvis till uppgift att i det längsta
            försvara ett visst avgränsat område i syfte att med alla medel
            förhindra att en angripare får tillträde till t. ex. viktiga hamnar
            eller en väsentlig farled. Flertalet förband, både fasta och rörliga,
            är därmed bundna till det aktuella stridsområdet. Ytterligare
            rörliga förband kan givetvis tillföras som förstärkning. I denna
            strid verkar kustartilleri- och arméförband helt samordnat mot
            t. ex. luftlandsättningar. Kustartilleriförbandens viktigaste
            uppgift i kustförsvaret är emellertid att bekämpa sjömål som försöker
            passera eller utnyttja området. Samman- hanget med det territoriella
            försvaret får samtidigt inte gå förlorat, om denna uppgift skall
            kunna lösas med framgång. Som framgår av den kortfattade beskrivningen
            är det stora skillnader mellan sjöstridskrafternas och kustartilleriförbandens
            sätt att lösa uppgif- terna. Kraven på ledning skiljer sig också
            åt i avsevärd grad. Det är uppenbart att en gemensam ledning får
            svårt att med tillräcklig fackmäs- sighet leda all verksamhet.
            De stridande förbanden har givetvis rätt att fordra en kunnig
            ledning. Sjö- och kustartilleriförbandens strid skall själv- klart
            samordnas mot den gemensamma angriparen. Denna samordning åvilar
            primärt militärbefälhavaren. Denne har att tillse att alla insatser
            koordineras i tid och rum. För vissa korta stridsmoment och i
            särskilda situationer är det emellertid möjligt att militärbefälhavaren
            varken har underlag eller kapacitet att själv genomföra en sådan
            samordning. Den uppenbart enklaste lösningen i sådana situationer
            är att utse den lämpligas- te av de underställda cheferna att
            därvid koordinera verksamheten. Förslaget om gemensamma marina
            chefer i södra och östra Sverige har också en volymaspekt. I många
            lägen skulle dessa två chefer ansvara för ledningen av bortåt
            75 26 av de marina stridskrafterna i landet samt ett beaktansvärt
            antal arméförband. Det är uppenbart en mycket stor uppgift som
            gör ledningen sårbar. Vad som är än känsligare är att dessa två
            chefer skall kunna ansvara för samtidig mobilisering och ledning
            av strid med alla dessa stridskrafter.
          </p>
          <p>
            Regeringen har inte visat att den nu föreslagna organisationsföränd-
            ringen är den lämpligaste vägen att åstadkomma en angelägen samordning
            och en bättre ledning i krig.
          </p>
          <p>
            Mot. 1986/87 Fö132
          </p>
          <pb facs="riksdagen-motions-pdf/data/198687/mot_198687_fö_132/mot_198687_fö_132-003.pdf"/>
          <p>
            3 Ledningen i fred
          </p>
          <p>
            Ledningen av marinens regionala myndigheter i fred utövas av
            chefen för marinen. På specialistspråk benämns detta produktionsledning.
            Även i detta sammanhang krävs en fackmässighet i ledningen på
            regional nivå. Denna fackmässighet har ett starkt sammanhang med
            den utbildning som skall bedrivas men har också ett sammanhang
            med förbandens sätt att verka i krig. Vid överväganden om krav
            på fackmässighet i ledningen kan konstateras, att förbandens miljö
            har en avgörande betydelse. Sjöstrids- krafternas särskilda miljö
            är fartygen och havet medan kustartilleriförban- dens är fordon,
            befästningar och land. Utbildningen av förbanden präglas i mycket
            hög grad av dessa förhållanden. Befälet är specialister på att
            utnyttja miljön och att överleva och verka i denna. Visserligen
            kräver fartygsförbanden basförband liksom kustartilleriförbanden
            t. ex. förflyttar sig med båtar, men stridens genomförande, det
            svåraste momentet, är starkt miljöberoende. Kustartilleriförbanden
            utbildas vid regementen som kommer att inord- nas i de nya marina
            myndigheterna. Sjöstridskrafterna kommer däremot enligt förslaget
            att liksom nu grundutbildas i kustflottan, som förblir en fristående
            myndighet. Möjligheterna till samträning i utbildningen inom marinen
            ökar alltså inte med den föreslagna organisationen. Inte heller
            förbättras den viktiga samordningen och samträningen mellan kustartilleri-
            och arméförband. Det senare är ett område som är av ökande betydelse
            i och med en angripares förbättrade förmåga att genomföra luftlandsättning-
            ar, Den andra delen av ledningen i fred gäller den s.k. förvaltningsorganisa-
            tionen. Därvidlag kommer sannolikt volymproblem att uppstå i de
            nya myndigheterna. Den föreslagna organisationen innebär dessutom
            krav på mycket bred kompetens i förvaltningsorganisationen. Uppenbart
            är att ledningen av denna blir en komplicerad uppgift. Det har
            heller inte visats, att den nya organisationen blir rationellare
            än en mellan fler myndigheter väl samordnad förvaltningsorganisation.
            Inte heller när det gäller ledningen i fred har regeringen påvisat
            att den nya organisationen ger en säkrare och bättre ledning än
            en mer fackmässigt inriktad organisation.
          </p>
          <p>
            4 Pågående utredningar
          </p>
          <p>
            I totalförsvarspropositionen anmäler regeringen sin avsikt att
            snabbt ge- nomföra tre stora utredningar. Den första av dessa
            avser totalförsvarets ledning i krig. Denna utredning avser även
            den ledningsnivå, för vilken nu en ny marin organisation hastigt
            skall beslutas. Den andra utredningen avser produktionsledningen
            i fred och berör givetvis också de marina myndigheterna. Den tredje
            utredningen avser en moderniserad armé- organisation i fred och
            krig och berör därmed i betydande grad kustartille- riförbandens
            verksamhet. Det är närmast förvånande, att regeringen inte avvaktar
            med förslaget till ny marin ledningsorganisation till dess de
            nu påbörjade utredningarna
          </p>
          <p>
            Mot. 1986/87 Fö1l32
          </p>
          <pb facs="riksdagen-motions-pdf/data/198687/mot_198687_fö_132/mot_198687_fö_132-004.pdf"/>
          <p>
            har kommit till något resultat. Risken är uppenbar, att den nya
            marina lednings- och fredsorganisationen inte visar sig passa
            in i det totala led- nings- och verksamhetssystem som nu skall
            utredas. Den tillgängliga tiden bör därför utnyttjas för att klarlägga
            för- och nackdelar med andra marina lösningar infogade i ett större
            sammanhang. Lösningar som i högre grad är anpassade till förbandens
            sätt att lösa uppgifterna i krig och som inom ramen för en rationell
            fredsorganisation bättre tillgodoser kraven på fack- mässighet
            och säkerhet i ledningen.
          </p>
          <p>
            Hemställan
          </p>
          <p>
            Med stöd av ovanstående redovisning hemställs 1. att riksdagen
            inte nu beslutar om en ny marin lednings- och fredsorganisation,
            2. att riksdagen som sin mening ger regeringen till känna att
            alternativa lösningar på såväl flottans som kustartilleriets regionala
            ledningsorganisation bör utredas så att ett med övriga utredningar
            samstämt förslag kan föreläggas riksdagen under 1989.
          </p>
          <p>
            Stockholm den 25 mars 1987 Christer Eirefelt (fp)
          </p>
          <p>
            Mot. 1986/87 Fö132
          </p>
        </div>
      </div>
    </body>
  </text>
</TEI>
