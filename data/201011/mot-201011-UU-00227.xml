<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00227">
  <teiHeader>
    <fileDesc>
      <titleStmt>
        <title>Rätten till mat enligt konventionen om de ekologiska, sociala och kulturella rättigheterna, ESK-konventionen</title>
        <author corresp="i-DLt3BwBDVwBxqxVEki5m5B i-FeVXF7pVocmUfQoPXGuJKR">av Annika Lillemets och Valter Mutt (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rätten till mat enligt konventionen om de ekologiska, sociala och kulturella rättigheterna, ESK-konventionen</title>
          <idno type="rdwebb">GY02U227</idno>
          <rs type="number">U227</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U227/text</ref>
          <ref type="dokument_url_html">http://data.riksdagen.se/dokument/GY02U227</ref>
          <ref type="dokumentstatus_url_xml">http://data.riksdagen.se/dokumentstatus/GY02U227</ref>
          <ref type="doc">http://data.riksdagen.se/fil/5F053232-9605-45F8-80FC-D9256AA35CCF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PcfwHXBiiQJEGJeS2ZRfjH" type="signed"/>
        <correspContext corresp="i-PcfwHXBiiQJEGJeS2ZRfjH">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
        </correspContext>
        <correspAction type="numbering" xml:id="i-A4agE9bVcagdWLf14csKS8">
          <date when="2010-10-28"/>
        </correspAction>
        <correspAction type="submission" xml:id="i-5o1EhLqdi6X3847CqvmJeA">
          <date when="2010-10-25"/>
        </correspAction>
        <correspAction type="transfer" xml:id="i-NWrH1KSP9cATFhEu8zyezd">
          <date when="2010-10-25"/>
        </correspAction>
        <correspAction type="assigned" xml:id="i-TNxnPAHgHRt7C9At5h79zm"/>
        <correspContext corresp="i-TNxnPAHgHRt7C9At5h79zm">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-D17YWNqR1GUVu4QVpjHjoW">
            Förslag till riksdagsbeslut
          </head>
          <list style="ol">
            <item xml:id="i-5MHj8AdN8xjrL3z4F1PiUG">
              Riksdagen tillkännager för regeringen som sin mening vad som
              anförs i motionen om att Sverige ska underteckna tilläggsprotokollet
              till ESK-konventionen.
            </item>
            <item xml:id="i-46SMNoVNYyyhNhhzA7T285">
              Riksdagen tillkännager för regeringen som sin mening vad som
              anförs i motionen om behovet av att skydda småbrukare mot landgrabbing.
            </item>
          </list>
        </div>
        <div type="motContent">
          <head type="h1" xml:id="i-NkpvSiS2VLYbk45M3GSsu9">
            Vem har rätt att använda världens jordbruksmark?
          </head>
          <p xml:id="i-S3Gv1qfFV5HJkf7FeYgR33">
            Stater och privata investerare i nord leasar eller köper upp
            tiotals miljoner hektar jordbruksmark i syd för att i stor skala
            producera exportgrödor till nord. Denna så kallade landgrabbing
            är ett allvarligt hot mot alla människors rätt till mat. Särskilt
            drabbade är människor som lever på landsbygden i syd. Aldrig tidigare
            har antalet kroniskt undernärda varit så högt, cirka en miljard.
          </p>
          <p xml:id="i-3Bm4WoWuZsZ8s6pkDjDynL">
            Världsbanken har insett att situationen för de svältande förvärras
            och har därför föreslagit några principer för hur uppköp av mark
            ska få gå till. Förslagen har fått stöd av flera stora FN-organisationer.
            Utgångspunkten är att den köprush som pågår innebär stora risker.
            Hittills har Världsbanken beskrivit dessa investeringar som positiva
            och ett bra sätt att öka produktiviteten på landsbygden. Men nu
            vill Världsbanken att de ska genomföras enligt vissa kriterier
            så att social oro undviks. Världsbanken föreslår bland annat att
            de existerande brukarnas rätt till mark ska respekteras genom
            att de får betalt för den. Vidare föreslås att levnadsvillkoren
            på hushålls- och bynivå skyddas och förbättras genom att andra
            jobb och social service ordnas. Även miljön ska skyddas. Detta
            är kärnan av de principer som Världsbanken vill införa för socialt
            acceptabel landgrabbing.
          </p>
          <p xml:id="i-WPu9m7QjavP6uHVB26MK2k">
            Men dessa principer utgår inte från verkligheten. De allra flesta
            småjordbrukare har inte papper på att de äger marken. Själva begreppet
            äganderätt är ovanligt. Lantmäteri saknas och fastighetsbildning
            som vi är vana vid är okänt. I Afrika producerar kvinnorna 80
            procent av maten men äger bara 1 procent av jordbruksarealen.
            Därför kan de inte sälja den ens om de skulle vilja. Och hur skulle
            utländska investerare kunna förbättra levnadsvillkoren genom att
            ta ifrån människor deras mark? Genom att de får jobb? På odlingar
            för export i exempelvis Kenya och Uganda är lönen cirka en dollar
            om dagen för ett heltidsarbete. Och de monokulturer som det nästan
            alltid är frågan om orsakar stor skada på miljön.
          </p>
          <p xml:id="i-Gz96AKfWTDoW91UZymhRMF">
            Dessutom föreslås principerna bli frivilliga. Därför bidrar Världsbankens
            förslag bara till att dölja det faktum att storskaligt industrijordbruk
            för export aldrig kommer att kunna lösa hungerkrisen i syd. Människor
            utan köpkraft får bara sina behov tillgodosedda om de bor i ett
            land med en regering som försvarar deras rättigheter och skyddar
            deras rätt till att fortsätta bruka den mark de livnärt sig på.
            Det är också regeringarna som måste ordna sociala trygghetssystem.
          </p>
          <p xml:id="i-3s1aATajAT1WDhYtVcYdXp">
            Det finns bra verktyg för att förmå regeringarna att göra detta.
            Enligt konventionen om de ekonomiska, sociala och kulturella rättigheterna,
            ESK-konventionen från 1966, har i stort sett alla länder (utom
            USA) åtagit sig att till det yttersta av sin förmåga och med alla
            tillgängliga resurser skydda och respektera sina invånares rätt
            att kunna försörja sig i värdighet. Att tillåta utländska investerare
            att köra undan människor från de marker de odlar är ett tydligt
            brott mot denna konvention. 70 procent av jordens småbönder är
            kvinnor och dessa kränkningar drabbar särskilt dem och deras barn.
            Även ursprungsfolk är hårt drabbade.
          </p>
          <p xml:id="i-FaicXe8SgiLfL414ZpeUV4">
            Men snart kommer förhoppningsvis de regeringar som kränker sina
            invånares rätt till mat att kunna ställas till svars för sina
            försummelser eftersom ESK-konventionen nyligen, efter många års
            arbete, fått ett så kallat tilläggsprotokoll. Detta ger individer
            rätt att klaga på sina regeringar inom FN-systemet, då deras rätt
            till exempelvis mat kränkts. Många länder har redan skrivit under
            tilläggsprotokollet, men det har ännu inte Sverige gjort.
          </p>
          <p xml:id="i-SYuJpLdEXuhTQLX1pohHuz">
            Landgrabbing drabbar inte bara de människor som tvångsförflyttas.
            Det drabbar också lokalsamhällen, förstör försörjningsmöjligheter,
            minskar det politiska manöver­utrymmet för inhemsk jordbrukspolitik
            som stöder småjordbrukare, förstör de lokala marknaderna samt
            gynnar storskaligt exportjordbruk och världshandel i stället för
            uthållig lokal livsmedelsproduktion för lokala och nationella
            behov.
          </p>
          <p xml:id="i-XVb5GqW7mkToEjW1kgLzAM">
            Landgrabbing orsakar också miljöförstöring och förvärrar klimatkrisen.
            Det beror på den typ av storskaligt, monokulturellt industrijordbruk
            som den förlorade marken används till.
          </p>
          <p xml:id="i-Hdcy7H4PswauvyuBU8NELk">
            Att uppmuntra och tillåta landgrabbing kränker rättigheterna
            i ESK-konventionen och underminerar FN:s deklaration om ursprungsfolkens
            rättigheter. Landgrabbing åsidosätter de principer som antogs
            av den internationella konferensen ICARRD (the International Conference
            on Agrarian Reform and Rural Development) 2006 och de rekommendationer
            som gjorts av IAASTD (the International Assessment of Agricultural
            Science and Technology for Development).
          </p>
          <p xml:id="i-T4HzYF8iUG4hLfwHNMxfQe">
            Den internationella FAO-konferensen ICARRD hölls i Porto Alegre
            2006 med den brasilianska regeringen som värd. 92 av FAO:s medlemsländer
            deltog. Konferensen antog en deklaration innehållande principer
            för hur fattigdomen och hunger på landsbygden skulle avskaffas.
            En mängd förslag om hur småbrukare (läs kvinnor) och ursprungsfolk
            skulle tillförsäkras tillgång till mark och vatten genom landsbygds­utveckling
            och jordreformer antogs. Se http://www.icarrd.org/sito.html .
          </p>
          <p xml:id="i-Pe4CqAS2ud2CsgpAxbCvSo">
            Vid konferensen IAASTD i Johannesburg i Sydafrika 2008, initierad
            av Världsbanken och FAO för att samla all kunskap, forskning och
            teknik för att få fram bästa angreppssättet för minska fattigdomen
            och hungern och ge råd till globala beslutsfattare kring detta,
            enades 58 länder om en Global Summary for Decision Makers. Bland
            annat varnade man för att fattigdomen och hungern kan komma att
            öka om inte grundläggande institutioner och infrastruktur finns
            på plats innan nationella jordbruksmarknader får internationell
            konkurrens. Se http://www.agassessment.org/reports/IAASTD/EN/Agriculture%
            20at%20a%20Crossroads_Global%20Summary%20for%20Decision%20Makers%20%28English%29.pdf
            .
          </p>
          <p xml:id="i-5h5yD1FC5ZtzQYgvDzmpKw">
            Att dessa institutioner inte finns på plats är uppenbart. Därför
            har 134 globala sociala rörelser, frivilligorganisationer, småjordbrukare
            och ursprungsfolk, representerade av bland annat FIAN International
            (Food First Information and Action Network), Via Campesina, LRAN
            (Land Research Action Network) och GRAIN föreslagit följande:
          </p>
          <list style="ol">
            <item xml:id="i-Y8S4dbNfsL8PXpdw8ZUJju">
              Behåll rätten till jordbruksmark för lokala samhällen och brukare
              och genomför landreformer som säkrar en jämställd och rättvis
              fördelning av mark och naturtillgångar.
            </item>
            <item xml:id="i-KSRLk67XkehXhpoGsyAPQh">
              Stöd kraftfullt ekologisk odling, småskaligt jordbruk, fiske
              och bevarande av betesmark. Genomför forskning och utbildning
              i syfte att förbättra möjligheterna för småjordbrukare att producera
              tillräcklig och lämplig hälsosam föda till alla lokalt.
            </item>
            <item xml:id="i-99L9k4BSiBcdf7CmepddN6">
              Ändra EU:s jordbruks- och handelspolitik, och ersätt den med
              principen om livsmedelssuveränitet, food sovereignty, som lanserats
              av Via Campesina 1996. Stöd lokala och regionala marknader så
              att människor lokalt kan dra nytta av reformerna.
            </item>
            <item xml:id="i-E8aqYdWTLJc8XsvD2sWu21">
              Gynna lokala jordbruks- och livsmedelssystem som ger människor
              kontroll över land, vatten och biodiversitet.
            </item>
            <item xml:id="i-Ei8AP7PLhSGfSMz4h7ajch">
              Inför kraftfulla obligatoriska system som stoppar storföretag
              och andra aktörer, såväl statliga som privata, från att tillskansa
              sig mark som används för matproduktion, fiske, bete och småskaligt
              skogsbruk av människor som inte har äganderätt men brukar den
              för sin försörjning.
            </item>
          </list>
          <p xml:id="i-icwsGrafBYXmBKHzQ8eqW">
            Se http://www.fian.org/resources/documents/others/stop-land-grabbing-now/
            pdf .
          </p>
          <p xml:id="i-9V9xRHyppkoRkeJvzhbnCG">
            Mat är en mänsklig rättighet enligt FN:s deklaration om de mänskliga
            rättigheterna från 1948 och enligt konventionen om de ekonomiska,
            sociala och kulturella rättigheterna, ESK-konventionen, från 1966.
            Trots det kränks den rättigheten dagligen utan att de regeringar
            som skulle ha skyddat och respekterat sina invånares rätt att
            kunna försörja sig i värdighet ställs till svars.
          </p>
          <p xml:id="i-FT4uYbSbZCQNbGXAisTMxr">
            Nu stiger värdet på jordbruksmarken därför att vårt begär och
            vårt slöseri i nord har lett till att allt större arealer behövs
            för att tillgodose våra behov. Ägande av mark håller på att bli
            mycket lönsamt och investerare vill ha god avkastning på sitt
            kapital.
          </p>
          <p xml:id="i-F2E2kxpyCJwMaz62d9vNd6">
            Men landgrabbing förstör möjligheterna för länder och människor
            i syd att producera sin egen mat. Detta kan inga principer i Världsbanken
            ändra på. Vill Världsbanken och Sverige undvika social oro måste
            helt enkelt landgrabbing upphöra. Människor som förlorar sina
            försörjningsmöjligheter blir lätt desperata.
          </p>
          <p xml:id="i-UcW3dDLNFLebRT2Zh8ZFJX">
            Den svenska borgerliga alliansregeringen, som i alla sammanhang
            säger sig arbeta för mänskliga rättigheter, har beslutat att inte
            underteckna tilläggsprotokollet till ESK-konventionen, som FN:s
            generalförsamling enhälligt antog den 10 december 2008. Det är
            svårt att förstå regeringens hållning, i synnerhet i ljuset av
            den landgrabbing som nu accelererar och som framför allt drabbar
            fattiga människor utan papper på att de äger den mark de brukar.
            Ofta är det kvinnor och ursprungsfolk som körs iväg och förlorar
            sina försörjningsmöjligheter.
          </p>
          <p xml:id="i-KraYF5piG6ManCzndpna1N">
            Den svenska regeringen borde göra allt för att öka skyddet för
            de drabbade. Världsbankens frivilliga riktlinjer är ingen framkomlig
            väg. Sverige bör istället arbeta för implementering av rekommendationerna
            från ICARRD och IAASTD och för att ESK-konventionens mänskliga
            rättigheter i fråga om mat, vatten, bostad, hälsa och utbildning
            för alla människor respekteras. Sverige borde naturligtvis skriva
            under det nya tilläggs­protokollet till ESK-konventionen som ger
            individer klagorätt mot sina regeringar då regeringarna inte skyddar
            deras rätt att kunna försörja sig.
          </p>
          <p xml:id="i-Jq7fjd2WCyo9Jok8AEJGeT">
            Sverige anslöt sig till antagandet av tilläggsprotokollet den
            10 december 2008 men lämnade samtidigt en röstförklaring där man
            framhöll att man inte var övertygad om att enskild klagorätt var
            det bästa sättet att främja de ekonomiska, sociala och kulturella
            rättigheterna. Man påstod att ESK-rättigheternas karaktär skulle
            göra det svårt att med precision ange när en kränkning skulle
            anses ha begåtts. Detta påstående stämmer inte med verkligheten.
            Människorättsorganisationer som t ex FIAN International och Amnesty
            International har dokumenterat hundratals typfall med kränkningar
            av ESK-rättigheter. Många kränkningar sker i samband med anläggande
            av dammar, hamnar, vägar, gruvor och plantager där vatten och
            jord förstörs och människor tvångsförflyttas utan att ha fått
            någon kompensation. Ett övertydligt exempel är Shells oljeutvinning
            i Nigeria. Ett annat är Marlingruvan i Guatemala där till och
            med svenska AP-fonder har investerat. Ett annat exempel är Yanadifolket
            i Andhra Pradesh som levde av fiske och förlorade sina försörjnings­möjligheter
            vid ett hamnbygge.
          </p>
          <p xml:id="i-AKpQSBkoMUbKn5rwfqpeFA">
            Men de mest dramatiska kränkningarna nu är den landgrabbing som
            accelererar i rasande fart. Här behövs krafttag. FN:s specialrapportör
            för rätten till mat, Olivier de Schutter, uttrycker sin oro i
            rapporten Right to Food and Nutrition Watch 2010 (se www.rtfn-watch.org
            ) som publicerats inför World Food day 2010 av Brot für die Welt,
            ICCO (Interchurch Organisation for Development Cooperation) och
            FIAN International.
          </p>
          <p xml:id="i-JBpWhCbu7xWFPGVGnMzjQK">
            Det som är helt avgörande för att stoppa kränkningar av människors
            ekonomiska, sociala och kulturella rättigheter är att tydliggöra
            vem som har huvudansvar för att inte dessa kränkningar sker, nämligen
            staternas regeringar. Därför är tillämpningen av det nya tilläggsprotokollet
            så viktig. Då tydliggörs att ansvaret för kränkningarna ligger
            på regeringarna. De har åtagit sig att skydda sina invånare med
            alla tillgängliga resurser. Att beröva småjordbrukare marken de
            odlar är en tydlig kränkning av deras rätt att kunna försörja
            sig i värdighet.
          </p>
          <p xml:id="i-J6EpmHFDnMcyEdVmwWSAu6">
            Därutöver har alla stater extraterritoriella skyldigheter att
            se till att inte bidra till att kränkningar sker i andra länder.
            EU:s handels- och jordbrukspolitik behöver förändras för att inte
            bidra till kränkningar av ESK-rättigheter. Sveriges politik för
            global utveckling har goda intentioner. Mycket återstår att göra.
            Ett första steg är att underteckna och ratificera tilläggsprotokollet
            för att ge fattiga människor en möjlighet att kräva sin rätt.
          </p>
          <p xml:id="i-7SrpaXQymn3BPPJk6mytCW">
            35 länder har undertecknat protokollet. Tre har också ratificerat
            det, däribland Spanien. När tio länder har ratificerat protokollet
            träder det i kraft. Kampanjer pågår inom det civila samhället
            världen över för att det ska vara klart till tvåårsdagen av antagandet
            den 10 december 2010.
          </p>
          <p xml:id="i-27XBt2AzA9W11pLYBzrrDs">
            Bland andra följande länder har undertecknat: Argentina, Armenien,
            Belgien, Bolivia, Chile, Ecuador, Finland, Guatemala, Italien,
            Luxemburg, Madagaskar, Nederländerna, Portugal, Slovenien, Slovakien
            och Spanien. Det är dags för Sverige att göra detsamma.
          </p>
        </div>
        <div type="motSignatures">
          <list>
            <item xml:id="i-PnTzMas7Wgk2hG4TV87xCC" who="i-DLt3BwBDVwBxqxVEki5m5B">
              Annika Lillemets (MP)
            </item>
            <item xml:id="i-GELdaqTcXA1u2WVFnKUaoM" who="i-FeVXF7pVocmUfQoPXGuJKR">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
