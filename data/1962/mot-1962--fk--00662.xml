<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--fk--00662">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__fk__662/mot_1962__fk__662-001.pdf"/>
      <fw xml:id="i-NpHhksx3bqu1C5eCUkb4P">
        14 Motioner i Första kammaren, nr 662 år 1962
      </fw>
      <div xml:id="i-HuiYhQHMctaPvtL1xqAV1w" type="motHeader">
        <div xml:id="i-4iPFnosWGQtQD9hqMetmRh" type="motTitle"/>
        <div xml:id="i-Vvwet1a3BLrHUEzfaj6BM9" type="motSubmissionInfo"/>
      </div>
      <div xml:id="i-S6PPh3pdH7qqD9UfpmJ49f" type="motBody">
        <div xml:id="i-S2CSMP5Zmr9bLe2kPRsG8b">
          <p xml:id="i-5FMt5nHsWaLnTdHnBHQn8v">
            Nr 662
          </p>
          <p xml:id="i-PX1VHwRgZDbSeXF4CmjAE4" type="titleString">
            Av fru Wallentheim m. fl., i anledning av Kungl. Maj:ts propo-
            sition nr 90, med förslag till lag om allmän försäkring, m.m.
          </p>
          <p xml:id="i-7L5VKB9vk1XbBgBH2G7cE6">
            (Lika lydande med motion nr 787 i Andra kammaren)
          </p>
          <p xml:id="i-82fVKqwCZwN1BLFCRKHQAA">
            I proposition nr 90 föreslås i anslutning till fråga om familjepensionsrätt
            för frånskilda kvinnor att rätt till dylik pension skall föreligga
            därest man- nen vid sin död var underhållsskyldig till kvinnan,
            kvinnan har barn under 16 år i hemmet eller varit gift med den
            avlidne minst 5 år. Den sam- manlagda folk- och tilläggspensionen
            skall inte överstiga underhållsbidraget. Inom den allmänna tilläggspensioneringen
            tillämpas inkomstbortfalls- principen efter generella regler utan
            hänsynstagande till huruvida inkomst vid tid närmast före pensionsfallet
            förvärvats eller inte. Pensionsbeloppet beräknas efter antalet
            poäng-år under de femton bästa åren. Inget hindrar sålunda att
            ålderspensionen utgår trots att den försäkrade någon tid före
            pensionsåldern helt saknat inkomst. Kravet på utgående underhållsbidrag
            genom dom eller avtal vid mannens död som en kvalifikationsgrund
            för frånskildas rätt till änkepension innebär för denna grupp
            en skärpning som vi inte anser motiverad. Det är en allmän uppfattning,
            att pension är en intjänad rätt. Detta gäller i vart fall utan
            all inskränkning den allmänna tilläggspensioneringen. Till- läggspensionen
            grundar sig på pensions-poäng, beräknade på uppburna in- komster,
            för vilka arbetsgivaren, kollektivt, inbetalar avgiften. Pensionen
            är därmed — till alla sina delar — att anse som en intjänad oantastbar
            rätt. Allmänheten kommer aldrig att uppfatta pensionsförmåner
            från ATP som en socialförmån. Att för de frånskilda frångå detta
            allmänna betraktelsesätt kan undertecknade inte acceptera. Mot
            bestämmelsen att pensionsrätt inte utgår förrän efter vissa äkten-
            skapliga »karensår» avsedd att hindra inte önskvärd spekulation
            i frågan göres invändning. Alla avgifter till ATP inkluderar en
            familjepensionsdel. Därmed har på hustrun i princip utställts
            en trygghetsgaranti, som därest den bortfaller vid skilsmässa,
            i sak innebär, att en för maken för pensionsändamål inne- hållen
            del av lön begränsat utrymmet för konsumtion och sparande i äkten-
            skapet, i vilket hustrun skulle haft lika del enligt gällande
            rätt. Att vid bodelning — alternativt till pension — ge hustrun
            vederlag för
          </p>
          <pb facs="riksdagen-motions-pdf/data/1962/mot_1962__fk__662/mot_1962__fk__662-002.pdf"/>
          <fw xml:id="i-KBJ7hvLL9AzxSKrL7Qcurd">
            Motioner i Första kammaren, nr 662 år 1962 15
          </fw>
          <p xml:id="i-3fZ9UN6hgY5MX16ydwyryz">
            erlagda pensionsavgifter avvisas av olika skäl av familjerättskommittén
            och vore för övrigt en för hustrun obillig metod att ersätta det
            stora värdet av en kapitaliserad pensionrätt. Enligt TPL-bestämmelsen
            utgår full änkepension helt oberoende av de inkomster änkan samtidigt
            kan ha av anställning eller genom annat för- värvsarbete. I anslutning
            till denna bestämmelse säger socialförsäkrings- kommittén i betänkande
            1961 efter påpekandet att dessa inkomster utöver basbeloppet medför
            avgiftsplikt i TPL: »...Det förhållandet att arbetsin- komst sedermera
            faller bort eller ersätts av egenpension i form av invalid- eller
            ålderspension kan då inte rimligtvis tagas till intäkt för att
            draga in änkepensionen till vilken rätt grundats genom den avlidne
            mannens för- säkring. Kommittén anser av anförda skäl att egen-
            och familjepension en- ligt TPL bör kunna utgå samtidigt.&gt;
            Samtliga remissorgan har beträffande sammanträffandet av egen-
            och efterlevandepension godtagit denna upp- fattning, och i proposition
            nr 90 har departementschefen upptagit förslag härom. Att ett rättsinstitut
            för hustrun föreligger får alltså anses fastslaget. Man kan då,
            enligt vår mening, rimligen inte bortse därifrån om äktenskapet
            inte är livsvarigt utan rätten får på samma principiella grund
            anses förvärvad för den tid kvinnan levat i äktenskap med tilläggsförsäkrad
            man. Enligt undertecknades mening har de frånskilda kvinnorna
            genom de in- betalade pensionsavgifterna rätt till del i änkepension
            beräknad efter äkten- skapets varaktighet. Pensionsutredningen
            säger i detta sammanhang (Be- tänkande 1955:32) &gt;»...det särskilda
            familjepensionstalet för den från- skilda hustrun skall utgöra
            så stor del av det allmänna familjepensionstalet som svarar mot
            förhållandet mellan å ena sidan det antal pensionspoäng som den
            avlidne äger tillgodoräkna sig för tiden fr. o. m. det år, varunder
            äktenskapet mellan honom och den frånskilda kvinnan ingicks, till
            och med året före det, varunder äktenskapet upplöstes, samt å
            andra sidan hela det antal pensions-poäng den avlidne äger tillgodoräkna
            sig». Flera remissinstanser delar denna principiella uppfattning.
            Också hustruns arbete i hemmet, det enda långtidsarbete som inte
            ger några pensions-poäng, bör enligt vår mening beaktas vid bedömning
            av detta rättviseproblem, en uppfattning som helt delas av familjerättskom-
            mittén. Att lösningen av pensionsrätten för frånskild kvinna bör
            lösas med hänsynstagande till båda dessa faktorer har en i det
            närmaste enhällig kvinnoopinion uttalat sig. En sådan lösning
            är också i praktiken godtagen i nu gällande kommunala normalpensionsreglemente,
            i förekommande fall inom SPP och i norsk lagstiftning. Utifrån
            vad här anförts kan motionärerna inte godtaga förslaget om att
            utgående underhållsbidrag skall utgöra en avgörande förutsättning
            för pen- sionsrätt för frånskilda. Enligt vår mening befogade
            invändningar mot förslaget grundas förutom
          </p>
          <pb facs="riksdagen-motions-pdf/data/1962/mot_1962__fk__662/mot_1962__fk__662-003.pdf"/>
          <fw xml:id="i-QC7aKrGv51Vmj5smPAKncP">
            16 Motioner i Första kammaren, nr 662 år 1962
          </fw>
          <p xml:id="i-2v7H1XQ59C26BbkNohjk9Y">
            på principiella skäl också på att en praktisk tillämpning av
            underhållsbi- draget som en spärregel med säkerhet skulle leda
            till uppenbara orättvisor och andra olyckliga konsekvenser. En
            frånskild kvinna, gift exempelvis 15—20 år, skulle, efter en rejäl
            ar- betsinsats, oftast under knappa ekonomiska betingelser vid
            äktenskapets start och familjens tillväxt bli utan pension, medan
            mannens änka, kanske gift med honom strax före 60-årsgränsen,
            skulle erhålla en under 30 år kapitaliserad änkepension. En frånskild,
            icke underhållsberättigad hustru med små underhållsbidrag till
            barn och tvingande förvärvsarbete skulle befinna sig i en betydligt
            sämre situation än änkan, som utöver delaktighet i utfallet av
            mannens högre och under åren förbättrade löneläge under hen- nes
            äktenskap får uppbära full änkepension. Skall någon prioritet
            över hu- vud taget diskuteras mellan dessa båda finnes skäl många
            gånger för att tillägga denna den frånskilda. Frågan om pension
            till frånskilda sammanhänger nära med familjerätts- liga spörsmål.
            För en realistisk bedömning av makarnas ekonomiska för- hållanden
            vid bodelningen krävs — framhåller familjerättskommittén, att
            största uppmärksamhet fästes vid de pensioner som kan beräknas
            utgå. Pensionsrätt är ofta vida mera värd än de tillgångar i övrigt
            som skall för- delas mellan parterna. Familjerättskommittén fortsätter:
            »Samlandet av pensionspoäng eller andra sätt att intjäna pension
            är former för sparande, i vilkas resultat den andra maken bör
            ha del. Det måste anses naturligt att den delen tillfaller hustrun
            på det sättet, att hon vid skilsmässa får viss rätt till familjepension.»
            ...»Om exempelvis mannen efter skilsmässan kan på äldre dar påräkna
            en god pension utöver folkpensionen, medan hustrun endast får
            folkpension eller obetydligt mera, är givet mannens ekonomiska
            ställning vid lika villkor i övrigt vida bättre än hustruns —
            i strid med den likadelningsprincip som uppbär giftorättsinstitutet
            i giftermålsbalken.» Vi ansluter oss helt till denna uppfattning.
            En pensionsrätt för frånskilda, knuten till ett krav på livsvarigt
            under- håll, gynnar på ett stötande sätt ekonomiskt välställda.
            Personer i goda ekonomiska villkor, som önskar skilsmässa, träffar
            vanligen frivilliga upp- görelser, oftast inkluderande livsvarigt
            underhåll för kvinnan. En gemen- sam ansökan om äktenskapsskillnad
            ingives till rätten, som regelmässigt godtar överenskommelsen.
            Därmed har pensionsrätt stipulerats för den hustrun. I andra och
            i flertalet fall hänförliga företrädesvis till arbetar- och medelklass
            räcker oftast, vare sig tvist föreligger eller inte, mannens be-
            talningsförmåga inte till mera än att utge underhållsbidrag för
            barnen, även de många gånger alltför knappa. Om behov av underhållsbidrag
            till hustrun anses föreligga, sker en restriktiv bedömning av
            olika omständig- heter rörande hennes försörjningsutsikter, och
            rätten dömer — om nu möj- ligheter föreligger — vanligen till
            ett mindre underhåll att utgå under en fixerad tid. Tendensen
            i skillnadsmål går i den riktningen, att livsvarigt
          </p>
          <pb facs="riksdagen-motions-pdf/data/1962/mot_1962__fk__662/mot_1962__fk__662-004.pdf"/>
          <fw xml:id="i-FDFtw2UbV1Zski5RZuMJP9">
            Motioner i Första kammaren, nr 662 år 1962 17
          </fw>
          <p xml:id="i-5Ljh1UcGoXcmcvi9Zc1sH3">
            underhåll utdöms i ett allt mindre antal fall. Av 5 916 skilsmässor
            i Stock- holm åren 1958—1960 erhöll (enligt advokat H. Sjöströms
            bok Underhåll och skilsmässor i Stockholm 1961) 175 frånskilda
            kvinnor över huvud taget underhållsbidrag, 300 kronor i månaden
            eller mera i endast 32 fall. Siff- rorna visar med all tydlighet
            att med stadfästande av förslaget om livsvarigt underhåll som
            förutsättning för rätt till änkepension för frånskilda blir denna
            för en stor grupp betydelsefulla och efterlängtade reform en illusion
            för det övervägande flertalet. Bestämmelsen om underhållsbidrag
            får enligt vår mening en otillfredsställande socialeffekt. Att
            redan vid reformens ikraftträdande kunna räkna med att bestämmelsen
            måste komma att leda till bitterhet och missnöje bland dem det
            berör vore enligt vår mening syn- nerligen olyckligt. Om en försäkringstagande
            efterlämnar flera änkepensionsberättigade bör, säger departementschefen
            »pension till envar av dessa i princip utgå utan hänsynstagande
            till att mer än en änkepension skall utgå». Ett godtagande av
            motionärernas synpunkter att rätt för frånskilda till viss del
            i änkepen- sion skall anses föreligga synes inte innebära att
            något nytt i sak införts i förhållande till vad departementschefen
            här förordat. Att antalet pensions- berättigade med slopandet
            av underhållsbidragsbestämmelsen blir av en helt annan storleksordning
            och därmed kostnaderna för meruttaget är själv- klart. Värdet
            å ena sidan av en pensionsutformning som också i fråga om de frånskilda
            enligt vår uppfattning står i bättre överensstämmelse med fa-
            miljerättsliga grunder och som inte leder till slumpvis drabbade
            orättvisor uppväger enligt vår mening den kostnadseffekt i fråga
            om pensionsmedlens avkastning som kan uppkomma. Skulle ett undanröjande
            av denna bestäm- melse tvingande leda till att fler änkepensionsberättigade
            får dela på en änkepension kan vi i likhet med familjerättskommittén
            inte finna annat än att detta som en naturlig konsekvens får godtagas.
            I sådant fall bör pro- centuella minimigränser fastställas. Barnpensionerna
            anser vi inte skall beröras av det föregående utan lämnas orubbade.
            Den argumentation som tidigare förts angående pensionsrätt för
            från- skilda till del i änkepension efter äktenskapets varaktighet
            kan inte föras beträffande folkpensionen som är en med betydande
            statsmedel socialt be- tingad grundförsörjning. För ett slopande
            av underhållsbidragsbestämmel- sen även i folkpensioneringen finnes
            dock enligt vår mening skäl, och det vore rationellt för vinnandet
            av den samstämmighet i reglerna vars värde departementschefen
            understrukit. Med hänsyn till de statsfinansiella konse- kvenserna
            finner sig undertecknade emellertid förhindrade att i detta sam-
            manhang ställa något yrkande. Uppslitande långdragna konflikter
            i samband med skilsmässa är ur alla synpunkter olyckliga för de
            berörda, inte sällan helt nedbrytande. Frivilliga, personliga
            uppgörelser mellan makarna bör på allt sätt underlättas. Den föreslagna
            spärregeln får en rakt motsatt effekt.
          </p>
          <pb facs="riksdagen-motions-pdf/data/1962/mot_1962__fk__662/mot_1962__fk__662-005.pdf"/>
          <fw xml:id="i-SmiXiFHa672r5KNbuJ5yYf">
            18 Motioner i Första kammaren, nr 662 år 1962
          </fw>
          <p xml:id="i-H8fKckVVBiwCFTLBZFHQdp">
            Det kan svårligen heller bestridas att skenavtal kan slutas.
            Möjligheterna att vare sig förhindra eller kontrollera utbetalningsförhållande
            mellan en- skilda torde vara mycket liten. Att mot bakgrunden
            av rådande trygghetsfaktorer inom arbetslivet efter ATP-reformens
            genomförande osäkra tryggheten för den gifta kvinnan i händelse
            av skilsmässa synes oss vara ägnat att kraftigt motverka en so-
            cialt och befolkningsmässigt motiverad familjestimulerande politik.
            Med åberopande av det anförda hemställer undertecknade, att riksdagen
            måtte avslå förslaget i proposition nr 90 i vad det avser underhållsbidraget
            i TPL som avgörande för- utsättning för rätt till änkepension
            för frånskilda, att riksdagen måtte besluta att familjepension
            skall utgå till frånskild kvinna i förhållande till äktenskapets
            varak- tighet, samt att riksdagen måtte i skrivelse till Kungl.
            Maj:t hemställa att nytt lagförslag berörande tjänstepensionslagen
            i anslut- ning till här anförda synpunkter måtte föreläggas nästa
            års riksdag.
          </p>
          <p xml:id="i-WGFtcQemmtQ86GiQ15G6wa" type="date">
            Stockholm den 3 april 1962
          </p>
          <div xml:id="i-LaSf1a1hk2bvzrWUYeePaP" type="signatureBlock">
            <list xml:id="i-2hgtA4jbK3quU6JTDbNCEJ">
              <item xml:id="i-XAcdQzBueQgh7gmBHHg5Du" who="unknown" type="signature">
                Annie Wallentheim Maja Nilsson Sture Palm
              </item>
            </list>
          </div>
          <p xml:id="i-GkhZ2e2NwiM4XANDzuTDrz">
            Lisa Mattson Thure Dahlberg Gunnar Berg
          </p>
          <p xml:id="i-9AWMmqHT2SyRB7XK9JKxTz">
            Emil Kihlströms Tryckeri AB Stockholm 1962 620422
          </p>
        </div>
      </div>
    </body>
  </text>
</TEI>
