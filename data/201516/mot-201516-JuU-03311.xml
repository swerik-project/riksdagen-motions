<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-03311">
  <teiHeader>
    <fileDesc>
      <titleStmt>
        <title>med anledning av prop. 2015/16:78 Ett särskilt straffansvar för resor i terrorismsyfte</title>
        <author corresp="i-Kn2C4HPwWcqbEgtUtWTc5F">av Roger Haddad m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3311 av Roger Haddad m.fl. (L)</title>
          <idno type="rdwebb">H3023311</idno>
          <rs type="number">3311</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3023311/text</ref>
          <ref type="dokument_url_html">http://data.riksdagen.se/dokument/H3023311</ref>
          <ref type="dokumentstatus_url_xml">http://data.riksdagen.se/dokumentstatus/H3023311</ref>
          <ref type="docx">http://data.riksdagen.se/fil/03856D61-E41C-4547-A91F-A167BAC3A7F0</ref>
          <ref type="pdf">http://data.riksdagen.se/fil/946AE211-1E67-47E1-9126-0345D8CA6C3A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UbgZDZPBynu5dutQ3jCsDn</idno>
            <name>Christina Örnebjär</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-ESqpM9nijrX6Ea73qxSLf8"/>
        <correspContext corresp="i-ESqpM9nijrX6Ea73qxSLf8">
          <ref>Proposition 2015/16:78</ref>
        </correspContext>
        <correspAction xml:id="i-2LghPKo1TCrVtjvC3YAJa2" type="signed"/>
        <correspContext corresp="i-2LghPKo1TCrVtjvC3YAJa2">
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-UbgZDZPBynu5dutQ3jCsDn"/>
          <note type="signatory" corresp="i-QKE6ihmLRJvwhV4neD6h7b"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-D8B2Xf6UADbqciPHrqFxSc"/>
        </correspContext>
        <correspAction type="submitted" xml:id="i-DaRYJ1FzM5ehqRDxXyXtXK">
          <date when="2016-01-15"/>
          <time when="16:28:31"/>
        </correspAction>
        <correspAction type="dismissed" xml:id="i-LhZDzk6aNf7TJrc73vhFXy">
          <date when="2016-01-19"/>
        </correspAction>
        <correspAction type="referred" xml:id="i-17skMSg2xnMEuKsCzuNjy8">
          <date when="2016-01-20"/>
        </correspAction>
        <correspAction type="assigned" xml:id="i-PcstRKWz8SLvcZPVfTqP7K">
          <date when="2016-04-27"/>
          <time when="16:14:01"/>
        </correspAction>
        <correspContext corresp="i-PcstRKWz8SLvcZPVfTqP7K">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-3wPAREh19SSP8EhBNrK7Rg"/>
        <correspContext corresp="i-3wPAREh19SSP8EhBNrK7Rg">
          <ref type="uppgift">2015/16:JuU17</ref>
          <ref type="ref_dok_id">H301JuU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU17</ref>
          <ref type="ref_dok_titel">Ett särskilt straffansvar för resor i terrorismsyfte</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:3311 av Roger Haddad m.fl. (L) med anledning av prop. 2015/16:78 Ett särskilt straffansvar för resor i terrorismsyfte</div>
      </div>
      <div type="motBody">
        <div type="motProposal" subtype="förslag">
          <head xml:id="i-JtRMkb5AsgMLv22ehmjpuj">
            Förslag till riksdagsbeslut
          </head>
          <list style="ol">
            <item xml:id="i-TSvM4SMtRJgLThYdjGw85P">
              Riksdagen ställer sig bakom det som anförs i motionen om förberedelse
              av terrorismresor och tillkännager detta för regeringen.
            </item>
            <item xml:id="i-Jddz3fypi4GF8875FE3p6e">
              Riksdagen ställer sig bakom det som anförs i motionen om straffskalan
              för grovt fall av finansiering av terrorismresor och tillkännager
              detta för regeringen.
            </item>
            <item xml:id="i-VEeBFzuXPGtFgyFmShciQB">
              Riksdagen ställer sig bakom det som anförs i motionen om återkallelse
              eller tillfälligt indragande av pass och tillkännager detta för
              regeringen.
            </item>
            <item xml:id="i-E2hpN9GNtu3xez16HwErSc">
              Riksdagen ställer sig bakom det som anförs i motionen om kriminalisering
              av deltagande i strid för terrorstämplade organisationer och andra
              former av aktivt understödjande av terrorstämplade organisationers
              verksamhet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-X5cRNdMaKf77BJcs6UCYts">
            Motivering
          </head>
          <p xml:id="i-TKkctDNkzaRTsSXbMcP3cD">
            Terrorismen är ett grundläggande hot mot demokratin, det öppna
            samhället och enskilda människors liv och trygghet. Alliansregeringen
            presenterade i februari 2012 en nationell strategi för att förebygga
            uppkomsten av terrorism, förhindra terroristattentat och förbereda
            för det fall ett terroristattentat ändå inträffar. I december
            2015 behandlade riksdagen Sveriges nya nationella strategi mot
            terrorism, och gjorde i samband med detta två tillkännagivanden
            om det fortsatta arbetet. Ett av dessa tillkännagivanden gällde
            kriminalisering av resor i terrorismsyfte.
          </p>
          <p xml:id="i-AzSriW4sV6brnRtZSNociz">
            De förslag som läggs i propositionen ligger i huvudsak helt i
            linje med vad Liberalerna redan tidigare aktivt förespråkat. Det
            finns en bred parlamentarisk enighet kring dessa åtgärder, vilket
            vi välkomnar. I december 2015 har Liberalerna också ingått en
            uppgörelse med övriga allianspartier och regeringens båda partier
            om ett antal åtgärder mot terrorism. Att det i uppgörelsen ingår
            en skärpning av straffsatserna för terrorfinansieringsbrottet
            har varit en viktig förutsättning för att vi i huvudsak står bakom
            propositionens förslag. Det finns dock ett antal frågor som saknas
            i propositionen.
          </p>
          <p xml:id="i-MHinzLY7qCsJrs8s6UjHM7">
            Propositionen föreslår ett särskilt straffansvar för den som
            reser eller påbörjar en resa till ett annat land än det land där
            personen är medborgare om avsikten är att begå eller förbereda
            eller att ge eller ta emot utbildning avseende bland annat terroristbrott.
            Bakgrunden är ett bindande beslut i FN:s säkerhetsråd den 24 september
            2014 i form av resolution 2178 (2014).
          </p>
          <p xml:id="i-WJsj3RAR7iSosPid1Ga9Rw">
            Resolutionen är antagen i enlighet med kapitel VII i FN-stadgan
            och är därmed bindande för alla medlemsstater. Medlemsstaterna
            ska enligt paragraf 5, i överensstämmelse med internationella
            mänskliga rättigheter, internationell flyktingrätt och internationell
            humanitär rätt, förhindra och bekämpa rekrytering, organisering,
            transport eller utrustande av personer som reser till ett annat
            land i syfte att utföra, planera, förbereda eller delta i terroristhandlingar
            eller att ge eller få terroristträning. Detsamma gäller finansiering
            av deras resor och aktiviteter.
          </p>
          <p xml:id="i-QzyNq7kLzuDetrfXdBupYo">
            Resolutionen innebär ett långtgående åtagande att bekämpa terroristverksamhet,
            även på förberedelsestadiet. Mot den bakgrunden kan det ifrågasättas
            att regeringen avstår från att lägga fram förslag som innebär
            en kriminalisering av förberedelse till resa i terrorismsyfte.
            Även om bevisföringen är mer komplicerad vad gäller förberedelse
            till brott är det samtidigt angeläget att kriminaliseringen fyller
            sitt avsedda syfte att förhindra resor i terrorismsyfte. Det bör
            vara möjligt att hitta en rättssäker utformning av en kriminalisering
            som även inkluderar förberedelse, och som därmed möjliggör ingripande
            i ett tidigare skede. Detta bör riksdagen tillkännage för regeringen.
          </p>
          <p xml:id="i-T8xgN9f3iHdS3sz1bTWXC">
            Vad gäller finansiering av terrorismresa föreslår regeringen
            samma straffskala som för själva resan, det vill säga fängelse
            i högst två år. Vad regeringen då förbiser är att kriminaliseringen
            av resan riktar sig mot en enskild persons resa, medan finansieringen
            däremot kan syfta till att möjliggöra resor för fler personer.
            När det handlar om finansiering i större skala av terrorismresor
            behöver straffskalan ligga betydligt högre. Det är därför rimligt
            att även resefinansieringsbrottet har en särskild straffskala
            för grova brott på fängelse i lägst sex månader och högst sex
            år. Detta gör att straffskalan för grova fall av finansiering
            av terrorismresor harmoniseras med straffskalan för andra grova
            fall av finansiering av terroristverksamhet. Detta bör riksdagen
            tillkännage för regeringen.
          </p>
          <p xml:id="i-G6pWKcTxCPfc7umSuXnSL7">
            Liberalerna anser även att det måste övervägas hur rättsväsendet
            snabbare ska hindra terrorismresor från att verkställas. I andra
            länder finns möjlighet att i sådana fall återkalla eller tillfälligt
            dra in passet. Vi anser att denna möjlighet måste prövas också
            i Sverige, till exempel genom att det blir möjligt att återkalla
            eller tillfälligt dra in passet för den som på sannolika skäl
            är misstänkt för att förbereda eller ha påbörjat en resa i terrorismsyfte.
            Detta bör riksdagen tillkännage för regeringen.
          </p>
          <p xml:id="i-PZzuXKSaHJP2TCiRzpBkQo">
            Liberalerna anser vidare att de tilläggsdirektiv som Utredningen
            om genomförande av vissa straffrättsliga åtaganden för att förhindra
            och bekämpa terrorism erhöll i juni 2015 (dir. 2015:61) är otillräckliga.
            I utredningsdirektiven framgår bara att utredaren ska analysera
            behovet av ytterligare kriminalisering för att förebygga och förhindra
            att personer deltar i väpnad konflikt utomlands inom ramen för
            en terroristorganisation. Det måste stå klart i uppdraget att
            det ska vara brottsligt att delta i strid för terrorstämplade
            organisationer. Vidare bör frågan om kriminalisering av medverkan
            i andra stödfunktioner inom en terrorstämplad organisation ingå.
            Många av de som reser från Sverige till IS deltar inte aktivt
            i strid, men deltar aktivt i att bygga upp terrorgruppens verksamhet
            genom att ingå i olika stödfunktioner. Denna form av aktiv medverkan
            i terrororganisationer bör också ingå i en kriminalisering. Detta
            bör riksdagen tillkännage för regeringen.
          </p>
          <p xml:id="i-8Wv9JwUd2PWy1xaXVKTKqe">
            Som Liberalerna tidigare framhållit anser vi att en utvidgning
            av de brott som omfattas av terroristbrottslagen (2003:148) bör
            prövas. Exempel på sådana brott som bör komma till är skyddande
            av brottsling. Även brott som osant intygande och mened bör övervägas.
            Vidare bör, för att underlätta lagföring av organisering av terrorverksamhet
            på svensk mark, en översyn göras av bestämmelsen om olovlig kårverksamhet.
            Bestämmelsen är gammal och straffskalan är låg. Eftersom dessa
            frågor inte tas upp i lagstiftningsärendet avstår vi dock från
            att lägga konkreta yrkanden i detta sammanhang.
          </p>
        </div>
        <div type="motSignatures">
          <list>
            <item xml:id="i-EyW5xZ2YxDaxG8o2kh43vb">
              Roger Haddad (L)
            </item>
            <item xml:id="i-98QzRNYdcCoDvNKRzG5Rye">
              Christina Örnebjär (L)
            </item>
            <item xml:id="i-BDRfJZiEVAqnKR7hTeENDJ">
              Erik Ullenhag (L)
            </item>
            <item xml:id="i-XNJQCw9aWeGtAWz2qUuUax">
              Tina Acketoft (L)
            </item>
            <item xml:id="i-RT3r92JDtYq82yn5v18UiN">
              Emma Carlsson Löfdahl (L)
            </item>
            <item xml:id="i-GVZFo5Be7i8paiE6sHFmvA">
              Christer Nylander (L)
            </item>
            <item xml:id="i-HAh8Yp9dQXnUzukUne78TG">
              Birgitta Ohlsson (L)
            </item>
          </list>
        </div>
      </div>
    </body>
  </text>
</TEI>
