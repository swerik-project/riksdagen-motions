<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_a_ak__71/mot_1914_a_ak__71-001.pdf"/>
      <div type="motHeader" xml:id="i-TaLgsatrKR97nJpjoeW5A9">
        <div type="motTitle" xml:id="i-TXsd9WQqXYbMR4Txv7yZyU"/>
        <div type="motSubmissionInfo" xml:id="i-Bexhx6e728cKqDvf6CkK9F"/>
      </div>
      <div type="motBody" xml:id="i-SeeQ2Lx6wABDK4EqeDPtg9">
        <div xml:id="i-5X2MDxzBz9z1w2i2nsLn8r">
          <p xml:id="i-F6dcFoJ9APZ5Hd3b3yZHRS">
            Motioner i Andra kammaren, Nr 71. 1
          </p>
          <p xml:id="i-641RKXkrxEhKN78SgP6E3o">
            Nr 71.
          </p>
          <p xml:id="i-BiEJTmmwCa8QWwSXaCfCmu">
            Av herr Kronlund, om skrivelse till Kungl. Maj:t angående utredning
            och förslag i fråga om underlättande av sprittillverkning utav
            sulfitindustriens avfallsprodukter.
          </p>
          <p xml:id="i-SVDWVXSjn8VtzWBiZLjhoK">
            Enligt den inom Kommerskollegium av doktor Key-Åberg på initiativ
            från nykterhetskommittén verkställda utredning rörande » Tillverkningen
            av alkoholhaltiga drycker i Sverige och därmed sammanhängande
            frågor», inmäskades under tillverkningsåret 1910 —1911: 1) vid
            pressjästfabrikerna: 9,316,942 kilogram spannmål, 32,736 hektoliter
            potatis, 61,700 kilogram manioka och 439,000 kilogram melass,
            och blev utbytet härav 4,271,758 liter brännvin å 50 procent och
            3,084,247 kilogram ren jäst; 2) vid tre melassbrännerier, där
            pressjäst ej tillverkas, inmäskades 2,266,058 kilogram melass
            varav erhölls 1,220,243 liter brännvin å 50 procent; 3) vid sulfitbrännerierna
            producerades 1,387,470 liter brännvin å 50 procent; 4) vid de
            övriga brännerierna, vilka endast tillverkade bränn- vin och därtill
            använde huvudsakligast spannmål och rotfrukter, inmäskades: |
            8,763,015 kilogram spannmål, 1,807,792 hektoliter potatis, 114,359
            hektoliter vitbetor, 200,120 kilogram gråstärkelse och 1,259,223
            kilogram manioka, och erhölls därav 33,836,530 liter brännvin
            å 50 procent. Bihang till Riksdagens protokoll 1914. 4 saml. 37
            häft. (Nr 71). 1
          </p>
          <pb facs="riksdagen-motions-pdf/data/1914/mot_1914_a_ak__71/mot_1914_a_ak__71-002.pdf"/>
          <p xml:id="i-9XeiK3Gn39BCUs25kL9kti">
            2 Motioner i Andra kammaren, Nr 71.
          </p>
          <p xml:id="i-XJnf9qU5HdcjW2C7KR9DRo">
            Bortsett från jästfabrikerna tillverkades sålunda omkring 35
            miljoner liter råbrännvin av näringsmedel och omkring 1,4 miljoner
            liter av sulfitlut. Denna lut är en avfallsprodukt vid sulfitfabrikationen
            och har ända till på sista tiden uttappats i vattendragen, där
            den endast vållat olägenheter och delvis fördärvat vattnet. MSulfitluten
            inne- håller ungefär 50 procent av den vid sulfitindustrien använda
            rå- varan, veden. År 1912 producerades 670,000 tons sulfitmassa
            och en ungefär lika stor kvantitet råvara gick alltså förlorad.
            Denna kvantitet har under de senaste åren varit i stark stegring
            till följd av sulfitindu- striens väldiga utveckling. Fortgår
            denna på samma sätt, skulle vi redan 1916 vara uppe i cirka en
            miljon ton sulfitmassa. Sulfitsprit började tillverkas i Sverige
            under år 1909 och till- verkningen uppgår nu till ungefär 4 !/2
            miljoner liter om året av 50 procents styrka. Av den tillgängliga
            råvaran skulle emellertid redan nu kunna produceras cirka 6,5
            miljoner liter till ett värde av åtskilliga miljoner kronor, som
            alltså årligen gå förlorade för industrien och landet. Att märka
            är ock att genom uttagande av spriten ur sulfitav- fallsluten,
            denna befrias från socker och svavelsyrlighet, de två ämnen, som
            mest bidraga att förorena vattendragen och förstöra fisket. Återstoden
            av sulfitluten kan alltså utan vidare olägenhet utsläppas i vattendragen.
            Orsaken, varför sulfitluten hittills endast i så ringa omfattning
            kommit till användning som råämne för sprittillverkning, torde
            huvudsakligen ligga i de hinder för tillverkning och försäljning
            av verkligt billig sprit, som den nu gällande lagstiftningen om
            bränn- vinstillverkningen i riket medför. De stadganden, som jag
            åsyftar, äro dels bestämmelserna om denaturering av sprit, dels
            föreskrifterna att brännvinsbränning i allmänhet ej må försiggå
            mer än under 7 månader av året, från den 1 oktober till den 1
            maj, och att om tillverkningen vid bränneriet överstiger 600,000
            liter om året, skall utöver den vanliga skatten erläggas en tilläggs-
            avgift av 5 öre litern. Sistnämnda begränsning verkar därhän,
            att det aldrig vid ett och samma bränneri kan bliva fråga om att
            tillverka mera än
          </p>
          <pb facs="riksdagen-motions-pdf/data/1914/mot_1914_a_ak__71/mot_1914_a_ak__71-003.pdf"/>
          <p xml:id="i-PKJSCSCeo8aGmkoe4i1ZZb">
            Motioner i Andra kammaren, Nr 71. 3
          </p>
          <p xml:id="i-7hRYnP3BFbuNqNCBDet4YW">
            nämnda mängd, ty tilläggsavgiften fördyrar tillverkning av över-
            skjutande kvantitet i alltför hög grad. Ifrågavarande lagstiftning
            var från början avpassad endast efter förhållandena inom jordbruksnäringen.
            Vid lagens tillkomst tänkte man antagligen allenast på jordbruksprodukter
            som råvaror för brännvinstillverkningen. Då nu dessa råvaror producerades
            under den blidare årstiden och brännvinsbränningen ursprungligen
            hand- hades av lantmännen själva, kom utövandet av denna senare
            näring att huvudsakligen förläggas till vintern. Lagstiftaren
            tog fasta härpå och ville genom att fastställa denna ordning medverka,
            till att bränn- vinsbränningen bibehölls som en binäring till
            jordbruket. Detta kunde ock utan olägenhet ske, då förarbetningen
            till brännvin av säd och potatis väl medhanns under vintern och
            dessa råämnen i varje fall kunde lagras. Förhållandena inom sulfitindustrien
            äro ju helt annorlunda. Där erhålles ju råämnet för sprittillverkningen
            året runt och måste genast förarbetas för att ej förfaras. Liknande
            är förhållandet inom pressjästindustrien, där sprit erhålles som
            bi- produkt. För denna industri har i lagen inrymts ett medgivande
            till sprittillverkning året runt, och samma skäl torde väl tala
            för en motsvarande tillåtelse för sulfitindustrien. Vid tiden
            för igångsättandet av den första spritfabriken ändra- des visserligen
            lagen därhän, att vid sådana brännerier, där hela till- verkningen
            denaturerades eller exporterades, skulle bränningen få fortgå
            hela året och till obegränsade kvantiteter. Detta medgivande har
            emellertid icke varit tillfyllest för att frambringa tillvaratagande
            i större skala av sulfitluten. Avsätt- ningsmöjligheterna för
            sulfitspriten äro nämligen ännu alltför ovissa. Som de flesta
            sulfitfabriker lämna råvara till cirka 2,000,000 liter sprit om
            året, tvingar lagen sultitbrännerierna att exportera eller denaturera
            hela sin tillverkning. Vad exportmöjligheterna beträffa, äro dessa
            ganska små och ovissa. De flesta länder skydda sig mot spritimport
            genom höga tullar eller rent av införselförbud. I de få länder,
            där sådana hinder ej möta, riskerar den svenska spriten att få
            konkurrera med premi- erad exportsprit från andra länder. Tack
            vare exportpremier kan t. ex. rysk sprit, åtminstone under goda
            potatisår, säljas i Hamburg och Belgien till ett pris, som närmar
            sig tillverkningskostnaden för svensk sulfitsprit. Utom landet
            finnes alltså en allt för osäker mark- nad för vår sulfitsprit,
            för att man därå skulle kunna basera någon
          </p>
          <pb facs="riksdagen-motions-pdf/data/1914/mot_1914_a_ak__71/mot_1914_a_ak__71-004.pdf"/>
          <p xml:id="i-4XTdiQ6tyhwsL3swGnw1BC">
            4 Motioner i Andra kammaren, Nr 71.
          </p>
          <p xml:id="i-BhqCcdwYo2hgt7ZVgcqfwe">
            större industri. Återstår alltså att denaturera sulfitspriten.
            Detta sker nu ock med hela tillverkningen av sådan sprit, cirka
            4,5 miljoner om året, vilken kvantitet nära täcker den nuvarande
            konsumtionen av denaturerad sprit inom landet, vilken utgör cirka
            5,000,000 liter. Men utom sulfitspriten denatureras årligen cirka
            3,000,000 liter rå- brännvin, tillverkat av potatis och säd m.
            m., utgörande den del av brännvinstillverkningen, som ej kan renas
            och därför måste denatureras. Redan nu tillverkas alltså mera
            denaturerad sprit än som kon- sumeras. Att konsumtionen av sprit
            för tekniska ändamål ej ökas beror åter därpå, att priset ännu
            ställer sig för dyrt. Varken som motorbränsle, för belysning eller
            i åtskilliga kemisk-tekniska indu- strier kan sprit till nuvarande
            höga pris finna någon större an- vändning. Då det emellertid är
            bekant, att sulfitspriten kan framställas till väsentligt lägre
            kostnad än potatis- och sädessprit, kunde det tyckas vara en enkel
            sak för sulfitspritindustrien att genom en pris- sänkning vidga
            marknaden för denaturerad sprit. För att denna skall med framgång
            kunna konkurrera med ben- zin och fotogen samt finna större användning
            i den kemisk-tekniska industrien erfordras dock att priset sättes
            så lågt, att det kommer ganska nära tillverkningskostnaden. Härav
            följer åter att sulfit- spritindustrien ej blir vidare bärkraftig,
            förr än den vuxit till en verklig storindustri, som kan nöja sig
            med en mycket liten vinst- mariginal per varuenhet för att bära
            sig. Enstaka sulfitfabriker ha därför helt naturligt ej vågat
            gå i spetsen och igångsätta tillverk- ning av enbart denaturerad
            sulfitsprit, vars avsättningsmöjligheter åtminstone till en början
            äro så ovissa. Det behöves ju t. ex. endast, att de kapitalstarka
            intressen, som kontrollera benzinimporten, före- toge sig att
            sänka priset i Sverige på denna vara under tillverk- ningskostnaden
            : för sulfitsprit för att sulfitspritfabrikerna skulle se sitt
            blivande största avsättningsområde, nämligen som motorbränsle,
            stängt. De svårigheter, som sålunda ligga i vägen för sulfitspritindu-
            striens utveckling, skulle i hög grad utjämnas, om lagen ändrades
            därhän, att man finge rätt att vid varje spritfabrik (bränneri)
            år- ligen tillverka åtminstone 600,000 liter beskattningsbart
            brännvin, som kunde renas och försäljas till förtäring, under
            det att återstoden
          </p>
          <pb facs="riksdagen-motions-pdf/data/1914/mot_1914_a_ak__71/mot_1914_a_ak__71-005.pdf"/>
          <p xml:id="i-TDdoqATD9toUaNE27WJW8r">
            Motioner i Andra kammaren, Nr 71. 5
          </p>
          <p xml:id="i-WCrKMfua7aRBS8po97xU5B">
            av fabrikens tillverkning denatureras ävensom rätt att bedriva
            sådan sprittillverkning året runt. Genom försäljning av en del
            sprit till förtäring skulle sulfit- spritindustrien erhålla så
            mycket högre förtjänst å denna del av sin tillverkning, att en
            större del av samtliga tillverkningskostnader skulle kunna läggas
            därå och återstoden av tillverkningen kunna gäljas till tekniska
            ändamål till så låga priser, att avsättningen bleve fullt betryggad.
            Sulfitspritindustrien skulle emellertid såsom redan antytts be-
            höva denna lättnad i lagstiftningen endast till en början, såsom
            en språngbräda för att komma över den första farliga och besvärliga
            tiden. Har denna industri väl hunnit utveckla sig, så att den
            om- fattar samtliga eller en större del av Sveriges sulfitfabriker,
            kan den säkerligen existera på endast denaturerad sprit. Man behöver
            därför ej befara, att lösgivandet av sulfitbrännvinet skulle komma
            att öka svårigheterna för totalförbudets genomförande, utan snarare
            under- lätta detta. Ej heller torde behöva befaras, att sulfitbrännvinets
            lösgivande skulle under den tid, som förflyter innan ett totalförbud
            kan tänkas bliva genomfört, försvåra en rationell nykterhetspolitik.
            Redan nu överstiger produktionen av brännvinkomsumtionen och denna
            senare nedgår stadigt. Det tillskott i brännvinsproduktionen,
            som sulfit- industrien skulle lämna, kan därför ej heller tänkas
            öka konsum- tionen, helst det i själva verket antagligen ej skulle
            bliva någon vidare ökning i den sammanlagda årstillverkningen
            av brännvin inom landet. Det lärer väl nämligen ligga i sakens
            natur, att sulfitbränn- vinet skulle inom kort komma att till
            någon del uttränga födo- ämnesbrännvinet och att produktionen
            av det sistnämnda i följd härav måste i motsvarande grad inskränkas.
            För landet i dess helhet skulle väl detta snarast vara till be-
            tydligt gagn och vinning, då ju de jordbruksprodukter, som använ-
            das till brännvinsbränning, även hava sitt värde som födoämnen
            för människor och kreatur, under det att sulfitluten ännu ej kan
            an- vändas till annat än beredande av sprit. För den del av det
            svenska jordbruket, som nu ägnar sig åt producering av råvaror
            för brännvinstillverkningen, kunde däremot en inskränkning i sistnämnda
            industris användning av jordbruks- produkter tänkas medföra förlust.
            Skulle så vara fallet, så utgjorde de hinder den nuvarande
          </p>
          <pb facs="riksdagen-motions-pdf/data/1914/mot_1914_a_ak__71/mot_1914_a_ak__71-006.pdf"/>
          <p xml:id="i-Drs6tzgnsm9UxAs9LZV3JZ">
            6 Motioner i Andra kammaren, Nr 71.
          </p>
          <p xml:id="i-MUqr7DP97aihoigfjs5em">
            brännvinslagstiftningen lägger i vägen för sulfitspritindustriens
            fram- marsch ett kraftigt skydd för berörda del av vår jordbruksnäring,
            och dess målsmän vore helt säkert angelägna om dessa hinders bi-
            behållande. Det gäller då att undersöka i vad mån dessa jordbruksintressen
            äro berättigade. . Enligt förenämnda utredning av doktor Key-Aberg
            uppgick värdet av de vid brännerierna använda råämnena under tillverk-
            ningsåret 1910—1911 till nära 5 !/2 miljoner kronor. Värdet av
            års- skörden 1910 uppgick till omkring 788,000,000 kronor och
            dess- utom importerades till Sverige samtidigt spannmål till ett
            värde av omkring 60 miljoner kronor, mer än 44 gånger vad som
            användes vid brännerierna. | Brännerierna förbrukade under tillverkningsåret
            1910—1911 om- kring 1,800,000 hektoliter potatis, samtidigt importerades
            omkring 440,000 hektoliter potatis. Den areal av inägojord, som
            behövdes för att frambringa den för sprittillverkningen erforderliga
            kvantitet spannmål och potatis, uppgår till cirka 15,000 hektar
            eller 0.8 procent av hela den areal, som användes för spannmål
            och rotfrukter inom vårt land, för bränn- vinspotatisen användes
            en areal av omkring 9,700 hektar motsva- rande 1.6 procent av
            åker och annan odlad jord inom Skåne. Värdet av den för sprittillverkning
            använda kvantitet spannmål och rot- frukter utgör endast omkring
            1.5 procent av hela Sveriges skörd. Av vad sålunda anförts torde
            framgå, att bränneriernas avverk- ning av jordbruksprodukter icke
            är av någon särdeles stor betydelse för landets jordbruk i dess
            helhet eller ens för någon större del därav och i alla händelser
            icke av den betydelse, att den berättigar uppoffringar av så stora
            värden som för närvarande gå förlorade för landets industri och
            därigenom även för landet i dess helhet. Genom en tillmötesgående
            taxeförändring å statens järnvägar kunde ju ock möjlighet beredas
            för en del av potatisproducenterna till brännerierna att sälja
            sin potatis inom landet såsom ätpotatis i stället för de 440,000
            hektoliter, som nu importeras från utlandet, och avsättningsmöjligheter
            för den till brännvinsbränningen erfor- derliga spannmålen torde
            med hänsyn till spannmålsbehovet inom landet icke saknas. För
            övrigt finnes annat sätt för användande av den vid sprit- tillverkningen
            nu använda potatisen, nämligen produktion av potatis-
          </p>
          <pb facs="riksdagen-motions-pdf/data/1914/mot_1914_a_ak__71/mot_1914_a_ak__71-007.pdf"/>
          <p xml:id="i-Q5UJXNS3TWG7cVD6YpvMcb">
            Motioner i Andra kammaren, Nr 71. 7
          </p>
          <p xml:id="i-B57cYA3Dz9MoQD8nfoWgnL">
            flinga, ett hittills endast i ringa utsträckning använt foderämne
            i Sverige; en tillverkning, som emellertid anses giva ett något
            mindre ekonomiskt utbyte än brännvinsbränningen av potatis. Det
            kan emellertid tänkas, att potatisodlarne kunna övergå till odling
            av andra kulturväxter, säd eller foderväxter och därigenom taga
            igen den minskade inkomsten av potatisodlingen. Enligt uppgift
            från Skaraborgs läns hushållningssällskap, hava de lantmän, som
            tidigare idkat brännvinstillverkning och som haft möjlighet att
            utbyta potatisodlingen mot odlingen av andra växtslag, omlagt
            sina jordbruk, så att brännvinsindustrien kunnat hos dem helt
            nedläggas; tillverkningsåret 1894—1893 tillverkades inom detta
            län å befintliga 29 stycken brännerier omkring 5,800,000 liter
            bränn- vin motsvarande 14.6 procent av hela landets tillverkning,
            då där- emot tillverkningen 1909—1910 inom samma län endast bedrevs
            vid 9 brännerier och utgjorde allenast omkring 1,280,000 liter
            eller 3.es procent av hela landets tillverkning. Det torde vid
            sådant förhållande ingalunda kunna anses vara ekonomiskt klokt,
            att staten genom sin lagstiftning förhindrar till- varatagandet
            av hittills oanvända tillgångar och därigenom hindrar utvecklingen
            av en på avfallsprodukt grundad industri, som endast kan bidraga
            att höja värdet å våra skogstillgångar, helst man genom denna
            lagstiftning ingalunda kan anses tillgodose i någon väsentlig
            grad det svenska jordbruket eller åtminstone till den grad, att
            man därmed kan uppväga den nationalekonomiska förlust, som därigenom
            drabbar företagsamheten på andra områden. Blir rusdrycksförbudet
            en verklighet, torde i allt fall bränneri- verksamheten, baserad
            på jordbruksprodukter, upphöra, och jordbru- karne stå inför nödvändigheten
            av en omläggning av jordbruket i detta hänseende. Ett annat hinder,
            som den nuvarande lagstiftningen lägger i vägen för försäljningen
            av billig sprit till tekniska ändamål, är det föreskrivna sättet
            för denaturering. Sprit, som skall säljas i öppna marknaden till
            annat ändamål än förtäring, måste denatureras genom tillsats av
            något eller några av de så kallade allmänna denaturerings- medlen.
            Dessa ämnen äro så dyrbara, att kostnaden för denaturering av
            en liter sprit uppgår till cirka 2 öre. I förhållande till den
            öv- riga framställningskostnaden utgör detta ett orimligt och
            mycket be- tungande tillägg, helst spritens effekt genom sådan
            tillsats ingalunda ökas utan snarare minskas. Om billigare denatureringssätt
            tillätes,
          </p>
          <pb facs="riksdagen-motions-pdf/data/1914/mot_1914_a_ak__71/mot_1914_a_ak__71-008.pdf"/>
          <p xml:id="i-N5w4P8sCWTpVeq3NzKvM4i">
            8 Motioner i Andra kammaren, Nr 71.
          </p>
          <p xml:id="i-Go6jMEbc2HbgD7NnVwD1WL">
            skulle detta i hög grad öka möjligheterna för spriten att framgångs-
            rikt konkurrera med benzin och fotogen. Enligt sakkunnigas upp-
            gifter skulle det ej vara förenat med några större svårigheter
            att utarbeta vida billigare metoder än de nu gällande för denatureringen,
            utan att denna bleve mindre effektiv som garanti mot missbruk
            av spriten. | Om man närmare undersöker vartill en ökad sprittillverkning
            skulle kunna användas, torde enligt fackmäns utsago spriten under
            förutsättning av billiga priser kunna användas för särskilt motor-
            drift och även för belysning. Ar 1910 importerades till Sverige
            126,000,000 liter fotogen och 9,000,000 liter benzin; då fotogen
            nu kostar 18 öre per liter i minut och den bättre benzinen 28
            öre per liter i parti, torde det vara av en stor nationalekonomisk
            betydelse att kunna ersätta dessa ämnen med inom landet tillverkad
            sprit. Det lär ock kunna påräknas, att sulfitspritfrågans lösning
            skall bi- draga till upprättandet inom landet av vissa nya kemisk-tekniska
            industrier, som äro beroende av tillgång på billig sprit, såsom
            till- verkning av färger, fernissor, konstsilke, essencer m. m.
            Samtliga hithörande frågor torde i allt fall vara av den vikt,
            att de snarast böra noggrant och fullständigt utredas. I anledning
            härav hemställer jag,
          </p>
          <p xml:id="i-C5PuoDKFNHkvh4Z9ttb82M">
            att Riksdagen ville i skrivelse till Kungl. Maj:t anhålla, att
            Kungl. Maj:t täcktes låta utreda, huru- vida och under vilka villkor
            de hinder, som för närvarande förefinnas i nu gällande brännvinslag-
            stiftning och övriga hithörande bestämmelser mot ett vidsträcktare
            tillgodogörande av sulfitindustri- ens avfallsprodukter för sprittillverkning,
            måtte undanröjas eller mildras och därefter för Riks- dagen framlägga
            de förslag, vartill en dylik ut- redning kan föranleda.
          </p>
          <p xml:id="i-3JVnGCt2P5VXckDq2EMA5C">
            Stockholm den 17 januari 1914. G. Kronlund.
          </p>
          <p xml:id="i-RTCZQAnycHZcTPMssx4Zcy">
            Stockholm, Oskar Eklunds boktryckeri, 1914.
          </p>
        </div>
      </div>
    </body>
  </text>
</TEI>
