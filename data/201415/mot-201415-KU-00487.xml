<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KU-00487">
  <teiHeader>
    <fileDesc>
      <titleStmt>
        <title>Den växande medieklyftan</title>
        <author corresp="i-3y4o8soU9qx5tQQ1cG92h3 i-6eosMH8o1uMi1nCPvvh1tH">av Kalle Olsson och Anna-Caren Sätherberg (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:487 av Kalle Olsson och Anna-Caren Sätherberg (S)</title>
          <idno type="rdwebb">H202487</idno>
          <rs type="number">487</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H202487/text</ref>
          <ref type="dokument_url_html">http://data.riksdagen.se/dokument/H202487</ref>
          <ref type="dokumentstatus_url_xml">http://data.riksdagen.se/dokumentstatus/H202487</ref>
          <ref type="docx">http://data.riksdagen.se/fil/4F92DB9E-F919-4212-AD9A-5D4240586F46</ref>
          <ref type="pdf">http://data.riksdagen.se/fil/41081E14-225A-46E6-BF30-F2673E1150C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3y4o8soU9qx5tQQ1cG92h3</idno>
            <name>Kalle Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6eosMH8o1uMi1nCPvvh1tH</idno>
            <name>Anna-Caren Sätherberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JEj4BN5oKRsUkda33VEUtS" type="signed"/>
        <correspContext corresp="i-JEj4BN5oKRsUkda33VEUtS">
          <note type="signatory" corresp="i-3y4o8soU9qx5tQQ1cG92h3"/>
          <note type="signatory" corresp="i-6eosMH8o1uMi1nCPvvh1tH"/>
        </correspContext>
        <correspAction xml:id="i-ArDcJeDt4dzSQnuf3iHLgj" type="submitted">
          <date when="2014-11-06"/>
          <time when="10:08:15"/>
        </correspAction>
        <correspAction xml:id="i-QcddvKqWv1T9hpGi3H9sxx" type="referred">
          <date when="2014-11-12"/>
        </correspAction>
        <correspAction xml:id="i-SkLAWuiAPJWTuecFbJ9Jno" type="assigned">
          <date when="2016-09-08"/>
          <time when="10:16:28"/>
        </correspAction>
        <correspContext corresp="i-SkLAWuiAPJWTuecFbJ9Jno">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-PqDT7bfr6kVGyVYq8nbAaH" type="behandlas_i"/>
        <correspContext corresp="i-PqDT7bfr6kVGyVYq8nbAaH">
          <ref type="uppgift">2015/16:KU19</ref>
          <ref type="ref_dok_id">H301KU19</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU19</ref>
          <ref type="ref_dok_titel">Massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TUdK5KTKaofTsc51RKKpLs" type="motHeader">
        <div xml:id="i-8hQ9w5KVETtqEc6sY23mCE" type="motTitle">
          Motion till riksdagen 2014/15:487 av Kalle Olsson och Anna-Caren
          Sätherberg (S) Den växande medieklyftan
        </div>
      </div>
      <div xml:id="i-FDxWimXeDKjdcj6JLHdWPi" type="motBody">
        <div xml:id="i-EDZsrWMitA7Guz4axcF2FX" type="motProposal" subtype="förslag">
          <head xml:id="i-G5HPo27bnWoj69q81BWLgg">
            Förslag till riksdagsbeslut
          </head>
          <list xml:id="i-9pSqu32pRQKvUjvRfRg2KW" style="ol">
            <item xml:id="i-Sw2ARy1cDFbAsgKZhGVw73">
              Riksdagen tillkännager för regeringen som sin mening vad som
              anförs i motionen om att motverka den tilltagande medieklyftan
              mellan olika delar av landet.
            </item>
          </list>
        </div>
        <div xml:id="i-FFEMwkCz5hG42Rm2wr768C" type="motContent">
          <head xml:id="i-8DpcZnJeDhkYBG6wrJX7Mr" type="h1">
            Motivering
          </head>
          <p xml:id="i-VSVeWFKZapQF5NkD9PEN2Y">
            Medielandskapet förändras snabbt. Omställningstrycket är högt.
            Papperstidningarnas upplagor minskar, och enligt Presstödskommitténs
            slutbetänkande (SOU 2013:66) ökar takten på den negativa utvecklingen.
            Samtidigt väljer allt fler att använda nya tekniska plattformar
            för sin mediekonsumtion. Övergången innebär också en prövning
            av nya betalformer, när nyhetsmaterial som tidigare varit gratis
            placeras bakom betalvägg. Parallellt förändras förutsättningarna
            för reklammarknaden med nya aktörer, till exempel aktörer inom
            sociala medier, som konkurrerar med de traditionella mediehusen
            om intäkterna.
          </p>
          <p xml:id="i-TXYN5u6BKTUzo87UBJXd65">
            I den pågående strukturomvandlingen finns tveklöst ett moment
            av spänning inför hur vi i framtiden kommer att producera och
            konsumera kvalificerad journalistik. Men det vore oansvarigt att
            inte uppmärksamma de risker som följer av utvecklingen.
          </p>
          <p xml:id="i-ErtkwVgGm3QC4Hjhs12dNF">
            Enligt en kartläggning från Södertörns högskola har drygt var
            tredje lokalredaktion försvunnit under de senaste 10 åren; närmare
            100 lokalredaktioner har avvecklats. År 2013 försvann 400 redaktionella
            tjänster och prognosen för 2014 är ytterligare minst ett hundratal.
            Mindre redaktionell personal innebär inte per definition sämre
            journalistik. I den tekniska utvecklingen ligger också möjligheter
            till effektiviseringar och tidsvinster. Med hjälp av nya program
            och arbetssätt kan man exempelvis redigera tidningssidor snabbare.
          </p>
          <p xml:id="i-J54Na1hGbL5fAmmtXrC9wF">
            Det är emellertid stor skillnad mellan att banta en redaktion
            från, säg, 50 till 35 medarbetare jämfört med att banta en redaktion
            från 1 till 0 medarbetare. Det går inte att blunda för att det,
            särskilt i landets glesbefolkade delar, skett en dramatisk försämring
            av den journalistiska närvaron. Lokaltidningsredaktioner har lagts
            ner, små centralredaktioner har blivit ännu mindre. Jämtlands
            län är ett betecknande exempel. Där fanns tills för bara några
            år sedan permanent journalistisk närvaro i samtliga åtta kommuner.
            I dag är stora delar av resurserna koncentrerade till Östersund.
            Därtill har Tidningarnas Telegrambyrå (TT) stängt sina kontor
            i Norrland och TV4 har kraftigt dragit ner sin lokala bevakning.
          </p>
          <p xml:id="i-2rzDaLVwHwTZniCro55qd5">
            Reportrar och ansvariga utgivare får ibland klä skott över hur
            ett skeende har skildrats i pressen. Makthavare kan tycka sig
            ha blivit missförstådda eller felciterade eller att en bisak i
            ett uttalande lyfts upp till huvudsak. Men när lokalredaktören
            inte längre finns på plats, när rapporteringen från kommunfullmäktige
            dragits in på grund av sparbeting, då hörs i stället en saknad
            av mediernas närvaro. Då, om inte förr, blir det uppenbart hur
            viktig den journalistiska närvaron är för det demokratiska samtalet.
          </p>
          <p xml:id="i-QoP4A5sJKUxrfJxA1UkJNR">
            Sociala medier erbjuder oss nya sätt att interagera och sprida
            information. Men Facebook eller Twitter kommer inte att genomsöka
            diarierna i kommunhusen i Strömsund eller Bräcke, eller uthålligt
            bevaka ett utdraget politiskt skeende inom landstingspolitiken.
            Journalister behöver finnas i hela landet – ha egna erfarenheter
            av Sverige utanför storstäderna, träffa folk i affären, på barnens
            fotbollsträning, ha kontakter in i byalagen. När resurserna koncentreras
            till huvudorter och större städer, försvinner kännedomen om de
            lokala förhållandena, med mindre initierad rapportering som följd.
            Konsekvensen blir att medieklyftan mellan stad och land vidgas.
            För det demokratiska samtalet, sammanhållningen och det medborgerliga
            samhällsengagemanget är detta en farlig utveckling.
          </p>
          <p xml:id="i-v3NVwYXuwZJHyq6MTocrC">
            Staten har flera verktyg för att värna och stimulera god journalistisk
            närvaro i hela landet. Ett sådant verktyg är en väl fungerande
            digital infrastruktur. På grund av dåliga eller obefintliga uppkopplingsmöjligheter
            på delar av landsbygden hamnar många medborgare i delvis medieskugga.
          </p>
          <p xml:id="i-5mpmS7gqeNfhnLCjzhcsvZ">
            Ett annat verktyg är presstödet. Presstödskommittén konstaterar
            emellertid i sitt slutbetänkande att vid ”ett genomförande av
            kommitténs förslag först 2017 kan fortsatta förändringar i medielandskapet
            få oförutsedda konsekvenser för presstödssystemet under kommande
            år”. Det kan därtill ifrågasättas om presstödets utformning, med
            rötter i 70-talets medieförhållanden, är fullt ut ändamålsenligt
            utifrån dagens föränderliga medielandskap. Samtidigt som presstödet
            ska värna mångfald, behövs medel för att stimulera den pågående
            övergången från papper till digital produktion, vilket är en kostsam
            och ansträngande process, inte minst för mindre lokaltidningar
            med små personella resurser.
          </p>
          <p xml:id="i-KxieTyYDDUXMXWVW22qweN">
            Ytterligare ett verktyg är public service. Från politiskt håll
            måste det säkerställas att public service har såväl tillräckliga
            resurser som tillräckligt tydligt uppdrag att vara en nyhetsförmedlare
            för hela Sverige.
          </p>
          <p xml:id="i-F69kNCxb5ucGVLQH9roo2c">
            I ljuset av de senaste årens dramatiska neddragningar, är det
            angeläget att skyndsamt belysa frågan om journalistisk närvaro,
            utan att äventyra principerna om fria och oberoende medier, med
            särskild betoning på landets mindre befolkningstäta områden.
          </p>
        </div>
        <div xml:id="i-8isMpU6MTa9KUfU1k11wQz" type="motSignatures">
          <list xml:id="i-PJWKC2PAvyKGCVxHYGym5U">
            <item xml:id="i-Ea3D5aQRBmXgtmX9yftrpk" who="i-3y4o8soU9qx5tQQ1cG92h3">
              Kalle Olsson (S)
            </item>
            <item xml:id="i-SBfsbA7a7jH9VExBzcTKFY" who="i-6eosMH8o1uMi1nCPvvh1tH">
              Anna-Caren Sätherberg (S)
            </item>
          </list>
        </div>
      </div>
    </body>
  </text>
</TEI>
