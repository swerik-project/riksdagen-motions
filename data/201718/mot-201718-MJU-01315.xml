<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-01315">
  <teiHeader>
    <fileDesc>
      <titleStmt>
        <title>Bekämpning av översvämningsmygg</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1315 av Mikael Oscarsson (KD)</title>
          <idno type="rdwebb">H5021315</idno>
          <rs type="number">1315</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5021315/text</ref>
          <ref type="dokument_url_html">http://data.riksdagen.se/dokument/H5021315</ref>
          <ref type="dokumentstatus_url_xml">http://data.riksdagen.se/dokumentstatus/H5021315</ref>
          <ref type="docx">http://data.riksdagen.se/fil/56236E13-3552-4E78-BEAF-B26223118A46</ref>
          <ref type="pdf">http://data.riksdagen.se/fil/2B1AD472-D6A7-4594-B4A6-C5EE0C45F95C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8Jj2MNaJrV87SbLnJH4DpW" type="signed"/>
        <correspContext corresp="i-8Jj2MNaJrV87SbLnJH4DpW">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction type="submitted" xml:id="i-8r2wuaAcUv7461oyqYJQbG">
          <date when="2017-10-03"/>
          <time when="10:14:37"/>
        </correspAction>
        <correspAction type="reviewed" xml:id="i-FtvyvcXfzcTheaLG4x1JSX">
          <date when="2017-10-03"/>
          <time when="10:30:22"/>
        </correspAction>
        <correspAction type="referred" xml:id="i-9sEBhhFQJNYYrtN7YMvLoK">
          <date when="2017-10-13"/>
        </correspAction>
        <correspAction type="assigned" xml:id="i-8iFd5c1JFHRq3qCmt13JNg">
          <date when="2018-03-13"/>
          <time when="13:32:12"/>
        </correspAction>
        <correspContext corresp="i-8iFd5c1JFHRq3qCmt13JNg">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-GjeKGSsKJY7Vi12Gk4D3Yv"/>
        <correspContext corresp="i-GjeKGSsKJY7Vi12Gk4D3Yv">
          <ref type="uppgift">2017/18:MJU1</ref>
          <ref type="ref_dok_id">H501MJU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Allmän miljö- och naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:1315 av Mikael Oscarsson (KD) Bekämpning av översvämningsmygg</div>
      </div>
      <div type="motBody">
        <div type="motProposal" subtype="förslag">
          <head xml:id="i-LFpHB1rSEEMg4yr1ZF93gN">
            Förslag till riksdagsbeslut
          </head>
          <list style="ol">
            <item xml:id="i-4NJyWkuq6Qv7LCHiRkDGMB">
              Riksdagen ställer sig bakom det som anförs i motionen om att
              en väl fungerande bekämpning av översvämningsmygg är en förutsättning
              för att människor ska kunna leva i nedre Dalälven och att det
              krävs en väl etablerad metod för detta, och detta tillkännager
              riksdagen för regeringen.
            </item>
            <item xml:id="i-7JcdkzzQuATQFzooeY1gGm">
              Riksdagen ställer sig bakom det som anförs i motionen om att
              redovisa kostnader för alternativa myggbekämpningsåtgärder och
              tillkännager detta för regeringen.
            </item>
            <item xml:id="i-9vK9BA4edKsLVDiUeqHZVV">
              Riksdagen ställer sig bakom det som anförs i motionen om att
              stödja utvecklingen av SIT-metoden mot översvämningsmygg och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-HqdFis4f4JNxgWttViyJ86">
            Motivering
          </head>
          <p xml:id="i-A1u5VDTr3TU2AJc1weVGsT">
            Väl fungerande bekämpning av översvämningsmyggor är en förutsättning
            för att människor skall kunna bo, arbeta, vistas och trivas i
            nedre Dalälven. För att uppnå detta mål används en väl etablerad
            metod att bekämpa larverna med bekämpningsmedlet Vectobac G som
            innehåller den naturligt förekommande jordbakterien Bti. Metoden
            används sedan decennier i väldigt många länder inom EU och i andra
            delar av världen. Ändå är Miljödepartementet märkligt nog negativt
            inställt till Bti-metoden.
          </p>
          <p xml:id="i-L52oDhbc9tZ8DUWoXMP1L3">
            Bekämpning av stickmyggor i Sverige kräver ett antal tillstånd
            och dispenser. Regeringen tar årligen beslut om tillåtlighet för
            bekämpning av översvämningsmyggor genom spridning av Vectobac
            G från helikopter och inom Natura 2000-områden vid nedre Dalälven.
          </p>
          <p xml:id="i-UBFJTJw2WnTLgxBjPXf4A2">
            Beslutet 2017 innehåller för tredje året i rad samma villkor
            om att utföraren skall redovisa vilka alternativa bekämpningsmetoder
            som används vid nedre Dalälven, samt redovisa en plan på hur användning
            av Vectobac G kan minskas. De rapporter som redan inlämnats visar
            att det inte finns någon fullt utprovad alternativ metod till
            Vectobac G och redovisar förslag på utvärdering av alternativa
            bekämpningsmetoder. Den senaste rapporten har tagits fram i samråd
            med berörda länsstyrelser, men det klargörs att utprovning av
            metoder kräver tillskott av medel från staten. Men varken Miljödepartementet
            eller dess expertmyndighet Naturvårdsverket har gett någon återkoppling
            på förslagen som redovisats, ändå ställer Miljödepartementet återigen
            samma villkor.
          </p>
          <p xml:id="i-7qsWNFxdFsMTuVpzfSC7Tr">
            Det är oklart varför Miljödepartementet vill minska på användning
            av Vectobac G. Ministern måste ge svar om det beror på eventuella
            negativa ekologiska effekter, att det är för dyrt, eller om det
            kanske är så att man inte kan se en långsiktig effekt på populationen
            av översvämningsmygg.
          </p>
          <p xml:id="i-PZ7jrTaaWywncSzc5vA1NL">
            Angående de eventuella ekologiska effekterna: Bekämpning av stickmyggor
            med hjälp av det biologiska bekämpningsmedlet Vectobac G (innehåller
            Bti som aktiv substans) har utförts i Rhendalen, södra Tyskland,
            sedan slutet av 1970-talet utan några observationer av påvisbara
            miljökonsekvenser. Långtidsstudier av stickmyggbekämpningens miljökonsekvenser
            genomförda på plats i nedre Dalälven under sex år visade att det
            inte förekom några påvisbara miljökonsekvenser på fjädermyggor
            som är de allra känsligaste icke-målorganismerna. Även långtidsstudier
            utförda vid den franska Atlantkusten ger slutsatsen att det inte
            förekommer några påvisbara miljökonsekvenser av att bekämpa stickmygglarver
            med Bti-baserade produkter. Endast en forskare anser sig ha bevis
            för miljökonsekvenser av Bti och då handlar det om indirekta effekter
            i form av minskad reproduktion hos hussvalor. Men det har visat
            sig svårt att verifiera de grundläggande länkarna i beviskedjan,
            eftersom mängder av publicerad forskning under de senaste dryga
            tre decennierna unisont kommer fram till att det inte finns några
            påvisbara miljöeffekter på de insekter som dessa svalor lever
            av och matar sina ungar med. Senast presenterades resultat av
            en 5-årig studie i Österrike och inte heller där kunde man hitta
            några negativa effekter på icke-målorganismer. Det saknas alltså
            evidensbaserad grund för en avog inställning till bekämpning av
            stickmygglarver med hjälp av Bti.
          </p>
          <p xml:id="i-3x8tPDL5cJmpWT5YtwPEL9">
            Angående ekonomiska grunder: Historien visar att utveckling och
            användning av en ny bekämpningsmetod alltid blir mer kostsamt
            än rådande metod. Den nuvarande Bti-baserade bekämpningen av översvämningsmyggor
            kräver en basorganisation med specialister, ett förråd med Vectobac
            G och avtal med ett helikopterföretag. Själva insatserna genomförs
            enbart vid definierat behov och kan variera mellan noll och fyra
            under en säsong. Mycket administrativt arbete läggs på ansökningarna
            om tillstånd, dispenser och inte minst pengar, samt att genomföra
            alla de villkor och avrapporteringar som krävs enligt besluten.
            Betydande kostnader orsakas alltså av myndigheterna själva. Fleråriga
            tillstånd och långsiktiga ekonomiska beslut skulle underlätta
            en stor del av det administrativa arbetet och därmed även reducera
            de totala kostnaderna för Bti-baserad bekämpning.
          </p>
          <p xml:id="i-38jbpkn8iMvMDmxb29kcLX">
            De alternativa metoder som diskuteras kommer också att kosta
            – exempelvis finns betydande kostnader för slåtter och bete. Det
            är inte realistiskt att tro att slåtter och bete kommer bli självbärande
            genom försäljning av ängshö och närproducerat kött. Dessutom reduceras
            inte mängden larver av översvämningsmyggor tillräckligt för att
            uppnå målet att reducera mängden Aedes sticticus till en nivå
            som gör det möjligt att bo, arbeta, vistas och trivas vid nedre
            Dalälven.
          </p>
          <p xml:id="i-2cRYPhYYVuVMLoymc9F5QS">
            Vilket leder till argumentet att man inte ser en långsiktig effekt
            av bekämpningen med Vectobac G på populationen av Aedes sticticus.
            Nyligen visades under European Mosquito Control Associations möte
            i Montenegro att det teoretiskt är möjligt att åstadkomma en långsiktig
            nedgång hos en population av översvämningsmyggor, men då krävs
            vid varje översvämning minst 99 % reduktion av mängden larver.
            Med Bti kan man uppnå 95–99 % reduktion av antal larver, men med
            hävd (slåtter och bete) visade en studie att man bara kan uppnå
            35–71 % reduktion. Kanske någon anser att hävd är en förebyggande
            åtgärd men detta är nog främst en ordlek – det saknas helt kunskapsunderlag
            för ett sådant påstående. Vill man bli av med översvämningsmygg
            helt och hållet, så måste man ta bort alla översvämningar under
            vår och sommar. Detta är å andra sidan inte önskvärt från naturvårdssynpunkt.
          </p>
          <p xml:id="i-Tw4DJztUYYDoGubXLhNSjX">
            Med tanke på de uppenbara kunskapsluckor som finns angående alternativ
            till att bekämpa översvämningsmyggor med Vectobac G krävs nu ett
            förtydligande av Naturvårdsverkets uppdrag att sprida kunskap
            om långsiktig myggbekämpning. I dag finns det inte någon sådan
            utprovad metod och inte heller något uppdrag att sakligt utvärdera
            de alternativ som diskuteras. Enligt min uppfattning borde det
            tas beslut om medel till biologisk myggkontroll inom Nedab, som
            bevisligen har nödvändig kunskap och kompetens, för utvärdering
            av metoderna slåtter och bete samt steril-insekt-teknik mot översvämningsmyggor.
          </p>
          <p xml:id="i-NkDCMQHKLEKdx7DSAsGJDx">
            Avslutningsvis, forskningen runt nya metoden SIT är lovande,
            och på flugor har metoden SIT framgångsrikt använts. Denna metod
            skulle på några års sikt kunna göra en stor skillnad för att förhindra
            att myggplågan i nedre Dalälven uppstår. Metoden innebär att flugpopulationerna
            dramatiskt minskar tack vare att deras reproduktionsförmåga kraftigt
            försämras. Denna metod är något Internationella atomenergiorganet
            IAEA i dag arbetar med. FN-organet IAEA har uttryckt sin vilja
            att jobba tillsammans med fler stater. Men då krävs att den svenska
            regeringen också visar sitt intresse för att delta.
          </p>
        </div>
        <div type="motSignatures">
          <list>
            <item xml:id="i-47KfQhiVf2LBF1FRXzA11s">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
