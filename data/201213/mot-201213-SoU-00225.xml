<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00225">
  <teiHeader>
    <fileDesc>
      <titleStmt>
        <title>Neuropsykiatriska funktionsnedsättningar</title>
        <author corresp="i-QYUn9LH1BFyUaLeMaR5S5h i-4BTx6VbUNJDqLqfkYqjnsE">av Otto von Arnold och Tuve Skånberg (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Neuropsykiatriska funktionsnedsättningar</title>
          <idno type="rdwebb">H002So225</idno>
          <rs type="number">So225</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So225/text</ref>
          <ref type="dokument_url_html">http://data.riksdagen.se/dokument/H002So225</ref>
          <ref type="dokumentstatus_url_xml">http://data.riksdagen.se/dokumentstatus/H002So225</ref>
          <ref type="doc">http://data.riksdagen.se/fil/44F761FA-DC75-4443-8A6C-8D5A1AC28851</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QYUn9LH1BFyUaLeMaR5S5h</idno>
            <name>Otto von Arnold</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6Tr2b1eQH3XMJW9ukCyV6R" type="signed"/>
        <correspContext corresp="i-6Tr2b1eQH3XMJW9ukCyV6R">
          <note type="signatory" corresp="i-QYUn9LH1BFyUaLeMaR5S5h"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction type="numbering" xml:id="i-RiQkNAd9ynwKAGobWmkmDi">
          <date when="2012-09-28"/>
        </correspAction>
        <correspAction type="submission" xml:id="i-8zYJwaWAPXCk4Bu4rjT4KW">
          <date when="2012-09-26"/>
        </correspAction>
        <correspAction type="transfer" xml:id="i-3ifBqkGUrMPdvsefTKrzAD">
          <date when="2012-09-25"/>
        </correspAction>
        <correspAction type="assigned" xml:id="i-LvTpvV4GefALDphJC1kmbV"/>
        <correspContext corresp="i-LvTpvV4GefALDphJC1kmbV">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-B9JEfcQg2WZWJnyXbTzTvd">
            Förslag till riksdagsbeslut
          </head>
          <p xml:id="i-Kf8uAXkB25ymbNeK6Br3oZ">
            Riksdagen tillkännager för regeringen som sin mening vad som
            anförs i motionen om att utreda behovet av att neuropsykiatriska
            funktionsnedsättningar omfattas av vårdgarantin.
          </p>
        </div>
        <div type="motContent">
          <head type="h1" xml:id="i-FXMfursjJBFVoxJrG8D42s">
            Motivering
          </head>
          <p xml:id="i-ML5P2jrXBrtmBex1GqCZDu">
            I vårt samhälle finns många som lever med neuropsykiatriska funktionsnedsättningar
            såsom adhd, damp, Tourettes syndrom, autism, tvångssyndrom, dyslexi
            samt Aspergers syndrom. Detta är funktionsnedsättningar som ofta
            ger sig till känna under barndomen och påverkar individens vardag
            i betydande grad. Gemensamma drag är inlärningsproblem och svårigheter
            i det sociala samspelet, men det råder stora variationer när det
            gäller graden av funktionsnedsättning och hur den kommer till
            uttryck.
          </p>
          <p xml:id="i-JmADMY6siZ77h65pojCRxB">
            Regeringen har påbörjat viktiga reformer inom psykiatrin. Sedan
            den tillträdde har 3,7 miljarder tillskjutits för att landstingen
            ska kunna erbjuda en bättre vård inom psykiatrin. Tillgången till
            barn- och ungdomspsykiatri har ökat. Dock kan det fortfarande
            ta mycket lång tid från att den första kontakten med vården tas
            till dess en neuropsykiatrisk utredning (NPF-utredning) äger rum.
            Uppgifter från Attention visar att väntetiden i exemplevis Västra
            Götaland varierar mellan tre månader och sex år.
          </p>
          <p xml:id="i-URhjE2PkPXAVVibd9qbMjc">
            Alla människor har dock rätt till en värdig, högkvalitativ vård
            oavsett bostadsort. NPF-utredningar borde därför omfattas av vårdgarantin.
            Därigenom skulle vi säkerställa alla människors rätt till en god
            vård inom rimlig tid av personal med neuropsykiatrisk specialkompetens.
            När utredningen sedan är klar bör den följas av behandling, råd
            och stödinsatser för att stödja individen i vardagen.
          </p>
          <p xml:id="i-7x8tJuF6f4NeL5wfH3JSWj">
            För att hindra att köerna till neuropsykiatrisk utredning växer
            har några landsting under vissa perioder satt en högsta åldersgräns
            för när man får ställa sig i kö till en sådan utredning. Sådana
            gränser har prövats bland annat i Västra Götaland, där man under
            perioder förvägrat personer över 35 år att ställa sig i kö för
            en NPF-utredning. Detta är mycket diskriminerande då alla människor
            måste ha rätt till utredning och det bör därför inte vara tillåtet
            att vägra utredning.
          </p>
          <p xml:id="i-7FtA2TRaGmUiBN7jLD3kNS">
            Oro hos föräldrar eller andra i omgivningen för att ett barn
            inte utvecklas som förväntat eller har problem med inlärning,
            beteende eller anpassning är det som oftast initierar en utredning.
            En fullständig utredning görs av specialistläkare och psykolog
            med särskild kompetens. Om det finns särskilda frågor som rör
            motorik eller språk kan sjukgymnast, arbetsterapeut, logoped eller
            specialpedagog behövas vid utredningen. Det är viktigt att utredningen
            görs med ett brett synsätt, att man går igenom hur barnet fungerar
            på olika områden. Information ska inhämtas från såväl föräldrar
            som barnets lärare eller förskollärare. All erfarenhet visar att
            en tidig upptäckt som ger möjlighet till tidiga insatser är oerhört
            betydelsefullt för utvecklingen längre fram. Därför är det också
            av stor vikt att det finns kunskaper om neuropsykiatriska funktionsnedsättningar
            inom barnavårdscentral, förskola, skola, habilitering, socialtjänst
            och andra berörda instanser i varje kommun.
          </p>
          <p xml:id="i-2QQJFL5eh3piBQypVqX9PA">
            Principerna för utredning av vuxna är desamma som för barn, vilket
            innebär att läkare och psykolog med neuropsykiatrisk eller neuropsykologisk
            kompetens utreder. Ibland behöver utredningen kompletteras med
            motoriska eller språkliga bedömningar. Problematiken för dem med
            neuropsykiatriska funktionsnedsättningar är ofta komplex och kombinerad
            med olika pålagringar såsom missbruk, ätstörningar, ångesttillstånd,
            fobier, depressioner, tvångssyndrom eller bipolär sjukdom. Då
            ingen yrkeskategori kan behandla eller bemöta dessa problem på
            egen hand är tillgång till brett sammansatta team nödvändig. Det
            är av största vikt att dessa aktörer har en god samverkan så att
            inte den enskilde hamnar mellan stolarna eller drabbas av ett
            svåröverskådligt system.
          </p>
          <p xml:id="i-UAUmxXAkVYFWRZF3T6iZp7">
            Den så kallade kömiljarden är en viktig satsning som har kortat
            vårdköerna på många håll i landet. Samtidigt är kömiljarden knuten
            till vårdgarantin, vilket gör att satsningarna blir verkningslösa
            för just de köer som idag finns för neuropsykiatriska utredningar.
          </p>
          <p xml:id="i-2zBKpEs61zPkR6rX1tdzGs">
            Idag har vissa landsting, på ett föredömligt sätt, valt att införliva
            neuropsykiatriska utredningar i sina egna vårdgarantier. Trots
            egna regionala positiva initiativ på området är det fortfarande
            många landsting som inte räknar in NPF-utredningar i vårdgarantin
            och som en följd av detta har många mycket långa och orimliga
            köer.
          </p>
          <p xml:id="i-4c6uh1QWfYqov4nh4k8mir">
            Sveriges Kommuner och Landsting (SKL) ska från och med nu i höst
            inkludera kötiden för att genomgå en neuropsykiatrisk undersökning
            i sin databas. Detta kan förhoppningsvis på sikt minska köerna
            genom att det bland annat blir möjligt att kunna anpassa remitterandet
            utifrån hur köerna ser ut.
          </p>
          <p xml:id="i-HrSPj1ipcikteG1nfFk12S">
            Vi anser att det bör utredas om utredningar av neuropsykiatriska
            funktionsnedsättningar ska omfattas av vårdgarantin. Detta bör
            ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-H8kbvGQqF2BdvgSoAyL4iM">
              Otto von Arnold (KD)
            </item>
            <item xml:id="i-EwmV3Yt12E8JsqLcdpQrN2">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
