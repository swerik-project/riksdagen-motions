<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__ak__186/mot_1937__ak__186-001.pdf"/>
      <div type="motHeader" xml:id="i-GGtnssKTihd5i4aynd5Y9N">
        <div type="motTitle" xml:id="i-B4vFEQN5adcbcuiqtPRv5b"/>
        <div type="motSubmissionInfo" xml:id="i-MQSCBk8cf4f6UTYcDgToQd"/>
      </div>
      <div type="motBody" xml:id="i-QCJuffgdMjsz4aZVwrouGK">
        <div xml:id="i-8co1f7qwMKkW5pW5GszeeU">
          <p xml:id="i-BM341pLDMHum7WMFsKkUzq">
            Motioner i Andra kammaren, Nr 186. 5
          </p>
          <p xml:id="i-YWqghGFZh2aQ6rpppFTkvt">
            Nr 186.
          </p>
          <p xml:id="i-TktxTNHRrkZbB82VD8z7M3">
            Av herr Spångberg m. fl., angående utredniny och förslag i fråga
            om en utökad och skärpt yrkesinspektion.
          </p>
          <p xml:id="i-UpYzgyFtxRXNSyMfsc79jR">
            Vissa av yrkesinspektionens officiella siffror för 1935 — senaste
            år för vilket dylik statistik finnes — är av allra största intresse
            och torde motivera snabba åtgärder från statens sida för yrkesinspektionens
            effektivisering. Nämnda år fanns hos yrkesinspektörerna registrerade
            16.225 arbetsställen ; av dessa hann man inspektera 6.010. Hos
            yrkesunderinspektörerna fanns samtidigt registrerade 45.736 arbetsställen,
            av vilka inspekterades 13.980. Av samman- lagda antalet arbetsställen
            — 61.961 — hann yrkesinspektionen således inte inspektera mer
            än 19.990, inte ens en tredjedel. Inspektionen kan upprepas endast
            cirka vart tredje år, på grund av otillräcklig arbetskraft. Siffrorna
            från kvinnliga yrkesinspektionen visar samma tendens. Denna in-
            spektion — som ju framför allt skulle omfatta de hygieniska förhållandena
            på arbetsplatsen — sträcker sig över 100.000 arbeterskor. — Enbart
            det faktum att det till alla dessa finns endast en enda yrkesinspektris
            är ju alldeles orimligt. 1935 hade kvinnliga yrkesinspektionen
            2.490 arbetsställen registrerade. Av dessa inspekterades 1.137
            med en sammanlagd kvinnlig arbetsstyrka på cirka 30.000. Även
            för kvinnliga yrkesinspektionen gäller alltså, att man hinner
            inspektera arbetsställena för ungefär en tredjedel av hela arbetarantalet,
            också detta på grund av otillräcklig arbetskraft. Det är tämligen
            självklart, att härav också många gånger orsakas en alltför ytlig
            inspektion på vederbörande arbetsställe. Man behöver bara peka
            på den rationalisering som numera är införd på de flesta arbetsplatser,
            den nervpåfrestning som därav orsakas arbetarna samt de bristande
            hygieniska anordningar som alltjämt existerar, för att förstå,
            vilken allvarlig fara detta förhållande innebär. Man måste härvidlag
            räkna med såväl direkt industriella anläggningar som även kontor
            och varuhus samt vissa andra mindre inrättningar, som exempelvis
            bagerier, tvätt- och stryknings- o. d. Den socialistiska gruppen
            motionerade föregående riksdag angående bl. a. ut- ökad kvinnlig
            yrkesinspektion. Lagutskottet yrkade avslag med motivering att
            »i de hänseenden motionärerna närmare angivit finnas i gällande
            lag vissa stad- oanden». Det är därför av största intresse att
            läsa ett nyligen gjort uttalande av generaldirektör Gunnar Huss
            i socialstyrelsen (Socialdemokraten den 9 janu- ari 1937), där
            generaldirektören bland annat säger: »Yrkesinspektionen åligger
            som bekant att övervaka bestämmelserna i arhetar- skyddslagen
            men även efterlevnaden av vissa andra lagar och förordningar som
            sammanhänga med arbetarskyddet — — — Det övervakningsarbete som
            betingas av de sedermera (efter arbetarskyddslagen) tillkomna
            lagarna är däremot väsentligen av kontrollerande natur, men tar
            icke desto mindre mycken tid i anspråk.»
          </p>
          <pb facs="riksdagen-motions-pdf/data/1937/mot_1937__ak__186/mot_1937__ak__186-002.pdf"/>
          <p xml:id="i-3ZKCXKBzwZos7RJoTzD6Q9">
            4 Motioner i Andra kammaren, Nr 186.
          </p>
          <p xml:id="i-NfPUZ9aSvfNJq3TuvavdGA">
            Vidare säger generaldirektör Huss i samma artikel: »Innan en
            effektivisering av yrkesinspektionen genomförts är det icke möjligt
            medhinna ett större antal inspektioner på arbetsplatserna än som
            nu sker. Det är givet att av brist på arbetskrafter icke heller
            kontrollen rörande arbetstiden har kunnat bli så in- gående som
            önskvärt vore.» Det kan vidare erinras om att vid den internationella
            arbetskonferensen i (Geneve 1923 uttalades det önskemålet, att
            varje amläggning borde inspekteras minst en gång om året. Sedan
            ovannämnda socialistiska motion framförts har ett flertal inlägg
            i såväl den dagliga som fackliga tidningspressen starkt understrukit
            kravet på en verk- ligt effektiv yrkesinspektion. Även landssekretariatet
            har uttalat sig i denna riktning i september månad 1936. »Landssekretariatet
            begagnar tillfället att ånyo starkt understryka nöd- vändigheten
            av att åtgärder skyndsamt vidtagas, som kan vara ägnade att för-
            bättra och effektivisera yrkesinspektionen. Behovet av en större
            inspektions- personal har starkt ökats i samband med rationaliseringen
            inom industrien och andra arbetsområden,» säges det i detta sekretariatets
            uttalande. Av dessa uttalanden framgår med all önskvärd tydlighet
            nödvändigheten av utökad och effektiviserad yrkesinspektion, omfattande
            såväl kvinnliga som manliga arbetare. Det måste i detta samband
            pekas på vikten av goda hygi- eniska förhållanden på arbetsplatserna
            särskilt när det gäller ungdomen, som av nu rådande missförhållanden
            kan ta skada för hela livet. Sedan en längre tid tillbaka föreligger
            vissa utredningar beträffande yrkes- inspektionen och frågan är
            så betydelsefull, att den ovillkorligen måste få sin lösning.
            Med hänvisning till vad ovan anförts hemställes, att riksdagen
            måtte besluta hos regeringen anhålla om skynd- samt utarbetande
            av eventuellt pågående eller erforderliga utred- ningar samt föreläggande
            av förslag till 1938 års riksdag angående utökad och skärpt yrkesinspektion,
            omfattande såväl kvinnlig som manlig arbetskraft.
          </p>
          <p xml:id="i-QAFxBs3JgCYd6pkWEXjn2u">
            Stockhölm den 22 januari 1937.
          </p>
          <p xml:id="i-KhauvV3h3HN9jFCAurwyg7">
            Aug. Spångberg. Verner Karlsson. Viktor Herou.
          </p>
          <p xml:id="i-7fyUDqWLaY93ghTwhbaHrd">
            K. Kilbom. Nils Flyg. Arvid Olsson.
          </p>
        </div>
      </div>
    </body>
  </text>
</TEI>
