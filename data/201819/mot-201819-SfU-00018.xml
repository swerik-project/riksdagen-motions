<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-00018">
  <teiHeader>
    <fileDesc>
      <titleStmt>
        <title>med anledning av prop. 2017/18:270 Regelförenklingar inom ekonomisk familjepolitik</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:18 av Julia Kronlid m.fl. (SD)</title>
          <idno type="rdwebb">H60218</idno>
          <rs type="number">18</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H60218/text</ref>
          <ref type="dokument_url_html">http://data.riksdagen.se/dokument/H60218</ref>
          <ref type="dokumentstatus_url_xml">http://data.riksdagen.se/dokumentstatus/H60218</ref>
          <ref type="docx">http://data.riksdagen.se/fil/33CAE511-F246-49E6-8004-81A9BEF9FA70</ref>
          <ref type="pdf">http://data.riksdagen.se/fil/30E4D262-AB7A-4E6F-83C6-811A2859D6D8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-KG1jdyzPWSTYqMzjLvBHub</idno>
            <name>Anne Oskarsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WEeRWvZu4K56VBaktd3bAh" type="basedOn"/>
        <correspContext corresp="i-WEeRWvZu4K56VBaktd3bAh">
          <ref>Proposition 2017/18:270</ref>
        </correspContext>
        <correspAction xml:id="i-4MB1yajirAiCTcQHLZ9LTw" type="signed"/>
        <correspContext corresp="i-4MB1yajirAiCTcQHLZ9LTw">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-KG1jdyzPWSTYqMzjLvBHub"/>
        </correspContext>
        <correspAction xml:id="i-RmNASi2cqSCFjh5CTEMmoJ" type="submitted">
          <date when="2018-10-01"/>
          <time when="12:09:08"/>
        </correspAction>
        <correspAction xml:id="i-FfcKfJxTG7DKMavfqEYQ28" type="reviewed">
          <date when="2018-10-02"/>
          <time when="14:14:03"/>
        </correspAction>
        <correspAction xml:id="i-MMLDzdAPN4qyfw1BrwM2Ar" type="dismissed">
          <date when="2018-10-09"/>
        </correspAction>
        <correspAction xml:id="i-MR3BhbYC3nn48caX31yHyu" type="referred">
          <date when="2018-10-16"/>
        </correspAction>
        <correspAction xml:id="i-5CjPkLLswfceBvneiog84Z" type="assigned">
          <date when="2018-10-24"/>
          <time when="16:44:29"/>
        </correspAction>
        <correspContext corresp="i-5CjPkLLswfceBvneiog84Z">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-JoUy7DSaJzJg5nP83eK22A" type="behandlas_i"/>
        <correspContext corresp="i-JoUy7DSaJzJg5nP83eK22A">
          <ref type="uppgift">2018/19:SfU7</ref>
          <ref type="ref_dok_id">H601SfU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU7</ref>
          <ref type="ref_dok_titel">Regelförenklingar inom ekonomisk familjepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ayyuyy1ejevch3PgbeMcM9" type="motHeader">
        <div xml:id="i-SLYU3HhXJTAorvorB6wm5G" type="motTitle">
          Motion till riksdagen 2018/19:18 av Julia Kronlid m.fl. (SD)
          med anledning av prop. 2017/18:270 Regelförenklingar inom ekonomisk
          familjepolitik
        </div>
      </div>
      <div xml:id="i-UkLhBaxMrWgkg9sxFbVZ9z" type="motBody">
        <div xml:id="i-FRtdbr21zkhpSNeHccniD6" type="motProposal" subtype="förslag">
          <head xml:id="i-Rciyy9hotwtXoYSEqskUz7">
            Förslag till riksdagsbeslut
          </head>
          <list xml:id="i-WghdzrdEYGzAyxBvRkJGU8" style="ol">
            <item xml:id="i-TD4cvA3i3KJTNiN7uR9FW2">
              Riksdagen ställer sig bakom det som anförs i motionen om att
              båda föräldrarna ska ha lagstadgad rätt att närvara vid besök
              hos mödravården under hela graviditeten utan att arbetsgivaren
              ska ha möjlighet att neka detta, och detta tillkännager riksdagen
              för regeringen.
            </item>
            <item xml:id="i-Tgsn3FjRNZtYxfRqrip7DF">
              Riksdagen ställer sig bakom det som anförs i motionen om att
              som tillägg till regeringens förslag även införa rätt till tillfällig
              föräldrapenning vid mödravårdsbesök för båda föräldrarna under
              den tidigare delen av graviditeten och tillkännager detta för
              regeringen.
            </item>
            <item xml:id="i-6USJSFXrt2tWdjQpTmCssH">
              Riksdagen ställer sig bakom det som anförs i motionen om att
              ett förtydligande behövs i den föreslagna lagtexten i 13 kap.
              3 § socialförsäkringsbalken och tillkännager detta för regeringen.
            </item>
          </list>
        </div>
        <div xml:id="i-TDcEWL9i5soreSEvKMoRTq" type="motContent">
          <head xml:id="i-PNzjQm5wudxBvuoKfCW7Lj" type="h1">
            Besök hos mödravården
          </head>
          <p xml:id="i-TGpdQdfp1aGeCK9edWCrZu">
            Sverigedemokraterna välkomnar i stort regeringens proposition
            Regelförenklingar inom ekonomisk familjepolitik. Vi delar regeringens
            uppfattning om att båda föräldrarna, inte bara den som är gravid,
            rimligen kan antas ha ett intresse av att närvara vid mödravårdsbesök
            för att följa graviditetens och fostrets utveckling och tillskansa
            sig viktig information. Som regeringen framför i propositionen
            kan detta vara av särskild vikt vid komplicerade graviditeter
            där föräldrar kan vara i stort behov av stöd av varandra och då
            information om fostrets och graviditetens utveckling kan antas
            vara av särskild betydelse.
          </p>
          <p xml:id="i-3ehKUEE73ju5S9ySZZxFf4">
            Då en sådan situation som ovan beskrivits kan inträffa betydligt
            tidigare än de sista 60 prognostiserade dagarna av en kvinnas
            graviditet menar dock Sverigedemokraterna att regeringens förslag
            är otillräckligt, om än ett steg i rätt riktning.
          </p>
          <p xml:id="i-VpiQ1kPXxJBRjgcWUX7UGt">
            Vi anser att båda föräldrarna bör bedömas kunna ha ett stort
            intresse av att följa fostrets och graviditetens utveckling så
            snart graviditeten är ett faktum och mödravårdsbesök inleds, alldeles
            oavsett eventuella komplikationer med graviditeten. Ofta är ultraljudet
            som både kan ske tidigt i graviditeten, runt vecka 12–13, och
            rutinultraljudet något senare, runt vecka 16–18, en viktig händelse
            för båda föräldrarna, och det kan vara först då graviditeten och
            det väntande barnet känns mera verkligt. Det kan också förekomma
            tråkiga besked vid dessa undersökningar och då är det en fördel
            om möjligheterna att för båda föräldrar att vara med stärks.
          </p>
          <p xml:id="i-N13zt4pemovQJZmztsUCBL">
            Sverigedemokraterna har länge drivit förslaget om att barnets
            far ska få rätt att med ersättning delta vid mödravårdsbesök även
            tidigt i graviditeten. Vi föreslår utifrån denna övertygelse riksdagen
            att göra ett tillägg till regeringens förslag. Vi menar att från
            den tidpunkt då graviditeten är bekräftad ska båda föräldrarna
            ha en lagstadgad rättighet att få ledighet från sitt arbete och
            delta vid besök i mödravården. Ibland kan ersättning och ledighet
            lösas i överenskommelse med arbetsgivare, och då menar vi att
            det är tillräckligt med en lagstadgad rätt till ledighet för föräldrarna.
            Vid behov menar vi däremot att båda föräldrarna också ska ha en
            möjlighet att ansöka om en ny form av tillfällig föräldrapenning
            för sådana besök då vi inte anser att man ska behöva använda ordinarie
            föräldrapenning till detta tidigt i graviditeten. Vi ställer oss
            bakom regeringens förslag att båda föräldrarna ska kunna ansöka
            om föräldrapenning för närvaro vid besök hos mödravården fr.o.m.
            den sextionde dagen före den beräknade tidpunkten för barnets
            födelse t.o.m. dagen för förlossningen.
          </p>
          <p xml:id="i-VFTNxgtd1cjSwFF1C4yYN1">
            Sverigedemokraterna föreslår riksdagen att som tillägg till detta
            ställa sig bakom det som anförs i motionen om att föräldrar som
            besöker mödravården före denna tidpunkt ska har rätt till en ny
            form av tillfällig föräldrapenning.
          </p>
          <head xml:id="i-Dd8R5KfXfHfUHtJiyEUhaG" type="h1">
            Tillfällig föräldrapenning vid deltagande i kurs för att lära
            sig vårda barnet
          </head>
          <p xml:id="i-GmeS4T7pntPt9k9EdWpCnT">
            Principiellt ställer vi oss bakom regeringens förslag gällande
            tillfällig föräldrapenning vid deltagande i kurs för att lära
            sig vårda barnet. Det är givetvis viktigt att båda föräldrarna
            ska kunna delta samtidigt i syfte att lära sig vårda barnet. Gällande
            formuleringen i den föreslagna lydelsen om personkretsen i 13
            kap. 3 § menar vi dock att ett förtydligande behövs gällande formuleringen
            ”flera föräldrar” i stället för ”båda föräldrar”. Det som åsyftas
            enligt en förklaring på s. 39 i propositionen är personer som
            likställs som föräldrar som redan nu har rätt att ansöka om tillfällig
            föräldrapenning. Vi motsäger oss inte att även dessa personer
            kan behöva delta i kurs för att lära sig vårda barnet men vi menar
            dock att uttrycket flera föräldrar blir otydligt. För att inte
            texten ska kunna missförstås menar vi att en bättre formulering
            är: Tillfällig föräldrapenning får förutom i de fall som anges
            i 11 kap. 10 § andra stycket lämnas till båda föräldrarna, samt
            personer som kan likställas med en förälder för samma barn och
            tid om de deltar i en kurs som ordnas av en sjukvårdshuvudman
            för att lära sig vårda barnet.
          </p>
        </div>
        <div xml:id="i-V4UjvrUy9GhCTnUc1TSTp3" type="signatureBlock">
          <list xml:id="i-HYtHj3dirNGLLGCrtj5ppD">
            <item xml:id="i-XiJTTTuoYcCyjZGxvwHwBm" who="i-VFaAexqzCaq9JmKCfc1WJ9" type="signature">
              Julia Kronlid (SD)
            </item>
            <item xml:id="i-81uYE6JxMFCW1JEwsQNXXM" who="i-Uq8cgRMrRNcxY3QYetppCT" type="signature">
              Linda Lindberg (SD)
            </item>
            <item xml:id="i-MbKCFP9gXFVXei6JFeLkgu" who="i-KG1jdyzPWSTYqMzjLvBHub" type="signature">
              Anne Oskarsson (SD)
            </item>
          </list>
        </div>
      </div>
    </body>
  </text>
</TEI>
