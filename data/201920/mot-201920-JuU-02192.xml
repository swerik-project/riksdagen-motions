<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-02192">
  <teiHeader>
    <fileDesc>
      <titleStmt>
        <title>Förbättrad rättsstatus för tjänstehundar och tjänstehästar</title>
        <author corresp="i-5BpKZwq8Nrrge7Ep1aDZB9">av Lotta Finstorp (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2192 av Lotta Finstorp (M)</title>
          <idno type="rdwebb">H7022192</idno>
          <rs type="number">2192</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7022192/text</ref>
          <ref type="dokument_url_html">http://data.riksdagen.se/dokument/H7022192</ref>
          <ref type="dokumentstatus_url_xml">http://data.riksdagen.se/dokumentstatus/H7022192</ref>
          <ref type="docx">http://data.riksdagen.se/fil/78F46F69-3352-4976-8533-967791ED5BD3</ref>
          <ref type="pdf">http://data.riksdagen.se/fil/733BD41A-B49A-42B0-BC22-216A0FA127D2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UB9LiNDWqXtEVRZD8gTXLN" type="signed"/>
        <correspContext corresp="i-UB9LiNDWqXtEVRZD8gTXLN">
          <note type="signatory" corresp="i-5BpKZwq8Nrrge7Ep1aDZB9"/>
        </correspContext>
        <correspAction xml:id="i-TFdGWuvHhmoSGntNxM8rrY" type="submitted">
          <date when="2019-10-03"/>
          <time when="09:24:26"/>
        </correspAction>
        <correspAction xml:id="i-7KYGSxtoYAEidWZpVrZwuY" type="reviewed">
          <date when="2019-10-03"/>
          <time when="10:18:07"/>
        </correspAction>
        <correspAction xml:id="i-De2D8sVH4fkC7ExwZZu57D" type="referred">
          <date when="2019-10-11"/>
        </correspAction>
        <correspAction xml:id="i-QpNHkVkqWscP3Dupohe6CR" type="assigned">
          <date when="2020-05-13"/>
          <time when="16:49:27"/>
        </correspAction>
        <correspContext corresp="i-QpNHkVkqWscP3Dupohe6CR">
          <ref type="assignedTo">Justitieutskottet</ref>
        </correspContext>
        <correspAction xml:id="i-MJTSKo63GPqqZPeanWaeSg" type="behandlas_i"/>
        <correspContext corresp="i-MJTSKo63GPqqZPeanWaeSg">
          <ref type="uppgift">2019/20:JuU26</ref>
          <ref type="ref_dok_id">H701JuU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU26</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RSQixiZ2bQyMwGqEFYqDCj" type="motHeader">
        <div xml:id="i-EMWtQFXH5g86sDiCZFaNfn" type="motTitle">
          Motion till riksdagen 2019/20:2192 av Lotta Finstorp (M) Förbättrad
          rättsstatus för tjänstehundar och tjänstehästar
        </div>
      </div>
      <div xml:id="i-JaMQLt6XsCtJnsbdyg7URf" type="motBody">
        <div xml:id="i-D6CkjrST2s3m97TwseUgEH" type="motProposal" subtype="förslag">
          <head xml:id="i-TLW4qnV394m9tYk2VPWAE1">
            Förslag till riksdagsbeslut
          </head>
          <list xml:id="i-6rc7hXuovd8qWzvYHHS8pN">
            <item xml:id="i-BWHxgJWvi2bp8HWeeYpZzu" sortKey="Yrkande 1">
              Riksdagen ställer sig bakom det som anförs i motionen om tjänstehundars
              och tjänstehästars rättsstatus och tillkännager detta för regeringen.
            </item>
          </list>
        </div>
        <div xml:id="i-Jo31tLTKe7cJQfAMFL8pBU" type="motContent">
          <head xml:id="i-LUWD7ZuCWWEyUWaMzghESy" type="h1">
            Motivering
          </head>
          <head xml:id="i-3oniZZAP43HRZNiwQPaSRA" type="h1">
            I dagsläget arbetar det ca 300 polishundar i Sverige tillsammans
            med sina förare.
          </head>
          <p xml:id="i-JpnAtcU4DjqhMAusdrDZDt">
            Arbetsuppgifterna är varierande beroende på vad det är för sorts
            hund. De allra flesta hundar är vad som brukar kallas för ”patrullhundar”.
            Dessa hundar har till uppgift att, med hjälp av sina sinnen, hitta
            flyende eller gömda gärningsmän, försvunna människor, föremål
            viktiga ur utredningshänseende, ingripa mot särskilt farlig person
            samt medverka i kravallsammanhang.
          </p>
          <p xml:id="i-R5oQryGDXEy554c6QXGmBm">
            Vid konfrontation med gärningsmän är det vanligt förekommande
            att hunden utsätts för våld av varierande grad såsom hugg med
            skruvmejsel eller kniv, sparkar och slag m.m. Vid kravaller förekommer
            det att hundarna blir träffade av stenar och flaskor samt får
            knallskott kastade under sig. Det finns också händelser i samband
            med kravaller där ammoniak sprutats på hundarna, men också tillfällen
            där köttbitar innehållande spik och andra föremål kastats åt dem.
          </p>
          <p xml:id="i-BdcLNzGzVTwFcAz196JtLX">
            I dagsläget ses polishunden som egendom enligt brottsbalken,
            vilket föranleder att våld mot polishund betraktas som skadegörelse,
            vilket så gott som alltid ger mycket blygsamma påföljder om det
            ens föranleder någon sådan. De flesta fall läggs ned eller konsumeras
            av andra brott.
          </p>
          <p xml:id="i-822MiUJZ9Wtww6BjNNnEix">
            En polishund är i realiteten hundförarens förlängda arm, en hundförare
            som har ett förstärkt rättsskydd. Hundens rättsvärde kan idag
            jämföras med ett staket som sparkas sönder av en gärningsman eller
            en glasruta som krossas. I förhållande till hundens värde på ca
            250 000–400 000 SEK kontra samhällsnyttan är straffvärdet mycket
            lågt.
          </p>
          <p xml:id="i-Use2atYEuk5MAeYaznH1bQ">
            När frågor kring polishundens eller polishästens rättsvärde diskuteras,
            hävdar många att djurplågerilagen kan vara tillämplig. Denna lagstiftning
            är endast tillämplig om man kan bevisa att djuret lidit till följd
            av gärningsmannens agerande. Detta är tillämpligt i de fall där
            uppenbara skador är aktuella, men en spark eller ett slag ger
            långt ifrån alltid några synliga skador. Att en tingsrätt då skulle
            kunna finna det klarlagt att djuret lidit, enligt juridisk mening,
            är inte att anse såsom rimligt.
          </p>
          <p xml:id="i-8bo3RsJeHnUstWatCpxPRN">
            Hunden genomgår en omfattande utbildning för att kunna lämna
            ett synnerligen gott bidrag i brottsbekämpningen samt de livräddande
            insatserna när nödställda personer behöver anträffas. Vissa av
            dessa patrullhundar har en specialdressyr som gör att de kan finna
            och markera sperma på en brottsplats där en våldtäkt utspelat
            sig, men även markera avlidna personer som ligger under vattenytan.
            Andra kompetenser som är utspridda på samtliga ekipage i landet
            är narkotika och vapensök, brandhärdssök (brandfarliga vätskor)
            samt sedelsök.
          </p>
          <p xml:id="i-HvFSTLxLG1PMSEbYEWjnmH">
            Polishästar värderas, rent juridiskt, på samma sätt som polishunden.
          </p>
          <p xml:id="i-3buWNUa1P1q7i6cFjgSZiC">
            Mot bakgrund av polishundens samt polishästens viktiga samhällsfunktion
            och utsatta arbete, anser jag att deras rättsstatus bör höjas
            och därmed göra det tillämpligt att åtala en person för exempelvis
            ”våld mot tjänstehund” och i samma grad ”våld mot polishäst”.
          </p>
        </div>
        <div xml:id="i-Vw18uqHESMCuVqM1MqrctS" type="signatureBlock">
          <list xml:id="i-Y53yRPupJUyTn2gc1WgPvH">
            <item xml:id="i-SYrG8ug4WNfbBbqkhPVQqL" who="i-5BpKZwq8Nrrge7Ep1aDZB9" type="signature">
              Lotta Finstorp (M)
            </item>
          </list>
        </div>
      </div>
    </body>
  </text>
</TEI>
