<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00886">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__886/mot_1962__ak__886-001.pdf"/>
      <fw xml:id="i-4DkRrzWLQW3rLwNp3DZ4x2">
        Motioner i Andra kammaren, nr 886 år 1962 5
      </fw>
      <div xml:id="i-2Hr8zxEGDtF6x5tbZ3Bb3W" type="motHeader">
        <div xml:id="i-5TEggP4kUrKW9d6vVpikKd" type="motTitle"/>
        <div xml:id="i-KoT5gxTNYTsbctkwoUPSAz" type="motSubmissionInfo"/>
      </div>
      <div xml:id="i-VNsTteaqDWLKrASSUWyLnD" type="motBody">
        <div xml:id="i-5BbnmJwfGQNisUDGYphLKb">
          <p xml:id="i-UUn6kwM1kh7tjywCFipT3R">
            Nr 886
          </p>
          <p xml:id="i-6W7SrhY93xNq2Gzj5hdYxY">
            Av herr Hedlund m. fl., i anledning av Kungl. Maj:ts proposition
            nr 171, med förslag till lag med förbud i vissa fall mot rundradiosändning
            på öppna havet m. m.
          </p>
          <p xml:id="i-57R87yEraZzWKDBwN9miFE">
            (Lika lydande med motion nr 731 i Första kammaren)
          </p>
          <p xml:id="i-2YThrgjRnGDaztmiQzRHfj">
            Informationens frihet tillhör de grundläggande principerna. Vad
            beträf- far radioverksamheten måste man emellertid härvid ta hänsyn
            till att till- gängliga frekvenser för radiosändning är begränsade.
            Frekvensbandets be- gränsning gör det omöjligt att tillåta ett
            okontrollerat upprättande av radio- stationer. Såsom FN-konferensen
            1948 om informationens frihet uttalade kräver detta och den därav
            föranledda faran av ömsesidig störning mellan radiostationer en
            rättslig reglering, om radioväsendet skall kunna fungera tillfredsställande.
            Sedan länge har ett internationellt samarbete ägt rum på detta
            område, varigenom frekvenserna efter ett noggrant utarbetat system
            fördelats mellan olika kategorier av trafik och mellan skilda
            områden och stater. Enligt det till gällande internationella telekonvention
            hörande radioregle- mentet är det förbjudet att utanför nationellt
            territorium upprätta och dri- va rundradiostationer för ljudradio
            eller television ombord på fartyg, luft- fartyg eller varje annat
            flytande eller luftburet föremål. Under de senaste åren har emellertid
            rundradiosändningar bedrivits från radioanläggningar på fartyg,
            som befunnit sig på öppna havet. Fyra sådana sändare förekom-
            mer intill Danmarks och Sveriges territorialvatten. Två av dem,
            Radio Nord och Radio Syd, har sin verksamhet inriktad på vårt
            land. Ifrågavarande rundradiosändningar utanför Sveriges och Danmarks
            territorialvatten före- tages sålunda i uppenbar strid mot den
            internationellt gällande ordningen på telekommunikationernas område.
            Anslutningen till den internationella telekonventionen och till
            det därtill anknutna radioreglementet måste givetvis anses innebära
            skyldighet för vårt land att verka för upprätthållande av den
            internationella ordningen på området. I konventionen liksom i
            olika rekommendationer i anslutning till densamma har uttryckligen
            föreskrivits, att medlemsländerna bör vidta alla praktiskt möjliga
            åtgärder till förebyggande av sådana menliga störningar, som de
            s. k. piratsändarna kan medföra. I den debatt, som förevarit i
            vårt land kring piratsändarnas illegala verk- samhet, har från
            vissa håll hävdats, att det förhållandet att piratsändarna hittills
            inte verkat störande på radiomottagning i Sverige skulle befria
            vårt land från skyldigheten att vidta åtgärder i syfte att stävja
            den illegala
          </p>
          <pb facs="riksdagen-motions-pdf/data/1962/mot_1962__ak__886/mot_1962__ak__886-002.pdf"/>
          <fw xml:id="i-MK3BxwVeL8SuFqFnvsHWmh">
            6 Motioner i Andra kammaren, nr 886 år 1962
          </fw>
          <p xml:id="i-QAjZ5h4nKcjFp1embzVBBo">
            verksamheten. En sådan bedömning synes oss inte riktig. Avgörande
            måste vara om den illegala sändarverksamheten på sätt som angivits
            i de inter- nationella överenskommelserna innebär fara för menliga
            störningar. Det kan inte bestridas, att piratsändarna utanför
            värt lands territorialvatten in- nebär sådan fara. Om effektiva
            åtgärder inte vidtas mot denna verksamhet, måste det befaras,
            att nya piratsändare kan framträda i sådan omfattning, att det
            uppstår kaos i radiotrafiken. Dessa farhågor gäller inte endast
            rund- radioverksamheten i vårt land utan även de för sjöfarten
            och luftfarten er- forderliga radiokommunikationerna. Skyldigheten
            till ingripande måste så- lunda bedömas med avseende inte endast
            på de piratsändare, som nu är i verksamhet, utan även på den verksamhet
            av sådant slag, som kan befaras ytterligare uppstå. Mot bakgrunden
            av vad vi här har anfört finner vi det nödvändigt, att från vårt
            lands sida effektivare åtgärder vidtas till förhindrande av illegala
            rundradiosändningar från områden intill svenskt territorialvatten.
            I över- ensstämmelse med den rekommendation, som Nordiska rådet
            vid sin ses- sion 17—23 mars i år lämnat regeringarna i de nordiska
            länderna, synes det oss härvid också nödvändigt, att de nordiska
            länderna för att den avsedda effekten skall kunna uppnås vidtar
            gemensamma åtgärder mot konventions- stridiga rundradiosändningar,
            som företages intill dessa länders territorial- vatten. I den
            förevarande propositionen nr 171 framlägges förslag till särskild
            lagstiftning mot konventionsstridiga radiosändningar av ifrågavarande
            slag. Den som på öppna havet eller i luftrummet däröver bedriver
            rundradiosänd- ning på sådant sätt, att radiomottagning i Sverige,
            Danmark, Finland eller Norge störes eller kan störas, skall enligt
            förslaget straffas med dagsböter eller fängelse. Detsamma skall
            gälla den som här i riket eller utom riket lämnar vissa former
            av medverkan till sådana sändningar. I fråga om and- ra konventionsstridiga
            sändningar än sådana, som stör eller innebär fara för störning
            i ovannämnda länder, skall enligt förslaget förbjudas viss med-
            verkan, som lämnas i Sverige eller av svensk utom riket. Vid överläggningar
            mellan vederbörande departement i Danmark, Finland, Norge och
            Sverige har enighet uppnåtts om att gemensamma åtgärder av det
            angivna slaget bör vidtas av de nordiska länderna. Lagrådet har
            i sitt yttrande över lagförslaget ifrågasatt lämpligheten av att
            Sverige genomför den föreslagna lagstiftningen utan att avvakta
            det sammanträde, som Europarådets juridiska kommitté angående
            radio och television inom kort skall hålla för behandling av bl.
            a. ifrågavarande pro- blem. Det är, framhåller lagrådet, inte
            otänkbart, att förhandlingarna kan leda till att lagstiftningen
            får en annan omfattning och utformning än i för- slaget i propositionen.
            Enligt lagrådets mening bör därför beslut om lagstift- ning inte
            fattas i förevarande sammanhang. Vi delar uppfattningen, att det
            resultat, som Europarådets kommitté kan komma till, bör vara normgivan-
            de även för den nordiska lagstiftningen på området. Starka skäl
            synes oss emellertid tala mot ett uppskov med beslutet i frågan.
            Lagförslag i samma
          </p>
          <pb facs="riksdagen-motions-pdf/data/1962/mot_1962__ak__886/mot_1962__ak__886-003.pdf"/>
          <fw xml:id="i-9TDuQCSKUwcsbCer8KCVym">
            Motioner i Andra kammaren, nr 886 år 1962 7
          </fw>
          <p xml:id="i-EXkbHz8uzopw5EHxq4XrnE">
            syfte som i den förevarande propositionen har redan framlagts
            i Danmark och Norge och framlägges inom kort i Finland. Man måste
            vidare förutsätta, att arbetet inom Europarådet med utformningen
            av ett gemensamt förslag kan komma att kräva avsevärd tid. Mot
            bakgrunden av det: anförda synes oss övervägande skäl tala för
            beslut om lagstiftning i det förevarande sam- manhanget. Vi förutsätter
            härvid givetvis, att lagstiftningen i vårt land seder- mera anpassas
            till riktlinjerna från Europarådet, därest dessa skulle kom- ma
            att innefatta en annan omfattning och utformning än förslaget
            i den fö- religgande propositionen. Vid utformningen av det föreliggande
            lagförslaget har hänsyn tagits till de riktlinjer, som lagrådet
            angivit i sitt yttrande. På en punkt avviker lag- förslaget dock
            från den utformning, som lagrådet förordat. Enligt lagrådets förslag
            skulle transporter till fartyg eller annan anordning, varifrån
            kon- ventionsstridig radiosändning upprätthålles, vara förbjudna
            i den mån de är att betrakta som yrkesmässiga. I propositionen
            har emellertid utförandet av sådana transporter ansetts böra vara
            förbjudet oavsett om det sker yrkes- mässigt eller ej. Vi ansluter
            oss till lagrådets uppfattning och förordar, att 3 $ i lagförslaget
            utformas i överensstämmelse med vad lagrådet förordat. Den debatt,
            som ägt rum i vårt land främst kring Radio Nord, har riktat uppmärksamheten
            på den svenska radioverksamhetens utformning. Det tor- de visserligen
            inte kunna hävdas, att de program, som Radio Nord utsänt, representerar
            något högre kvalitativt värde. Det oaktat har emellertid dessa
            program vunnit stor uppskattning hos vissa kategorier av lyssnare,
            särskilt hos ungdomen. Detta förhållande måste otvivelaktigt sägas
            utgöra bevis för att från radiolyssnarna i stor utsträckning efterfrågas
            just lätta underhåll- ningsprogram av den karaktär, som Radio
            Nord representerar. Då det givet- vis inte kan accepteras, att
            detta programbehov tillgodoses genom illegal sändning, framstår
            det som angeläget, att radioverksamheten i vårt land ut- formas
            på sådant sätt att behovet kan tillgodoses. Inrättandet av den
            s. k. Melodiradion inom Sveriges radios verksamhet har givetvis
            härvidlag inne- burit en förbättring men kan dock inte sägas utgöra
            en tillfredsställande lös- ning av frågan. Över huvud taget måste
            det konstateras, att radio- och televisionsverk- samheten i vårt
            land inte på önskvärt sätt ger valmöjligheter mellan olika typer
            av program. Sveriges radios verksamhet omfattar för närvarande
            en- dast två parallella program i fråga om ljudradion och endast
            ett program i fråga om televisionen. Det framstår som angeläget,
            att radioverksamheten i vårt land snarast möjligt utvidgas till
            tre parallella ljudradioprogram och två televisionsprogram. Härvid
            bör givetvis behovet av lätta underhållnings- program av den ovan
            angivna karaktären tillgodoses. Av ännu större bety- delse måste
            det emellertid anses vara, att vissa andra väsentliga lyssnar-
            intressen beaktas på bättre sätt. Hit räknar vi särskilt de religiösa
            rörelser- nas, folkbildningsorganisationernas och andra ideella
            verksamheters behov av ett utvidgat informationsutrymme, vari
            vi givetvis innefattar även en objektiv redovisning av den politiska
            verksamheten. Med den betydelse, som
          </p>
          <pb facs="riksdagen-motions-pdf/data/1962/mot_1962__ak__886/mot_1962__ak__886-004.pdf"/>
          <fw xml:id="i-5xR8wEEc5uzzgRseHABPo5">
            8 Motioner i Andra kammaren, nr 886 år 1962
          </fw>
          <p xml:id="i-QLEiSPN5Rngmx4YVgN9sMg">
            måste tillmätas en levande regional kultur, synes det oss också
            vara en an- gelägen målsättning, att programproduktion inom ljudradion
            och televisio- nen kommer till stånd på det regionala planet i
            betydligt större utsträck- ning än hittills. Ljudradio- och televisionsverksamheten
            i vårt land är monopoliserad till ett enda företag, Sverige radio.
            Det kan givetvis inte bestridas, att en fri konkurrens inom programverksamheten
            bör kunna skapa förutsättningar för kvalitativt bättre program.
            Det synes oss vara angeläget, att det värde, som den fria konkurrensen
            representerar, så långt möjligt tillvaratages även på detta område.
            I viss utsträckning torde detta kunna uppnås genom kon- kurrerande
            programgrupper inom Sverige radio på såväl det centrala som det
            regionala planet. Den största effekten måste dock förutsättas
            uppnås, om två eller flera radioföretag finge fritt konkurrera
            med varandra. Enligt vår mening bör det vara möjligt att basera
            radioverksamheten på en sådan konkurrens. De problem, som vi ovan
            anfört beträffande radioverksamheten i vårt land, synes oss böra
            upptagas till en skyndsam prövning. Av konstitutionel- la skäl
            kan vi emellertid inte ställa yrkande härom i förevarande samman-
            hang. Med stöd av vad ovan anförts får vi hemställa, att riksdagen
            vid behandlingen av propositionen nr 171 måtte besluta att transporter
            till fartyg eller annan anord- ning, varifrån konventionsstridig
            radiosändning upprätthål- les, må vara förbjudna, därest de är
            att betrakta som yrkes- mässiga, samt att 3 $ i den föreslagna
            lagen med förbud i vissa fall mot radiosändning på öppna havet
            m. m. må er- hålla den lydelse, som lagrådet förordat.
          </p>
          <p xml:id="i-3otmnp1jH5u4kWJZXg5dRZ" type="date">
            Stockholm den 15 maj 1962
          </p>
          <p xml:id="i-UfCaQsZpseDa8WMhM6XnJb" type="signatureBlock">
            Gunnar Hedlund Lars Eliasson Gustaf Svensson
          </p>
          <p xml:id="i-68kfHsP2v2iC9FZSzESH5j">
            i Sundborn i Vä
          </p>
          <p xml:id="i-Nsnx94PoWKGR3ngerJfX4P">
            Erik Grebäck Lennart Mattsson
          </p>
        </div>
      </div>
    </body>
  </text>
</TEI>
