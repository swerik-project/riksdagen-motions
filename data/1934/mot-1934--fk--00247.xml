<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__fk__247/mot_1934__fk__247-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 247. 15
          </p>
          <p>
            Nr 247.
          </p>
          <p>
            Av herr Björck, Wilhelm, m. fl., om ändring i lagen om skydds-
            koppympning m. m.
          </p>
          <p>
            I anledning av väckta motioner hemställde 1930 års riksdag, att
            Kungl. Maj:t måtte låta verkställa en allsidig och förutsättningslös
            utredning, hu- ruvida och i vilken mån utan äventyrande av folkhälsan
            undantag från ympning enligt 2 $ och 3 $&amp; a) och b) må kunna medgivas
            i större ut- sträckning än för närvarande är fallet. Sagda utredning
            har sedermera verkställts genom sakkunniga, tillkallade inom socialdepartementet.
            Betänkandet förelåg redan 1932. Förslaget, som knappast i det
            hela kan sägas innebära den lättnad i vaccinationstvånget, som
            man ganska allmänt torde ha väntat efter frågans riksdagsbehandling
            och som med hänsyn till nutida hygieniska förhållanden bör få
            anses försvarlig, har från sakkunnigaste håll, karolinska institutets
            lärarkolle- gium, mötts av en kritik, som utmynnat i ett instämmande
            i kravet på en fullständig utredning rörande revision av hittillsvarande
            lagstiftning med syfte att lätta på eller rentav avskaffa tvånget.
            Något förslag på grundval av sagda utredning har emellertid icke
            hittills av Kungl. Maj:t förelagts riks- dagen. Under sådana omständigheter
            synes anledning föreligga för riksdagen att ånyo taga saken i
            övervägande. Med hänsyn till vaccinationens värde som skyddsmedel
            mot en förödande farsot, torde man, på sätt andra lagutskottet
            uttalade i sitt utlåtande nr 39 vid 1930 års riksdag, icke kunna
            helt och hållet undvara bestämmelser om obligatorisk vaccinering.
            Det allmännas intresse torde kräva, att personer i yrken, som
            äro särskilt utsatta för smittofara, såsom läkare, sjukhuspersonal
            och sjömän, underkastas obliga- torisk vaccination. Likaledes
            lär det få anses uppenbart, att i vissa situa- tioner en allmän
            vaccinationsplikt kan bliva ofrånkomlig. Å andra sidan har erfarenheten
            såväl från vårt land som från åtskilliga andra länder givit bestämt
            stöd för den uppfattningen, att det icke är nödvändigt för att
            smittkoppsepidemier skola förhindras vinna insteg i ett land,
            att samtliga dess invånare ständigt genom vaccination hållas immuna
            mot smittämnet. I vårt grannland Norge består sålunda i realiteten
            ingen tvångsvaccination, och i England, där man dock på grund
            av den livliga kommunikationen med länder, vilkas befolkning lever
            under bristfälliga hygieniska betingel- ser, skulle kunnat vänta
            en rigorös lagstiftning, är vaccinationen frivillig. Statistiken
            visar, att Norge under åren 1924—1930 haft lika få sjukdoms- fall
            i koppor som Sverige 3 fall, intet dödsfall mot 1 fall, intet
            dödsfall — och i England inträffa visserligen åtskilliga fall
            årligen, medan dödlig-
          </p>
          <pb facs="riksdagen-motions-pdf/data/1934/mot_1934__fk__247/mot_1934__fk__247-002.pdf"/>
          <p>
            16 Motioner i Första kammaren, Nr 247.
          </p>
          <p>
            heten är så låg, att sjukdomen här synes ha helt förlorat sin
            tidigare all- varliga karaktär, t. ex. år 1930 28 dödsfall på
            11 876 sjukdomsfall. Vaccinationseffektiviteten i vårt land är
            sedan en följd av år så låg, att man redan med hänsyn härtill
            har anledning spörja, huruvida det verkligen finnes skäl att bibehålla
            tvånget. Enligt i statistisk årsbok offentliggjorda uppgifter,
            vaccinerades 1930 icke fullt 60 procent av samtliga födda barn.
            Det relativa antalet befinner sig också i ständigt sjunkande.
            Då man vidare betänker, att immuniteten enligt sakkunnigas mening
            successivt avtar, för att efter 10—15 år försvinna, och ett betydande
            antal medborgare aldrig revaccineras, torde de effektivt skyddades
            andel i folket kunna uppskattas till högst 25 procent. Redan denna
            siffra ådagalägger, att det skydd mot smittkoppsfaran, som för
            närvarande består, i mycket har en fiktiv karak- tär. Detta faktum
            är ägnat att väsentligen försvaga intrycket av den sak- kunskap,
            som hävdar nödvändigheten av tvångets fortsatta upprätthållande.
            Kritiken på denna punkt har också tagit sig uttryck i karolinska
            institutets uppseendeväckande ståndpunktstagande. På grund av
            de i många fall mycket betydande obehag och risker, med vilka
            ympningen enligt den verkställda sakkunnigutredningen visat sig
            för- bunden, har man anledning ifrågasätta, att samhället under
            tider, då epi- demi icke råder, bör kunna inskränka utkrävandet
            av vaccinationsplikten. I detta syfte synes i första rummet böra
            komma under övervägande en uppmjukning av $ 5 mom. 3 av lagen
            om skyddskoppympning den 2 juni 1916. Härvid torde den i motion
            till 1930 års riksdag föreslagna formule- ringen vara ägnad att
            interimistiskt undanröja de allvarligaste missförhål- landena
            i nu bestående ordning. Men därjämte synes anledning föreligga
            för riksdagen att, på sätt lärar- kollegiet vid vår främsta medicinska
            utbildningsanstalt under anslutning från kanslersämbetet påkallat,
            hos Kungl. Maj:t begära en skyndsam utred- ning rörande behovet
            av det allmänna vaccinationstvångets bibehållande under normala
            förhållanden. Under åberopande av det sålunda anförda hemställes,
          </p>
          <p>
            att riksdagen ville besluta, dels att $ 5 mom. 3 av lagen om
            skyddskoppympning den 2 juni 1916 skall erhålla följande ändrade
            lydelse: Säger sig någon, som är ansvarig för barns befordran
            till ympning enligt 2 8, hysa farhåga för att ympning skall för
            barnet medföra ohälsa som ej är blott tillfällig, må barnet, efter
            framställning hos medicinalstyrelsen, undantagas från ympning
            enligt nämnda paragraf. Finner medicinalstyrelsen vid prövning
            av ansökning, var- om här är fråga, sådana skäl icke vara förebragta,
            att un;
          </p>
          <pb facs="riksdagen-motions-pdf/data/1934/mot_1934__fk__247/mot_1934__fk__247-003.pdf"/>
          <p>
            Motioner i Första kammaren, Nr 247. 17 dantagande från ympning
            må meddelas, skall ärendet un- derställas Kungl. Maj:ts prövning&gt;;
            dels ock i skrivelse till Kungl. Maj:t hemställa att Kungl. Maj:t
            ville skyndsamt låta utreda behovet av den nuvarande allmänna
            barnvaccinationens bibehållande samt för 1935 års riksdag framlägga
            de förslag till ändringar i gällande lag- bestämmelser, som av
            utredningen må föranledas.
          </p>
          <p>
            Stockholm den 22 januari 1934.
          </p>
          <p>
            Wilhelm Björck.
          </p>
          <p>
            Em. Bjurström. Ernst Åström. Erik Dalberg.
          </p>
          <p>
            Bihang till riksdagens protokoll 1934. 3 saml. Nr 244—248. 2
          </p>
          <pb facs="riksdagen-motions-pdf/data/1934/mot_1934__fk__247/mot_1934__fk__247-004.pdf"/>
        </div>
      </div>
    </body>
  </text>
</TEI>
