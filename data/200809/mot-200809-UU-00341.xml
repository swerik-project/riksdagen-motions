<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00341">
  <teiHeader>
    <fileDesc>
      <titleStmt>
        <title>Kristofobi i riksdagens och regeringens utrikesarbete</title>
        <author corresp="i-Ybw8JnrmHGCsqpipBke8a7">av Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kristofobi i riksdagens och regeringens utrikesarbete</title>
          <idno type="rdwebb">GW02U341</idno>
          <rs type="number">U341</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U341/text</ref>
          <ref type="dokument_url_html">http://data.riksdagen.se/dokument/GW02U341</ref>
          <ref type="dokumentstatus_url_xml">http://data.riksdagen.se/dokumentstatus/GW02U341</ref>
          <ref type="doc">http://data.riksdagen.se/fil/5C40CB24-188E-48C8-AF79-217FF26AB57C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ev7tjmn1xPbgPuMSq1XuWW" type="signed"/>
        <correspContext corresp="i-Ev7tjmn1xPbgPuMSq1XuWW">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-9nse77i1GaRuSR4PMJwQBt" type="numbering">
          <date when="2008-10-08"/>
        </correspAction>
        <correspAction xml:id="i-ERrP2h62MRt6KewJTcRDNC" type="submission">
          <date when="2008-10-07"/>
        </correspAction>
        <correspAction xml:id="i-7STAtmoBcALWS8S4xr68Nq" type="transfer">
          <date when="2008-10-07"/>
        </correspAction>
        <correspAction xml:id="i-KTNzbwARRDWMWUz6bwGPeH" type="assigned"/>
        <correspContext corresp="i-KTNzbwARRDWMWUz6bwGPeH">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Sm4hdpNvKRGfjVqyXrjboJ">
            Förslag till riksdagsbeslut
          </head>
          <p xml:id="i-PTcKWmL45famTpWHgq126M">
            Riksdagen tillkännager för regeringen som sin mening vad som
            anförs i motionen om att antisemitism, kristofobi och islamofobi
            måste bekämpas.
          </p>
        </div>
        <div type="motContent">
          <head xml:id="i-GJdh4F8mZUxotFHJYjDfLy" type="h1">
            Motivering
          </head>
          <p xml:id="i-3jNY81rFpVuX9t1Ai38ezA">
            Genom förföljelserna under hösten 2008 mot kristna i Indien,
            särskilt delstaten Orissa, har vi åter blivit påminda om hur kristna
            minoriteter utgör några av de mest förföljda grupperna i världen
            i dag. Kristna ses i många samhällen som en andra klassens medborgare,
            och tillmäts inte samma rätt som medborgare och medmänniskor i
            övrigt att leva ut sin identitet och övertygelse i samhället.
            Att lagstiftningen skulle ta hänsyn till deras övertygelse är
            främmande.
          </p>
          <p xml:id="i-JNLwm8fZu4AhE2738zUUMB">
            Utifrån vårt svenska perspektiv vill många inte ta detta faktum
            till sig, och agerar dessvärre inte som om det vore sant. Ofta
            ligger fokus på förföljelsen av andra grupper, som naturligtvis
            också ska uppmärksammas, men att inte samtidigt agera för de kristna
            minoriteternas rättigheter kan dessvärre vara utlopp för en kristofobi
            och intolerans mot personligt troende kristna och deras övertygelse
            som även existerar i Sverige.
          </p>
          <p xml:id="i-SUHVPjweCCRn9LapB63yxb">
            Internationellt sett tar sig denna intolerans långt mer allvarliga
            uttryck än den gör i Sverige. Förföljelsen i Orissa är bara ett
            exempel där troende fått sätta livet till på grund av sin kristna
            övertygelse.
          </p>
          <p xml:id="i-BVoMEgSUDyo5qQjr6M5TNx">
            Det sätt varpå intoleransen eskalerar är inte heller okänd, utan
            beskrivs av Evangelical World Alliance som arbetar aktivt emot
            religionsförföljelser i bl.a. Asien och Afrika på följande sätt:
          </p>
          <p xml:id="i-AJnFjJVUfUh8aQ9tsEktAK">
            Förföljelsen har sin linda i massmedial desinformation. I tidningsartiklar,
            radio- och tv-inslag fråntas minoriteten sitt goda rykte. Påverkade
            av det första steget är allmänheten inget stöd när förföljelsen
            går in i sitt andra steg: diskriminering. De som tillhör minoriteten
            betraktas alltmer som en andra klassens invånare utan samma legala,
            sociala, politiska och ekonomiska rättigheter som övriga medborgare.
            Diskrimineringen är till sin början passiv, men övergår så småningom
            till att bli aktiv. Det tredje steget innebär öppen förföljelse
            och kan utövas av stat, polis, militär eller av extrema organisationer,
            paramilitära grupper och representanter för andra religioner.
          </p>
          <p xml:id="i-6LxnNqWBKKUUQavoP8kdot">
            I början av förföljelserna i Orissa skrev en kristen: Många har
            förlorat sina hus och tillhörigheter. Tiotusentals kristna har
            lämnat sina ägodelar och flytt ut i djungeln. De har det svårt
            utan mat, kläder och tillhörigheter. 40 kristna har hittills mördats
            enligt pressens rapporter. Det kan finnas många fler. Det vardagliga
            våldet ökar. Än har vi dess värre inte facit, men dödstalet befaras
            ha närmat sig 100 kristna indier.
          </p>
          <p xml:id="i-WmQSGDDZHn9h5H3MtGwG6r">
            Förföljelserna mot kristna minoriteter sker i långt fler länder
            än bara Indien. De är utsatta för förföljelse i hinduiska, muslimska,
            socialistiska länder etc. Religiös förföljelse är naturligtvis
            inte heller enbart begränsad till de kristna i flera av dessa
            nationer.
          </p>
          <p xml:id="i-2Bk6W9UPX2jQRGgEi192Fv">
            Det finns inga nationer där det är förknippat med dödsstraff
            att konvertera från kristendomen till andra religioner, exempelvis
            hinduism eller islam. Däremot är detta verkligheten för den som
            konverterar till kristendomen i många länder. I flera av dem är
            detta till och med sanktionerat av nationell lagstiftning, men
            det kan också ske på det sätt som varit fallet i Orissa, att myndigheterna
            inte förmått eller brytt sig om att skydda individer när mobben
            bragt ett stort antal konvertiter och kristna om livet. Trots
            detta har utskottet när den behandlar denna fråga tidigare alls
            inte tagit denna problematik på allvar, utan tvärtom deltagit
            i osynliggörandet av just de kristna minoriteternas exceptionella
            utsatthet. Så skriver till exempel utskottet i betänkande 2007/08:UU9
            Mänskliga rättigheter i svensk utrikespolitik:
          </p>
          <p xml:id="i-RMnNJ861PyB5xezotctNgF">
            Utskottet har senast i betänkandena 2005/06:UU8 och 2005/06:UU15
            behandlat motionsförslag med likartad innebörd. I det sistnämnda
            betänkandet underströk utskottet att ökad uppmärksamhet måste
            ägnas skyddet av och åtgärder för att motverka diskriminering
            av personer som tillhör minoritetsgrupper. Utskottet betonade
            i sammanhanget att antisemitism och islamofobi måste bekämpas.
          </p>
          <p xml:id="i-PWvTtsdFLTBgf1zQJhkn6Z">
            Det finns anledning att fråga hur det kommer sig att de minoritetsgrupper
            som tillhör de allra mest utsatta osynliggörs av det svenska utrikesutskottet
            på detta sätt, när den kristofobi de utsätts för inte ens nämns
            i uppräkningen över former av intolerans som måste bekämpas.
          </p>
          <p xml:id="i-GjjmEEVFSR34cznpW4kDKF">
            Här måste nu en förändring ske inom riksdag och regering vad
            gäller svensk utrikespolitik. Detta bör riksdagen ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-Lg9ywVs9GPFaeMK6NTLhZ2" who="i-Ybw8JnrmHGCsqpipBke8a7">
              Mikael Oscarsson (kd)
            </item>
          </list>
        </div>
      </div>
    </body>
  </text>
</TEI>
