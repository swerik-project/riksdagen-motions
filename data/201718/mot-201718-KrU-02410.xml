<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-02410">
  <teiHeader>
    <fileDesc>
      <titleStmt>
        <title>Restaurangkasinon</title>
        <author corresp="i-7BVrTrBc6AJDkYa3WEfLxy">av Jan R Andersson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2410 av Jan R Andersson (M)</title>
          <idno type="rdwebb">H5022410</idno>
          <rs type="number">2410</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5022410/text</ref>
          <ref type="dokument_url_html">http://data.riksdagen.se/dokument/H5022410</ref>
          <ref type="dokumentstatus_url_xml">http://data.riksdagen.se/dokumentstatus/H5022410</ref>
          <ref type="docx">http://data.riksdagen.se/fil/8C79EA1E-0B8E-46F0-92FC-D9F66DEE702C</ref>
          <ref type="pdf">http://data.riksdagen.se/fil/03AE19BE-AD86-45CF-A799-A4ADFC6745E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-7XWFBojmHH5SxQxRA7P17W" type="signed"/>
        <correspContext corresp="i-7XWFBojmHH5SxQxRA7P17W">
          <note type="signatory" corresp="i-7BVrTrBc6AJDkYa3WEfLxy"/>
        </correspContext>
        <correspAction xml:id="i-JRPokeZQSCwXdGXaTHVPi" type="submitted">
          <date when="2017-10-04"/>
          <time when="12:04:17"/>
        </correspAction>
        <correspAction xml:id="i-4vojNicxEo9zZi77UVqjLH" type="reviewed">
          <date when="2017-10-04"/>
          <time when="13:06:56"/>
        </correspAction>
        <correspAction xml:id="i-38okjy9UMmqxq6ggTSRBLn" type="referred">
          <date when="2017-10-13"/>
        </correspAction>
        <correspAction xml:id="i-3gHfiXi5swgpthoLhtaJTK" type="assigned">
          <date when="2018-06-07"/>
          <time when="17:29:26"/>
        </correspAction>
        <correspContext corresp="i-3gHfiXi5swgpthoLhtaJTK">
          <ref type="assignedTo">Kulturutskottet</ref>
        </correspContext>
        <correspAction xml:id="i-JMLnKnQS3XLuD1e4MnsnCx" type="behandlas_i"/>
        <correspContext corresp="i-JMLnKnQS3XLuD1e4MnsnCx">
          <ref type="uppgift">2017/18:KrU8</ref>
          <ref type="ref_dok_id">H501KrU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU8</ref>
          <ref type="ref_dok_titel">En omreglerad spelmarknad</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:2410 av Jan R Andersson (M) Restaurangkasinon
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-RUWiT8zDNAurk9TKyN2CNx">
            Förslag till riksdagsbeslut
          </head>
          <list>
            <item xml:id="i-U8SXR1q2juekTFKGqPrrP" sortKey="Yrkande 1">
              Riksdagen ställer sig bakom det som anförs i motionen om insatser
              för restaurangkasinon och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-EwRzxfcnzJBsHqgJnoPPWd" type="h1">
            Motivering
          </head>
          <p xml:id="i-5DADfwjJey7wXBNn7kU8Vr">
            Restaurangkasinon förekommer på cirka 450 spelplatser i landet
            och utgör på många orter en viktig del av det lokala nöjesutbudet.
            Lotteriinspektionen är ansvarig myndighet för denna spelform och
            ser till att den sker i säkra miljöer och under social kontroll.
          </p>
          <p xml:id="i-GYgLVuUeSvJPcNnoy9uSpy">
            År 2000 hade denna bransch cirka 2 200 anställda, men år 2011
            var siffran nere på ungefär 1 200, alltså närmare en halvering.
            En anledning till nedgången är att insatsnivåerna inte följt med
            i den allmänna kostnadsutvecklingen, vilket resulterat i att många
            spelplatser tvingas stänga. Antalet spelplatser har under perioden
            minskat från 987 till 466. Branschen beräknar att en justering
            av insatsen för kortspel på upp till 200 kr skulle medföra runt
            1 000 nya anställningar samt öka statens intäkter från punktskatter
            med cirka 20 miljoner kronor. Detta i en bransch där en hög andel
            av de anställda är ungdomar, som inte sällan får sitt allra första
            riktiga jobb på ett restaurangkasino.
          </p>
          <p xml:id="i-8H6sGcsoZYsBAswgyisb4o">
            Restaurangkasinon är en för Sverige unik spelform och för många
            restauranger så är det en viktig del av deras samlade utbud. När
            antalet restaurangkasinon minskar så påverkar det också den övriga
            restaurangverksamheten negativt.
          </p>
          <p xml:id="i-ASRuksdn2Ky92xYz96PeVS">
            I huvudsak erbjuder restaurangkasinon kortspelet Blackjack. Spelet
            har en karaktär av förströelse och sker med relativt små insatser.
            Spelet är tillståndspliktigt och övervakas av Lotteriinspektionen.
            Spelet bedrivs i miljöer som står under myndigheternas kontroll
            samt med personal som är utbildad i spel- och spelmissbruksfrågor.
            Korrelationen mellan spelberoende och restaurangkasino är därför
            relativt låg, vilket bland annat bekräftas av statistik från Nationella
            stödlinjen.
          </p>
          <p xml:id="i-4XyneL8ChLVudKTWKs268w">
            För roulett-, tärnings- och kortspel gäller bestämmelserna i
            lotterilagen (1994:1000) § 32, 33 samt 34. Insatser och vinster
            för kortspel är i dag begränsade till följande:
          </p>
          <p xml:id="i-J5tMVRW8xnSDNkF4DrNyxZ">
            Värdet av spelarens insats på varje särskild vinstmöjlighet uppgår
            till högst 1/600 prisbasbelopp.
          </p>
          <p xml:id="i-AFMt7XUyx3nNdM3ZTm3Kjx">
            Värdet av högsta vinsten på varje särskild vinstmöjlighet uppgår
            till högst 1/400 prisbasbelopp.
          </p>
          <p xml:id="i-WpVCKJv7yW7TAv9PCj7FEi">
            Högsta insats på kortspel är idag cirka 73 kronor vilket är en
            ökning från cirka 61 kronor som var gränsen år 2000. I praktiken
            spelas det dock främst med 50-kronorsmarker. Lönekostnaderna för
            croupierer har under samma period ökat med 46 %. Uteblivna reella
            insatsökningar i kombination med högre kostnader har resulterat
            i att många spelställen har stängt. I dagsläget utgör restaurangkasinon
            mindre än en procent av den totala spelmarknaden, och framtidsutsikterna
            för denna hårt reglerade spelform är mycket osäkra.
          </p>
          <p xml:id="i-Hotp66HwcevXVwgLijKdii">
            Årligen försvinner ytterligare cirka 40 spelplatser. Skulle man
            höja den tillåtna insatsnivån skulle det kunna ge förutsättningar
            för 1 000 nya anställningstillfällen. Utöver detta tillkommer
            indirekta anställningstillfällen inom restaurangbranschen till
            följd av bättre lönsamhet.
          </p>
          <p xml:id="i-2tX5n2v29UnebXRY8h46dk">
            Senaste spelutredningen ”En framtida spelreglering” SOU 2008:124
            berörde ämnet, och där rekommenderade utredarna att en justering
            bör ske. En justering av insatsnivån, för att följa med den allmänna
            kostnads- och löneutvecklingen, borde ses som okontroversiell
            och skulle vara helt avgörande för att kunna bevara restaurangkasinon
            och de 1 200 anställningstillfällen som finns idag samt en förutsättning
            för att skapa 1 000 nya anställningstillfällen.
          </p>
          <p xml:id="i-4SZSarvs9DdgZav3PgwGgZ">
            Med hänvisning till ovanstående bör regeringen se över möjligheten
            att ändra lotterilagen § 32 och § 34 (1994:1000) angående spelarnas
            insatser respektive vinster till följande: från 1/600 respektive
            1/400 prisbasbelopp till 200 kr respektive 300 kr för kortspel,
            och från 1/6 000 respektive 1/200 prisbasbelopp till 20 kr respektive
            600 kr för roulettespel och tärningsspel. En sådan förändring
            skulle vara en anpassning till rådande kostnadsläge och öka möjligheterna
            för denna bransch att överleva också i en tid av ökad konkurrens
            från utländska spelbolag. Arbetet med en översyn av insatsnivåerna
            för restaurangkasinon kan ske genom tilläggsdirektiv till den
            spelutredning som regeringen har aviserat att den ska tillsätta
            under hösten 2015.
          </p>
        </div>
        <div type="motSignatures">
          <list>
            <item xml:id="i-X6fUmgAGjDDG5gqywJJqja">
              Jan R Andersson (M)
            </item>
          </list>
        </div>
      </div>
    </body>
  </text>
</TEI>
