<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-02333">
  <teiHeader>
    <fileDesc>
      <titleStmt>
        <title>En stärkt politik för EU:s östliga partnerskap</title>
        <author corresp="i-9Rr7JqtzHpZv84evqPH4D8">av Karin Enström m.fl. (M, C, FP, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2333 av Karin Enström m.fl. (M, C, FP, KD)</title>
          <idno type="rdwebb">H3022333</idno>
          <rs type="number">2333</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3022333/text</ref>
          <ref type="dokument_url_html">http://data.riksdagen.se/dokument/H3022333</ref>
          <ref type="dokumentstatus_url_xml">http://data.riksdagen.se/dokumentstatus/H3022333</ref>
          <ref type="docx">http://data.riksdagen.se/fil/D1F399C6-1EFC-47B0-B112-776275326FEE</ref>
          <ref type="pdf">http://data.riksdagen.se/fil/2DEC084B-4CC0-4A07-A066-7C89318FA675</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BCqgXRBSLfHKq6wZAECMoS" type="signed"/>
        <correspContext corresp="i-BCqgXRBSLfHKq6wZAECMoS">
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-F7At3v6PvJpNCH37qRhr8A"/>
        </correspContext>
        <correspAction xml:id="i-2tcSH4D9LzVtetnwNB1Dys" type="submitted">
          <date when="2015-10-06"/>
          <time when="12:51:07"/>
        </correspAction>
        <correspAction xml:id="i-9rDS5t74HELeaQtMRZMEfv" type="referred">
          <date when="2015-10-13"/>
        </correspAction>
        <correspAction xml:id="i-UCdcR9RfzHnsNk6BY7cE95" type="assigned">
          <date when="2016-06-10"/>
          <time when="09:26:59"/>
        </correspAction>
        <correspContext corresp="i-UCdcR9RfzHnsNk6BY7cE95">
          <ref type="assignedTo">Utrikesutskottet</ref>
        </correspContext>
        <correspAction xml:id="i-RLJHuzUkDGidjEyvDMYyTg" type="behandlas_i"/>
        <correspContext corresp="i-RLJHuzUkDGidjEyvDMYyTg">
          <ref type="uppgift">2015/16:UU10</ref>
          <ref type="ref_dok_id">H301UU10</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2015</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CBxYEzQTyg3PBwVhLHsKZr" type="motHeader">
        <div xml:id="i-CY9GpBaCB8WP87vjfnaabb" type="motTitle">
          Motion till riksdagen 2015/16:2333 av Karin Enström m.fl. (M,
          C, FP, KD) En stärkt politik för EU:s östliga partnerskap
        </div>
      </div>
      <div xml:id="i-P94tJZigotaSCmZWnUspj6" type="motBody">
        <div xml:id="i-R2aWm4g17FDLYq34XrZCGm" type="motProposal" subtype="förslag">
          <head xml:id="i-LNcQxLxv3vUAier661wULV">
            Förslag till riksdagsbeslut
          </head>
          <list xml:id="i-6zn5BfxRKVCXtqSgopciwo" style="ol">
            <item xml:id="i-VSVuTNZjUHiwCRT61yDuC4">
              Riksdagen ställer sig bakom det som anförs i motionen om att
              Sverige ska arbeta för en ambitiös strategi för hur det östliga
              partnerskapet ska utvecklas, ta nya initiativ i syfte att bredda
              och fördjupa samarbetet och vara det mest pådrivande landet i
              EU för partnerskapet, och riksdagen tillkännager detta för regeringen.
            </item>
            <item xml:id="i-7SDFLqbBcUVorTyJP3TJre">
              Riksdagen ställer sig bakom det som anförs i motionen om att
              det för de länder som genomför politiska och ekonomiska reformer
              ska finnas ett tydligt EU-medlemskapsperspektiv och tillkännager
              detta för regeringen.
            </item>
            <item xml:id="i-J9QQi6Kp874w24dtyCFSyf">
              Riksdagen ställer sig bakom det som anförs i motionen om att
              Sverige ska ha ett långsiktigt engagemang för fortsatt reformering
              av länderna inom det östliga partnerskapet och tillkännager detta
              för regeringen.
            </item>
            <item xml:id="i-5HkbcoC9qzTHE7N8D2FKqE">
              Riksdagen ställer sig bakom det som anförs i motionen om att
              EU ska ge dessa partnerländer starkt stöd i deras ansträngningar
              att närma sig EU och erbjuda bistånd i det reformarbete som detta
              medför och tillkännager detta för regeringen.
            </item>
            <item xml:id="i-445s3Jq5LFKUa8P5qcrR2h">
              Riksdagen ställer sig bakom det som anförs i motionen om att
              Sverige och EU bör synliggöra fördelarna med partnerskapet för
              medborgarna i respektive land samt verka för att involvera och
              engagera medborgarna i processen och tillkännager detta för regeringen.
            </item>
            <item xml:id="i-EBpFovVMaufC4gu2gQDkzY">
              Riksdagen ställer sig bakom det som anförs i motionen om att
              Sverige och EU tydligare måste synliggöra de problem och möjligheter
              som finns med partnerskapet och hitta nya lösningar och en väg
              för att snabbare nå målen med partnerskapet och tillkännager detta
              för regeringen.
            </item>
            <item xml:id="i-H8fsyFcGpRnaqf1Zgh4DK4">
              Riksdagen ställer sig bakom det som anförs i motionen om att
              Sverige bör fördjupa och stärka samarbete med Polen för att föra
              processen vidare i enlighet med de mål som sattes upp vid bildandet
              av partnerskapet och tillkännager detta för regeringen.
            </item>
            <item xml:id="i-CuUeuy4HF4Zfq2YPcoEt3h">
              Riksdagen ställer sig bakom det som anförs i motionen om att
              Sverige ska verka för möjligheten till differentiering mellan
              partnerskapsländerna där respektive land ska ha möjlighet att
              göra framsteg i sin egen takt, och riksdagen tillkännager detta
              för regeringen.
            </item>
            <item xml:id="i-GcBoVBD3X2ZesNgiwS2tgj">
              Riksdagen ställer sig bakom det som anförs i motionen om att
              det östliga partnerskapet ska grunda sig i ömsesidiga utfästelser
              om rättsstatens principer, goda styrelseformer, respekt för de
              mänskliga rättigheterna, respekt för skyddet av minoriteter samt
              principerna om marknadsekonomi och hållbar tillväxt och tillkännager
              detta för regeringen.
            </item>
            <item xml:id="i-3DZCkE5mB2Nw9oczEWGSZ5">
              Riksdagen ställer sig bakom det som anförs i motionen om att
              fördjupa samarbetet mellan EU och partnerländerna inom energisäkerhet
              och tillkännager detta för regeringen.
            </item>
            <item xml:id="i-TAZRTfHJSXedGre82vbfdw">
              Riksdagen ställer sig bakom det som anförs i motionen om att
              Sverige fortsatt ska utveckla bilaterala kontakter och utbyten
              med länderna inom det östliga partnerskapet och tillkännager detta
              för regeringen.
            </item>
          </list>
        </div>
        <div xml:id="i-FDut9oTDr13Ru6jy8ENGsz" type="motContent">
          <head xml:id="i-DN476UZPEoondx7JokizDT" type="h3">
            Bakgrund
          </head>
          <p xml:id="i-YSar63ZHqCLCRgSWSyFDZM">
            Genom det östliga partnerskapet (Öst-P) förstärks EU:s samarbete
            med de sex grannländerna i Östeuropa och Kaukasus. Dessa länders
            möjlighet att utvecklas till vitala demokratier och marknadsekonomier
            samt själva göra sina utrikespolitiska vägval är centralt för
            ett säkert och stabilt Europa. Öst-P är EU:s politiska ramverk
            för att fördjupa relationerna med sex länder i Östeuropa (Armenien,
            Azerbajdzjan, Georgien, Moldavien, Ukraina och Vitryssland). Politiken
            är utformad som ett partnerskap med dessa länder. Öst-P är en
            del av EU:s grannskapspolitik (ENP) vilken även omfattar länderna
            söder om Medelhavet.
          </p>
          <p xml:id="i-Vf3UbGgr92nmbH4nSyoEBJ">
            Öst-P initierades av Polens utrikesminister Radoslaw Sikorski
            och Sveriges dåvarande utrikesminister Carl Bildt våren 2008.
            Länderna erbjöds att förhandla om partnerskap. Bland annat skulle
            partnerskapet minska handelshinder, underlätta för resor och förbättra
            infrastrukturen för energi. På sikt skulle ett ökat samarbete
            med EU även stärka partnerländernas rättssystem och på så sätt
            minska korruption genom ekonomiskt stöd till institutioner. Bakgrunden
            var ett intresse från partnerländerna att närma sig EU, en ambition
            att stärka incitamenten för reformer och verka för ett maximalt
            EU-närmande för länderna och avsaknaden av en regional dimension
            för de europeiska grannländerna inom ENP.
          </p>
          <p xml:id="i-7yhLD8UbDpHKwmo7HRGfYj">
            Politiken lanserades på toppmötet i Prag i maj 2009 med deltagande
            av samtliga EU:s medlemsstater, EU-institutionerna och partnerländer.
            Dess omfattning, mål och principer har fastslagits på fyra toppmöten
            (Prag 2009, Warszawa 2011, Vilnius 2013 och Riga 2015). Enligt
            toppmötesdeklarationen från första mötet i Prag syftade Öst-P
            till partnerländernas politiska associering och ekonomiska integration
            med EU. Detta skulle ske genom breda associeringsavtal som inkluderade
            fördjupade frihandelsområden, genom fördjupat sektoriellt samarbete
            och mål om viseringsfrihet. Partnerskapet var inspirerat från
            EU:s utvidgningspolitik men det sakandes enighet inom EU om att
            ge länderna ett uttalat medlemskapsperspektiv. Pragdeklarationen
            var dock tydlig med att Öst-P:s utveckling inte innebar ett prejudikat
            för ländernas målsättningar gällande detta. I Warzawadeklarationen
            framhölls också partnerskapets särskilda roll för att stödja länder
            som vill ha allt närmare relationer med EU. Genom Öst-P fastslogs
            även att samtliga partnerländer ligger i Europa.
          </p>
          <head xml:id="i-Bs3p4Licy22pwR7UsQiHTH" type="h3">
            Utvecklingen av partnerskapet
          </head>
          <p xml:id="i-7CdGqZYqx4gz9dCLUvyQi8">
            Öst-P ska förmedla ett varaktigt budskap om solidaritet från
            EU. Partnerskapet var ett uttryck för EU:s politiska vilja att
            erbjuda de sex östliga grannarna djupare samarbete med unionen
            i syfte att öka integrationen med EU och stärka närmandet till
            unionens värdegrund, regelverk och lagstiftning. Det finns ett
            ömsesidigt intresse att utveckla samarbetet och relationerna mellan
            EU och dessa länder. Sverige ska arbeta för en ambitiös strategi
            för hur partnerskapet ska utvecklas, ta nya initiativ i syfte
            att bredda och fördjupa samarbetet och vara det mest pådrivande
            landet i EU för Öst-P. För de länder som genomför politiska och
            ekonomiska reformer ska det finnas ett tydligt EU-medlemskapsperspektiv.
          </p>
          <p xml:id="i-JNDp3H5XCma6EE1DoyuabU">
            Sverige ska verka för möjligheteten till differentiering mellan
            partnerskapsländerna där respektive land ska ha möjlighet att
            göra framsteg i sin egen takt. Principen om differentiering är
            viktig. Likaså att stegen tas på frivillig grund. Den innebär
            att de sex länderna bör behandlas på egna meriter och utifrån
            individuella förutsättningar. Samtidigt finns ett värde av att
            de sex länderna omfattas av samma ramverk och strategiska ansats,
            inte minst för att utveckla samarbetet dem emellan. Principen
            om konditionalitet är också central, det vill säga att utvecklingen
            av varje lands relation med EU kommer vara beroende av hur väl
            landet lever upp till åtaganden vad gäller till exempel mänskliga
            rättigheter, demokrati och rättsstatsprincipen.
          </p>
          <p xml:id="i-5a5QNXRzevgYWzf3S1ZZ8s">
            Huvudsakligt fokus inom Öst-P ligger på varje partnerlands bilaterala
            relationer med EU. Därutöver har ett multilateralt samarbete etablerats
            i syfte att stödja de bilaterala relationerna samt skapa förutsättningar
            för samarbete länderna emellan. Den multilaterala dimensionen
            av partnerskapet syftar inte till att ersätta de sex ländernas
            respektive bilaterala relation med EU, utan erbjuder möjligheter
            att förstärka och fördjupa dessa. Öst-P:s syfte var att skapa
            ett tydligare ramverk för de bilaterala relationerna med EU, med
            tydligare målsättningar och prioriteringar. Sverige ska fortsatt
            utveckla bilaterala kontakter och utbyten med länderna inom Öst-P.
          </p>
          <p xml:id="i-2YgwehCiwxJcnVUxhAWkLL">
            Från att initialt ha drivits av Sverige och Polen, med starkt
            stöd från främst Visegrádgruppen och de baltiska länderna har
            nu Öst-P etablerats som en allmänt accepterad del av EU:s politik.
            Sverige och Polen har tillsammans med likasinnade fortsatt att
            verka för en utveckling av partnerskapet. Ett tiotal EU-medlemsstater
            har utsett särskilda EU-ambassadörer. Det är viktigt att Sverige
            nu stärker samarbetet med Polen för att föra processen vidare
            i enlighet med de mål som sattes upp vid bildandet av partnerskapet.
          </p>
          <p xml:id="i-4V6HHazA3SxAdRTRsXYukf">
            Öst-P ska grunda sig i ömsesidiga utfästelser om rättsstatens
            principer, goda styrelseformer, respekt för de mänskliga rättigheterna,
            respekt för skyddet av minoriteter samt principerna om marknadsekonomi
            och hållbar tillväxt. Det är önskvärt med en tydligare koppling
            mellan de politiska prioriteringarna avseende de sex målländerna
            inklusive vilka reformer de bör genomföra och EU:s bistånd till
            dessa länder. Öst-P bör bidra till detta, liksom till förbättrad
            givarsamordning. Sverige ska ha ett långsiktigt engagemang för
            fortsatt reformering av länderna inom Öst-P och EU ska ge dessa
            partnerländer starkt stöd i deras ansträngningar att närma sig
            EU och erbjuda bistånd i det reformarbete som detta medför. Sverige
            behöver därför stärka ansträngningar över hela regionen, och det
            var i det syftet som alliansregeringen våren 2014 beslutade att
            anta en sjuårig biståndsstrategi för Öst-P, västra Balkan och
            Turkiet för perioden 2014–2020.
          </p>
          <head xml:id="i-6Zm1DY6iUtEMjyUkoUXUXi" type="h3">
            Utmaningar
          </head>
          <p xml:id="i-PemzYP9ZxL6CiqUseggFZx">
            Öst-P har nu funnits i fem år. Vi har lagt grunden för en allt
            närmare relation med Georgien, Moldavien och Ukraina, genom att
            slutföra förhandlingar om associerings- och frihandelsavtal och
            etablera dialoger som syftar till viseringsfrihet. Det kommer
            successivt att leda till att länderna integreras i EU:s inre marknad,
            vilket öppnar enorma ekonomiska möjligheter. Samtidigt som partnerskapet
            på vissa områden överträffat förväntningarna finns det bakslag
            och stora utmaningar.
          </p>
          <p xml:id="i-A7sR29NZ9WRXuu4XDVY9TT">
            I Azerbajdzjan och Vitryssland är de ekonomiska och politiska
            reformerna få, kränkningarna av mänskliga rättigheter och bristen
            på demokratisk utveckling är fortsatt särskilt allvarligt. Dessutom
            drog Armenien sig tillbaka från sitt framförhandlade avtal efter
            starka påtryckningar från Ryssland. Även i de tre föregångsländerna
            finns det fortsatta problem med skyddet av mänskliga rättigheter,
            korruption och oligarkers särställning.
          </p>
          <p xml:id="i-STC1oSGbutkBuMAKSQXZKN">
            Associeringsavtalen utgör en långsiktig plattform för framtida
            förbindelser mellan EU och de tre länderna vilket bland annat
            ger dem tillträde till EU:s inre marknad. Det ökade ekonomiska
            utbytet kommer på sikt att leda till ökat välstånd i länderna.
            AA/DCFTA har undertecknats och trätt i kraft i Georgien, Moldavien
            och Ukraina (delvis) vilket redan nu har lett till en ökning av
            den bilaterala handeln. Två tredjedelar av EU:s medlemsstater
            har slutfört ratificering av avtalen. Sverige var en av de första
            medlemsstaterna att ratificera avtalet, vilket skedde redan hösten
            2014. Moldavien har uppnått viseringsfrihet. Georgien och Ukraina
            har tagit steg mot att uppfylla handlingsplaner i samma syfte.
            Armenien och Azerbajdzjan har gått vidare med viseringsförenkling,
            förhandlingar pågår med Vitryssland. Samtidigt är utmaningarna
            fortsatt mycket stora, särskilt när det gäller genomförandet av
            åtgärder.
          </p>
          <p xml:id="i-EVkDpFPySkFuURFQ5in3sb">
            Fria marknader och ekonomisk integration är avgörande för partnerländernas
            utveckling och deras förtroende för ett fördjupat partnerskap
            med EU. Utöver framtida ekonomiska vinster sänder avtalen också
            en politisk signal. Ukraina, Moldavien och Georgien har valt utvecklingsväg.
            Länderna satte öppenhet, demokrati och marknadsekonomi samt europeiskt
            samarbete framför slutenhet, förtryck och korruption. För de tre
            länderna i partnerskapet, Armenien, Azerbajdzjan och Vitryssland,
            som inte skrivit ett associeringsavtal, är det nu viktigt att
            hålla dialogen levande, inte minst för medborgarnas skull. Det
            måste finnas en öppning kring EU-medlemskap för alla sex länder
            förutsatt att politisk vilja finns och att de reformer som krävs
            genomförs. Partnerskapet uppmuntrar och stödjer dem i genomförandet
            av nödvändiga reformer i denna riktning. För att partnerskapet
            ska få reell genomslagskraft krävs det dock att EU klart och tydligt
            deklarerar att även dessa länder ska få bli medlemmar i EU om
            de så önskar och förmår. För oss är Öst-P en logisk fortsättning
            på vårt historiskt starka stöd för EU-utvidgning och spridning
            av EU:s värden, standarder och arbetssätt till hela den europeiska
            kontinenten. EU ska vara öppet för alla de europeiska länder som
            vill och förmår att leva upp till de krav som medlemskapet ställer.
            Skulle EU stänga dörren till dessa länder riskerar vi att få en
            ekonomisk nedgång och en destabiliserande utveckling i Europa.
          </p>
          <p xml:id="i-EVrzx8GTBQnz4RxrM1MNwU">
            Partnerländernas ambitioner med EU är olika men EU har ett intresse
            av att fördjupa relationerna med var och en. Hur relationen utvecklas
            beror på varje partnerlands egna val, men också om de kan leva
            upp till de krav som EU ställer på samarbetet. En stor utmaning
            är att hitta modeller för att dels fördjupa relationerna, och
            dels för att främja reformer.
          </p>
          <p xml:id="i-XPUaRa6h5j3HQ4B47vsaX1">
            Öst-P syftar också till att stärka EU:s och partnerländernas
            energisäkerhet med avseende på långsiktiga leveranser och transiteringar
            av energi. Här har inte utvecklingen gått i önskad takt och det
            finns stora utmaningar. Sverige måste ta initiativ till att fördjupa
            och utveckla samarbetet mellan EU och partnerländerna inom energisäkerhet.
          </p>
          <p xml:id="i-3t5DT6iMsDUsEJXUtiGRL9">
            Sverige och EU bör synliggöra fördelarna med partnerskapet för
            medborgarna i respektive land samt verka för att involvera och
            engagera medborgarna i processen. EU och partnerländerna måste
            bli bättre på att förklara innebörd och mål med partnerskapet
            för allmänheten.
          </p>
          <p xml:id="i-SE25H7L7mYFDeW2JZcN47L">
            Utvecklingen av partnerskapet har sedan 2013 i hög grad präglats
            av de allt mer aggressiva ryska försöken att underminera partnerländera
            fortsatta EU-närmanden. Ryssland har samtidigt ökat sina ambitioner
            att integrera grannländerna inom ramen för EEU (Euroasiatiska
            unionen). Det innebär att länderna inom Öst-P kommer att ställas
            inför svåra val. Som en följd har relationen mellan EU och Ryssland
            blivit allt mer spänd.
          </p>
          <p xml:id="i-2MsbRgM48QBtPmDi1Pj5p5">
            Aldrig tidigare har Öst-P varit viktigare. Sverige måste genom
            EU stötta Ukraina mot Ryssland och bidra till att hitta en fredlig
            lösning samt arbeta för en fortsatt stark satsning på länderna
            inom Öst-P. Sverige måste fortsätta på den väg som Alliansen startade.
            Det är genom ekonomiskt och politiskt stöd samt dialog som vi
            kan främja en positiv utveckling i regionen.
          </p>
          <p xml:id="i-GXPXw1CrL8tNaqye98KNfi">
            Sverige och EU måste tydligare synliggöra de problem och möjligheter
            som finns med partnerskapet och hitta nya lösningar och en väg
            framåt för att snabbare nå målen med partnerskapet. EU måste starkt
            och tydligt visa sin solidaritet och sitt engagemang för partnerskapet
            och partnerländerna samt fortsätta att understryka vikten av implementering
            av gjorde åtaganden, inte minst långtgående reformer i partnerländerna.
            Synliga resultat är centralt för att bevara och stärka stödet.
          </p>
        </div>
        <div xml:id="i-MBRAfHjwTqhdkgzA6bwCqU" type="motSignatures">
          <list xml:id="i-6yNGt1qiUkv45STUfAeEBE">
            <item xml:id="i-RLmFHUD521cdBdqFmtwZJb" who="i-9Rr7JqtzHpZv84evqPH4D8">
              Karin Enström (M)
            </item>
            <item xml:id="i-BL7QNeckPxLMiqXaEnNxtK" who="i-H7qdW9GRQn7LaQ2UGGAvYC">
              Kerstin Lundgren (C)
            </item>
            <item xml:id="i-VU9q78atec1GDkBXCpQdk5" who="i-D8B2Xf6UADbqciPHrqFxSc">
              Birgitta Ohlsson (FP)
            </item>
            <item xml:id="i-Q94u5BmCqe3gXpHWSmyzcW" who="i-F7At3v6PvJpNCH37qRhr8A">
              Sofia Damm (KD)
            </item>
          </list>
        </div>
      </div>
    </body>
  </text>
</TEI>
