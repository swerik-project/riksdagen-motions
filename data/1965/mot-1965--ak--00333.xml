<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00333">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__333/mot_1965__ak__333-001.pdf"/>
      <fw xml:id="i-62oiwdktyXyb8g2vPMCJjs">
        8 Motioner i Andra kammaren, nr 333 år 1965
      </fw>
      <div xml:id="i-CuybF6qouiAH8Lem1zMqDj" type="motHeader">
        <div xml:id="i-7kx6VeP8vJhkFegvx2HFpt" type="motTitle"/>
        <div xml:id="i-Y16HTGiM2y1mPbPfBgmj8e" type="motSubmissionInfo"/>
      </div>
      <div xml:id="i-4E6qzCZNoaCFaKhxt5mZBy" type="motBody">
        <div xml:id="i-RyZCawoBvnZ4R7tdYfGqr7">
          <p xml:id="i-WzhLpcM8K8aVgth7Sh5HfL">
            Nr 333
          </p>
          <p xml:id="i-WnP92NT2EACJbUFHjGssEN">
            Av fru Nettelbrandt, om viss översyn av läroplanen för grund-
            skolan.
          </p>
          <p xml:id="i-PENWkXLPTKTYCJsWKqGwwT">
            (Lika lydande med motion nr 602 i Första kammaren)
          </p>
          <p xml:id="i-6czDto5xemNHuvCa3TzqxJ">
            I den av Kungl. Maj:t fastställda läroplanen för grundskolan
            sägs, att den yttre organisationen och det inre arbetet måste
            formas så, att det blir möjligt för varje enskild elev att under
            uppväxtåren med skolans hjälp tillvarata sina anlag och möjligheter
            och finna studievägar och arbetssätt som främjar den personliga
            utvecklingen. Vidare måste arbetet väl avpassas icke blott till
            den enskildes utan också till samhällets utveckling, ha en in-
            riktning mot framtiden och ge eleverna beredskap att kunna möta
            också ändrade förutsättningar och nya krav. Skolans uppgifter
            måste därför enligt läroplanen fortlöpande omprövas, så att de
            ständigt hålles tidsenliga; sko- lans utveckling bör försiggå
            i takt med samhällets. Ett av grundskolans syften är enligt läroplanen
            att — så långt det över huvud taget är möjligt —— bereda alla
            uppväxande — oberoende av bostadsort och andra yttre vill- kor
            — reell tillgång till lika utbildningsmöjligheter. De här åberopade
            uttalandena i läroplanen är helt i linje med tidens krav men däremot
            inte i linje med den konkret utformade läroplanen. Att däri görs
            könsbestämda uppdelningar beträffande undervisningen i vissa ämnen
            står i skarp kontrast till de numera allmänt omfattade principerna
            om full jämställdhet oavsett kön och till samhällets intresse
            av att oavsett kön på bästa sätt ta till vara tillgängliga personella
            resurser. Läroplanen upptar två slöjdarter — dels trä- och metallslöjd,
            dels textil- slöjd — och föreskriver, att varje elev på mellanstadiet
            under lägst 20 lek- tioner skall byta slöjdart. Det framgår av
            läroplanen, att undervisningen i textilslöjd icke är avsedd för
            enbart flickor. även om flickorna i regel torde komma att undervisas
            i textilslöjd och pojkarna i trä- och metallslöjd, skall pojkarna
            kunna delta i textilslöjd och flickorna i trä- och metallslöjd.
            En- ligt en spegelvänd skrivning i läroplanen skall undervisningen
            i trä- och metallslöjd inte vara avsedd för enbart pojkar. Läroplanen
            lämnar således teoretiska möjligheter öppna för fritt val mellan
            slöjdarterna men har ge- nom sitt skrivsätt en styrande funktion
            i traditionell riktning. I praktiken vi- sar det sig också mycket
            svårt att få några valmöjligheter realiserade. Ele- ver och föräldrar
            är i allmänhet över huvud taget inte medvetna om deras
          </p>
          <pb facs="riksdagen-motions-pdf/data/1965/mot_1965__ak__333/mot_1965__ak__333-002.pdf"/>
          <fw xml:id="i-3bF4GaVDGvpp948kUqhZAJ">
            Motioner i Andra kammaren, nr 333 år 1965 9
          </fw>
          <p xml:id="i-B69GEnmh6V4E1gdKifd9VN">
            existens, och önskemål som ställer till oreda i den strikta skolorganisatio-
            nen är i allmänhet inte önskvärda. Från näringslivshåll och från
            skolhåll har under senare år uttalats be- stämda önskemål om ett
            friare och mera fördomsfritt yrkesval. Uppdel- ningen på skilda
            slöjdarter för flickor och pojkar motverkar dessa in- tressen.
            Den flicka som får deltaga i textilslöjd finner det icke naturligt
            att senare välja ett yrke där trä- eller metallslöjd är en naturlig
            introduktion till yrket. Hela grundskolan gör henne också mindre
            skickad härför, efter- som utestängandet av henne på mellanstadiet
            gör henne mindre benägen och mindre skickad att på högstadiet
            som tillvalsämne välja trä- och mmetall- slöjd. Enligt en av TCO
            gjord undersökning bland tjänstemannafamiljer där bäda makarna
            förvärvsarbetar utför mannen i hemmet cirka 20 Z av hem- arbetsuppgifterna
            om även hustrun arbetar på heltid. En förändring av dessa förhållanden
            är nödvändig om kvinnan skall beredas verklig jäm- ställdhet i
            konkurrensen på arbetsmarknaden. Genom att flickorna under- visas
            i textilslöjd, som har en mycket bred användning i ett hem, görs
            de mera skickade och därmed även predestinerade att fortsättningsvis
            i hem- inet belastas med extra arbetsuppgifter. Principen om lika
            rätt till utbildning måste ge en reell likabehandling inom skolan
            — icke endast en högst teoretisk och för de flesta okänd möj-
            lighet. Det bör också betonas, att ett visst kvantum av kunskaper
            i båda ifrågavarande slöjdarter är av den största betydelse för
            alla människor oavsett kön. Även en i praktiken erbjuden valmöjlighet
            ger således icke den utbildning som ur alla synpunkter sett kan
            anses önskvärd. Särskilda utskottet anförde i sitt utlåtande nr
            1/1962 i anslutning till motioner med liknande syfte som i denna
            motion framförda, att det på- talade syftet så långt det var praktiskt
            möjligt fick anses tillgodosett genom Kungl. Maj:ts beslut. Detta
            kan knappast vara en helt adekvat beskrivning av verkligheten.
            Att ge samtliga elever ett lika kvantum av båda slöjdarterna kan
            knappast medföra någon förändring beträffande efterfrågan på lärar-
            krafter i jämförelse med att uppdelning efter kön sker. Ur vissa
            synpunkter bör det i stället i en lärarbristsituation vara lättare
            att finna lärarkrafter genom en sådan uppdelning. Då särskilda
            utskottet uttalade sympati för tanken att både flickor och pojkar
            kunde erhålla likvärdig utbildning i vad som tidigare benämnts
            manlig respektive kvinnlig slöjd och dessutom uttalade att i det
            fortsatta utvecklingsarbetet inom skolan denna tankegång borde
            förverkligas i takt med förbättrade resurser, kan man nu förutsätta
            att i linje med det gjorda uttalandet en klar ståndpunkt kan tas
            för en lika behandling av flickor och pojkar. Under hänvisning
            till vad ovan anförts får jag hemställa, att riksdagen måtte besluta
            att ge Kungl. Maj:t i uppdrag alt göra en sådan översyn av läroplanen
            för grundskolan
          </p>
          <pb facs="riksdagen-motions-pdf/data/1965/mot_1965__ak__333/mot_1965__ak__333-003.pdf"/>
          <fw xml:id="i-VH2ZupxSCf8hAPyDid1QHV">
            10 Motioner i Andra kammaren, nr 333 år 1965
          </fw>
          <p xml:id="i-2c7tN3MND9apBBAqxe93ML">
            att all uppdelning efter kön utrensas och att både flickor och
            pojkar i såväl textilslöjd som trä- och metallslöjd ges ett lika
            kvantum av undervisning.
          </p>
          <p xml:id="i-Fzf86LJjZE1bfJcikhsjK4">
            Stockholm den 27 januari 1965
          </p>
          <p xml:id="i-Y9PdDZkupuE2vnRupJb9Bh">
            Cecilia Nettelbrandt
          </p>
        </div>
      </div>
    </body>
  </text>
</TEI>
