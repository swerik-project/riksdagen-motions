<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1909--ak--00010">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1909/mot_1909__ak__10/mot_1909__ak__10-001.pdf"/>
      <div xml:id="i-8MW8Z7gCViSiuVjXoL3RnJ" type="motHeader">
        <div xml:id="i-LVnYezTWz6aJ3J8grctuwc" type="motTitle"/>
        <div xml:id="i-HS18A3oVEPAA996haCN6xa" type="motSubmissionInfo"/>
      </div>
      <div xml:id="i-NMjd2uAGZXQZN22HgjtqS" type="motBody">
        <div xml:id="i-DuteG6w94118ezW3uSjrcW">
          <p xml:id="i-VXtuXfRjghNv3fNcRp6ibV">
            Motioner 1 Andra Kammaren, N:o 10. 1
          </p>
          <p xml:id="i-YP6pNYm5UZHgoYW1Jb5a59">
            N:o 10.
          </p>
          <p xml:id="i-3LySv75nP5GzHxCGUhjgtD" type="titleString">
            Af herr Wavrinsky, om skrifvelse till Kungl. Maj:t angående afskaffande
            af edgång m. m.
          </p>
          <p xml:id="i-wguDhXnfHuQyKGcevXW3M">
            Edgång är en urgammal sambhällsinstitution, som i tidernag lopp
            un- der skiftande former och för olika ändamål fått en vidsträckt
            användning och spelat en betydande roll. Själfva gudarna hafva
            svurit. Men utan sina mäktiga vedersakare har eden icke varit.
            Endast motvilligt upptog den kristna kyrkan från den klassiska
            hedendomen edsinstitutet. Kyrko- fäderna hade stora betänkligheter
            mot edgången, Falsa juratio exitiosa est, vera Jjuratio perniciosa
            est, nulla juratio secura est, — meneden är döds- bringande, en
            hederlig ed är äfventyrlig, ingen ed är trygg, förklarade Augustinus.
            Under de s. k. slutna tiderna, adventet, fastlagen samt de närmaste
            dagarna före och efter de stora kyrkohögtiderna, var också eden
            helt och hållet förbjuden. Tron på öfvernaturliga makters omedelbara
            ingripande i de mänskliga angelägenheterna, hos de mera odlade
            antika folken till en viss grad un- derminerad af filosofer och
            tänkare, lefde emellertid i hela sin ursprung- liga styrka hos
            de germanska stammarna, som omstörtat det romerska väl- det, ja,
            stegrades ytterligare vid deras bekantskap med kristendomen. Edsbruket
            såsom statsinstitution fick därför tidigt starkt insteg hos de
            germanska folken icke blott inför världsliga domstolar utan äfven
            inom kyrkorna. De äldsta nordiska lagsamlingarna äro fulla af
            edsformulär för de otaliga särskilda behofven. Presterskapet svor
            själft trohetseden Bih. till Riksd. Prot. 1909. 1 Saml. 2 Afd.
            2 Band. 6 Häft. (N:r 10) 1
          </p>
          <pb facs="riksdagen-motions-pdf/data/1909/mot_1909__ak__10/mot_1909__ak__10-002.pdf"/>
          <p xml:id="i-Ay9Do1AThrkEQBfBfYV2Dc">
            2 Motioner i Andra Kammaren, N:o 10.
          </p>
          <p xml:id="i-31GGbWpd4rC4KxsXt9v3zo">
            Ännu större beviskraft än eden hade de s. k. ordalierna: eld-
            eller vattenprofvet, det judiciella enviget m. m. d. Då dessa
            gudsdomar om- kring medlet af tolfhundratalet formligen afskaffades
            i de nordiska rikena, emedan det vore ovärdigt för kristna män
            att fresta Gud till att gifva vitt- nesbörd i mänskliga angelägenheter,
            såsom den påfliga legaten Vilhelm af Modena år 1247 förklarade,
            steg edens betydelse såsom judiciellt bevis- ningsmedel. Kyrkan
            förbehöll sig att ensam efterskänka eller relaxera eder och fick
            därigenom ett betydligt inflytande på det borgerliga sam- hället.
            Men alltjämt reste sig religiösa betänkligheter mot edgång. Med
            stöd af Nya testamantet löpte vederdöparne till storms mot eden.
            Erasmus, som första gången utgaf Nya testamentets grekiska text,
            utsådde betänk- ligheter mot edgång och verkade därmed i viss
            mån på de bildades öfver- tygelse. Reformatorerna förklarade då
            i den Augsburgska bekännelsen, art. 16, med den vidare utläggning
            däraf, som innehålles i Apologiens 8:de moment, att den världsliga
            styrelsen med dess anordningar och lagar är en god, af Gud inrättad
            och insatt ordning, i följd af hvilken kristne kunna utan synd
            uppfylla alla medborgerliga åligganden och följaktligen äfven
            aflägga eder, när dessa af öfverheten föreskrifvas. Emellertid
            uppstod det oaktadt religiösa rörelser och bildades sekter, som
            förbjödo edgång. Mennoniterna, puritanerna, särskildt kväkarna,
            åda- galade genom sin ordhållighet och sin sanningskärlek obehöfligheten
            af eden. Deras blotta försäkran togs för god af domstolar och
            offentliga Myn- digheter, ehuru många af dem för sin öfvertygelses
            skull fingo utstå för- följelser och utvandra till Amerika. I
            början af detta århundrade hade Kant ett mäktigt inflytande på
            uppfattningen om edens betydelse, då han förklarade att ingen
            öfverhet för samhällsordningens upprätthållande kan ålägga individen
            att besvärja sig tro på en menedshämnande gud, ty detta vore ett
            ovärdigt samvetstvång. Under den brytning i tänkesätten rörande
            förhållandet mellan kyrka och stat, som föregick och efterföljde
            1848 års politiska rörelser, kom ed- gång såsom en på samma gång
            religiös och borgerlig inrättning under all- varlig pröfning,
            och på sista tiderna har också en betydlig inskränkning gjorts
            i de fall, då eder varit påbjudna, utan att man på grund däraf
            hört klagas öfver sviket förtroende eller större orättfärdighet.
            I öfverensstämmelse härmed äro de flesta ämbets- och tjänsteederna
            hos oss afskaffade. Prästeden har utbytts mot ett högtidligt löfte.
            Men åtskilligt svärjande af detta slag återstår ännu. I vår rättegångsordning
            har eden till bekräftande af sanningen ännu
          </p>
          <pb facs="riksdagen-motions-pdf/data/1909/mot_1909__ak__10/mot_1909__ak__10-003.pdf"/>
          <p xml:id="i-5yyt4HekXts5oCcnzLU8iB">
            Motioner i Andra Kammaren, N:o 10. 3
          </p>
          <p xml:id="i-SpTzKHFMG9LYfpssCGwmqS">
            vidsträckt tillämpning. Endast en blick på registret i rikets
            lag under rubriken Ed ger oss en föreställning därom.” Visserligen
            hafva äfven i afseende å den judiciella edgången lättnader medgifvits.
            Kväkare, som inför vederbörlig myndighet högtidligen bekräftar
            verkligheten af en uppgifven fordran, har förklarats böra anses
            lika som om han aflagt borgenärsed, och i vittnesmål har lagstiftningen
            fäst tillbör- ligt afseende vid dem, som äro af sådan lära, som
            ej tillstädjer att aflägga ed, så att konungen för sådan händelse
            skall förordna hur förfaras bör. Edsformuläret för judar är lämpadt
            efter deras religion. Men därvid har det stannat. För flera slag
            af judiciella eder ges numera sällan om ens någonsin tillämpning.
            Detta gäller byggningsbalkens 9:2, jämförd med $ 34 i k. förordningen
            af den 21 december 1857, om stängselskyldighet, när någon intagit
            annans fä; handelsbalkens 12:3, beträffande »tillslutna eller
            för- seglade kistor, skåp eller packor, och vet ej den, som anammade,
            hvad där- uti är», med flera dylika. Rättegångsbalken 30:6, rörande
            fattigdomseden vid revisionssökande och utsökningsbalkens 5:1,
            enligt hvilken vid utmätning gäldenären äger med ed intyga, att
            han icke har penningar, guld eller silfver, äro alldeles föråldrade,
            enär det bättre på andra vägar än genom ed kan utrönas hvad som
            är sanning i fråga. Jurymannaeden i tryckfrihetsmål är också i
            högsta grad otidsenlig. » Hellenernas prisdomare vid de offentliga
            täflingarna aflade dyr ed att sorgfälligt och opartiskt pröfva
            hvars och ens förtjänst; skulle alla våra da- gars prisdomare
            svärja, blefve det ingen ände på eder, men hedern och det allmänna
            förtroendet göra samma tjänst, och det är en vacker oegent- lighet
            i språkbruket, när man kallar dem för jurymän, fastän ingen ed
            blifvit dem affordrad, och en sådan prisnämnd i sin helhet benämnes
            en jury», säger CO. F. Bergstedt. Skulle desse jurymäns ansvar
            ej kunna jäm- ställas med jurymännens i tryckfrihetsmål, så kan
            ju dessa senare affordras en högtidlig förklaring inför rätta
            på sitt hedersord, att de skola samvets- grant uppfylla uppdragets
            förpliktelser. Nya och viktiga institutioner uppstå alltjämt utan
            att bindas af äm- betseder, och icke hållas de därför mindre i
            hälgd. Ärligheten i uppgifter vid vissa ekonomiska förrättningar,
            såsom vid förtullningar, taxeringsupp-
          </p>
          <p xml:id="i-WwNTJ67tAx7Y4nBLxxEuRo">
            + Rörande här i landet på senare tider afskaffade eder, se justitiekanslersämbetets
            utlå- tande till K. M:t den 21 juni 1859, och i afseende på möjligheten
            att afskaffa de återstående samma ämbetes memorial af den 29 april
            1865.
          </p>
          <pb facs="riksdagen-motions-pdf/data/1909/mot_1909__ak__10/mot_1909__ak__10-004.pdf"/>
          <p xml:id="i-768NPHyoVBp1GJk3KJJss3">
            4 Motioner i Andra Kammaren, N:o 10.
          </p>
          <p xml:id="i-Gx5adsiLTATyHEqNpwzqp2">
            gifter m. m., är den mindre nu än förr, då ingen sådan uppgift
            togs för god utan att vara besvuren? Och är det verkligen af behofvet
            påkalladt att affärsmän med ed skola betyga riktigheten af sina
            räkenskaper? Vida tidsenligare är det väl då att för räkenskapsgranskning
            finnas yrkesmässige, väl utbildade utöfvare af dessa maktpåliggande
            uppdrag — legitimerade revisorer — att vid behof tillgå. Värjemålsedens
            användning lärer ur flertalet af nyare processordningar vara struken.
            Denna eds absoluta förkastlighet har af flere rättslärde på ett
            uttömmande sätt blifvit ådagalagd. Svenska lagens egna ord i rätte-
            gångsbalken 17:29 och dess konsekvenser torde väl uppenbart vittna
            därom. Vittneseden torde vara den ed, som anses vara svårast att
            umbära. Och dock är den väl utan all fråga den, som mest missbrukas.
            Jag åbe- ropar äfven 1 detta fall herr C. F. Bergstedt, den i
            kulturfrågor på sin tid så framstående representanten för Östergötlands
            län i Första Kammaren. I sin skrift Om eder och edgång, 1879,
            uttalar han om vittneseden följande beaktansvärda omdöme: Det
            är en farlig rättsgrundsats, att två vittnens öfverensstämmande
            utsagor skola gälla för full bevisning, utan afseende på de vittnandes
            karaktär, sanningskärlek, urskillning och iakttagelseförmåga.
            Liksom i medeltiden fala legokämpar med vapen i hand ådagalade
            rätt- visan af den sak de funno mest lönande, så lärer det i våra
            dagar icke saknas legovittnen, som parvis åtaga sig att besvärja
            hvad helst det än må vara, och därmed är den lagliga bevisningen
            fullständig. Afven för de hederligaste personer kan det vara en
            frestelse att, i synnerhet då lagen anses allt för sträng eller
            alldeles orättvis, eller då de som skulle drabbas af dess hårdhet
            kunna tyckas förtjänta af ett bättre öde, låta sitt vittnes- mål
            få en, om än så lindrig, skiftning, som kan inverka på målets
            afgö- rande. Begäret att se en sak ljusare eller mörkare kommer
            ofta ögat till att se den just så, och, hvad värre är, när ett
            vittne en gång gjort en edlig uppgift, som genom korsförhör eller
            annat kritiskt förfarande visas vara oriktigt, kommer fasan för
            menedsstraffet och drifver det att kanske mot bättre vetande vidhålla
            densamma. Domaren, i synnerhet om han är ung, oerfaren och benägen
            att se sakerna i det bästa ljus, har en naturlig fallenhet att
            fästa allt för stor vikt vid ett besvuret vittnesmål, och när
            det lagliga måttet af två samstämmiga vittnesmål är uppfylldt,
            anser han saken så utredd som den behöfver vara: han har uppfyllt
            lagens fordran och tror sig utan ansvar för hvad helst som vidare
            kan komma i dagen. Härtill kommer, att formuläret för vittneseden,
            föråldradt till sin af- fattning, som det är, för många är svårt
            att förstå och att, då det efter-
          </p>
          <pb facs="riksdagen-motions-pdf/data/1909/mot_1909__ak__10/mot_1909__ak__10-005.pdf"/>
          <p xml:id="i-N7JWVq4tKMpGb3J64fUqzu">
            Motioner i Andra Kammaren, N:o 10. 5
          </p>
          <p xml:id="i-G4un4Cta2eSCR6XMzbAY6R">
            säges af många på en gång, det svårligen kan kontrolleras, huruvida
            det rätt återgifvits af alla. Domare intyga att det till och med
            ofta verkar löj- ligt. Att det påkallade ideliga upprabblande
            af edsformuläret för dem som ofta måste uppträda som vittnen,
            ja, till och med för domaren måste verka förslöande är ju också
            påtagligt. Att edgång i forna tider tillgripits för att binda
            vid och utforska san- ningen, det är lätt förklarligt. Då var
            befolkningen gles, spridd öfver stora områden, kommunikationerna
            ytterst besvärliga och så godt som alla aftal och förbindelser
            muntliga. Då mötte de allra största svårigheter att utröna sakförhållandena.
            Men huru olika är det icke nu. Hvilka otaliga hjälpmedel stå icke
            nu till förfogande för att utreda sakförhållandena. Å ena sidan
            register, domböcker och officiella anteckningar af ämbetsmyndigheter,
            å den andra behörigen styrkta aftal, i allmänhet noggranna räkenskaper,
            protokoll och aktstycken af oräkneliga slag. Fulländade tekniska
            hjälpmedel till upp- dagande af sanningen erbjudas nu genom telegrafen,
            fotografier med mera dylikt. Härtill kommer den lifliga och täta
            samfärdseln, befordrad genom goda kommunikationer, och pressen
            som hastigt och vidsträckt sprider kännedom om inträffade händelser.
            Rättvisans skipare blifva för hvarje dag allt mera oberoende af
            de enskildes utsagor. Men att utröna en människas inre, hennes
            tillförlitlighet, hennes be- vekelsegrunder, hennes frestelser
            och svagheter, som inverka på hennes omdöme och hennes sinnesstämning
            vid edens afgifvande — att bedöma hennes tillräknelighet, det
            är svårare. Det är ofta icke lätt att en tid efter det händelsen
            passerat afgöra hvad man sett eller hört och ännu svårare att
            exakt återgifva det i ett upprört tillstånd. Och vi skola icke
            »inleda i frestelse». Ej så få torde också de vara som med tysta
            förbehåll eller finter söka undgå edsansvaret.
          </p>
          <p xml:id="i-ViuYJr5CKGUvbReiBLWsuU">
            Den samvetslöse afskräckes icke mera från falskt vittnesbörd
            af eden än af ett bedrägligt löfte att tala sanning, och den som
            har ett rättskaf- fens samvete bindes af ett högtidligt löfte
            eller en öppen försäkran lika mycket som af en ed. Att det mellan
            dessa slag af människor finnes ett allt mer försvinnande antal
            sådana som påverkas af edsformeln, det kan ej förnekas. Domares
            erfarenhet vittna hirom. Sådana människor rygga tillbaka för faran
            att »svärja bort sig». Mer å andra sidan vittna doma- res erfarenhet
            också därom att den som annars ej skulle sky att svärja
          </p>
          <pb facs="riksdagen-motions-pdf/data/1909/mot_1909__ak__10/mot_1909__ak__10-006.pdf"/>
          <p xml:id="i-HPVof1L8hTTk5M5jGrC4Tx">
            6 Motioner i Andra Kammaren, N:o 10.
          </p>
          <p xml:id="i-Y1bWjN2Rzr9MuRrsUDRmma">
            falskt kan genom domarens personliga, gripande vädjan till hans
            slumrande rättskänsla förmås att yppa sanningen. Begreppet om
            edsformulärets innebörd torde också vara mycket väx- lande. »Så
            sant mig Gud hjälpe till lif (= kropp) och själ» (Leib und Seele),
            innebär denna sats en förpantning eller endast en förhoppning?
            Och gäller det i det förra fallet den svärjandes »eviga salighet»?
            Fort- lefver ännu tron på eviga straff? För den som icke tror
            på en personlig Gud är eden meningslös, så- rande och förnedrande.
            Om ock staten må hafva rätt att af sina med- borgare kräfva sanning,
            kan den dock icke med fog taga ed på sannin- gen af andra än dem,
            som kunna med sanning aflägga den. Ty genom osanning till sanning
            är en dålig väg, som skadar både den som visar den och den som
            går den, och den för visserligen icke heller fram till målet.
            När eden i undantagsfall betyder mera än ett högtidligt löfte
            eller en försäkran på heder och samvete, är det de vidskepliga
            föreställningarna om eden hvilka öfva sin verkan. Men dessa vidskepliga
            meningar är det statens plikt att söka häfva, ej att vidmakthålla.
            I den allmänna uppfostran bör i stället förvärfvas ett framstående
            rum för den medborgerliga pliktläran, i det sedliga folk- medvetandet
            odlas andra bevekelsegrunder för redbar handel och vandel än fruktan
            för straff för den som orätt gör. Det vore en uppgift värdig vår
            upplysta tid. Den enda tillfredsställande reformen i afseende
            på edgång vore där- för att eden helt och hållet afskaffades och
            utbyttes mot ett högtidligt löfte eller en öppen och bindande
            försäkran på heder och samvete, som i tillämpliga fall, därest
            den brötes, drabbades af samma straffpåföljd som mened. Skulle
            betänkligheter häremot från rättskiparnes sida lägga oöfver- stigliga
            hinder i vägen för en sådan reform, synes det mig rimligt begärdt
            att de påbjudna ederna inskränkas till de allra viktigaste fall
            och att det medgifvande, som lämnas medlemmar af främmande trossamfund,
            hos hvilka edgång ej är tillåten, att kunna i stället för ed få
            afgifva en bindande försäkran, får den största möjliga allmänna
            utsträckning. MHär- med torde då förbindas lämpliga föreskrifter,
            genom hvilka missbruk af befogenheten att undandraga sig ed blefve
            i möjligaste mån förebyggd. Men för de få fall, då det anses att
            edgång för rättssäkerhetens skull ej kan eftergifvas, bör edsformuläret
            undergå en i högsta grad på- kallad omredigering och förenkling
            för att kunna i någon mån motsvara sitt förmenat ändamål, exempelvis
            så att vittneseden komme att lyda:
          </p>
          <pb facs="riksdagen-motions-pdf/data/1909/mot_1909__ak__10/mot_1909__ak__10-007.pdf"/>
          <p xml:id="i-VsxrzmHAeyhWkSjZZaLx5j">
            Motioner i Andra Kammaren, N:o 10. 7
          </p>
          <p xml:id="i-KSDzvK9cPS38nkNm4zRAou">
            Jag lofvar inför Gud att jag skall vittna allt hvad jag vet i
            denna sak vara sant, så att jag ej något förtiger, tillägger eller
            förändrar. I fall det anses nödigt att den vittnande erhåller
            en erinran om strafflagens bestämmelser om falskt vittnesbörd,
            måste strafflagens 13: 1 omarbetas med hänsyn till dem, som i
            stället för ed få afgifva en bin- dande försäkran. Vid 1903 års
            riksdag väcktes motioner i de syften jag här framhål- lit af herrar
            G. Lindgren i Islingby och Hugo Segerdahl. Lagutskottet hemställde
            med anledning däraf, »&gt;att Riksdagen måtte i anledning af herrar
            Lindgrens och BSegerdahls föreliggande motioner i skrifvelse till
            Kungl. Maj:t anhålla, att Kungl. Maj:t täcktes taga öfvervägande
            ej mindre huruvida och i hvad mån ed kunde utbytas mot en i annan
            hög- tidlig och förbindande form på heder och samvete afgifven
            förklaring, än äfven i hvad mån en omarbetning af i 17 kap. rättegångsbalken
            befint- liga stadganden om lydelse af ed och ordningen för dess
            afläggande an- såges böra äga rum, samt därefter för Riksdagen
            framlägga de förslag i berörda hänseenden, hvartill förhållandena
            kunde anses föranleda. &gt; Andra Kammaren biföll visserligen,
            med 101 röster, endast den se- nare delen af denna lagutskottets
            hemställan, men för utskottets förslag i sin helhet afgafs dock
            90 röster. Är det månne förmätet att hoppas att vi kommit ett
            stycke närmare målet år 1909? | Första Kammaren afgjorde ärendet
            utan att spilla flera ord på frågan än afslagsyrkandet. Under
            debatten i Andra Kammaren strök lagutskottets vice ordförande
            under och betecknade såsom obetingadt riktiga de viktiga hufvudpunkterna
            i utskottets motivering: att det oförnekligen ligger något för
            rättskänslan mycket sårande däri, att till följd af den fordran
            på ed, lagen i vissa fall uppställer, personer, hvilka af samvetsbetänkligheter
            vägra att gå eden, blifva föremål för rättsliga åtgärder, och
            att det ej står väl tillsammans med en högre uppfattning om edens
            vikt och innebörd att låta ed afläggas af personer, hvilka äro
            främmande för det religiösa momentet, som ingår i eden. Herr Zetterstrand
            tillade: Det kan väl icke bestridas, att det är principiellt riktigt
            att afskaffa ederna helt och hållet, och det har utskot- tet också
            uttalat, men utskottet har tillika uttalat, att »de väsentligaste
            olägenheterna af nuvarande bestämmelser skulle ock undanröjas
            därigenom, att de personer, hvilkas religiösa uppfattning i ett
            eller annat hänseende är oförenlig med eds afläggande, finge rätt
            att undandraga sig eden».
          </p>
          <pb facs="riksdagen-motions-pdf/data/1909/mot_1909__ak__10/mot_1909__ak__10-008.pdf"/>
          <p xml:id="i-Fd2ap5bq8xfUa2wULH197W">
            8 Motioner i Andra Kammaren, N:o 10.
          </p>
          <p xml:id="i-Ar7tSNJJLf946BBfkjd7FU">
            Då lagstiftarna i våra båda grannländer vågat tillämpa sådana
            grund- satser, synes det vara ett dåligt betyg vi ge oss såsom
            nation, om vi ej kunna och våga taga detsamma steget. Jag vågar
            särskildt vädja till Första Kammarens upplysta och mera frisinnade
            element att egna det ifrågavarande krafvet — som har starkt stöd
            och anslutning inom lagskiparnes egna leder -— den uppmärksamhet
            det såsom folkopinion förtjänar. Af en allvarlig och aktningsfull
            gransk- ning torde det under alla förhållanden vara förtjänst.
            På grund af det anförda får jag vördsamt hemställa,
          </p>
          <p xml:id="i-WLvdT29uY142Bf9GhQ8zyE">
            att Riksdagen måtte i skrifvelse till Kungl. Maj:t anhålla att
            Kungl. Maj:t täcktes taga i öfvervägande, huruvida ej edgång kunde
            alldeles afskaffas; eller, om så ej utan våda för rättssäkerheten
            kan ske, i hvad mån edgång kan i tillämpningen inskränkas och
            edsformuläret för denna händelse förenklas samt eden under vissa
            förhållanden mot en i annan högtidlig och bindande form på heder
            och samvete afgifven förklaring utbytas, och därefter för Riksdagen
            framlägga de förslag i berörda hänseenden,hvartill pröfningen
            föranleder.
          </p>
          <p xml:id="i-ERhTasSeJFQiVnjTyngrwX" type="date">
            Stockholm den 20 januari 1909.
          </p>
          <div xml:id="i-ChRSCtDqmpxdduoKECRkK2" type="signatureBlock">
            <list xml:id="i-MzmKqGg5xUV8phCQDuyz8f">
              <item xml:id="i-PSfSD7cgV6iiuWJiyM1dN7" who="i-4U8pJUccpdMTNKnRBaLNRn" type="signature">
                Edvard Wavrinsky
              </item>
            </list>
          </div>
          <p xml:id="i-2E4fJ5sEdprg72QgTpFfZv">
            Stockholm 1909. Kungl, Hofboktr. Iduns Tryckeri-A.-B.
          </p>
        </div>
      </div>
    </body>
  </text>
</TEI>
