<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00210">
  <teiHeader>
    <fileDesc>
      <titleStmt>
        <title>Insatser mot sexualbrott mot barn utomlands</title>
        <author corresp="i-VRHymVx7EsX48sg7b5qmpS i-34FRvyXQKUigF3Qr9AwKJe">av Jan Lindholm och Bodil Ceballos (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Insatser mot sexualbrott mot barn utomlands</title>
          <idno type="rdwebb">GV02Ju210</idno>
          <rs type="number">Ju210</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju210/text</ref>
          <ref type="dokument_url_html">http://data.riksdagen.se/dokument/GV02Ju210</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju210</ref>
          <ref type="doc">http://data.riksdagen.se/fil/0BE60156-8BBE-4308-A5E0-7778459FA882</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KTg9urBsyW8S6DH6gsdcGL" type="signed"/>
        <correspContext corresp="i-KTg9urBsyW8S6DH6gsdcGL">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction type="referral" xml:id="i-RhHNQBYWiMAGWjvxMbiudm">
          <date when="2007-10-16"/>
        </correspAction>
        <correspAction type="dismissal" xml:id="i-Bcb8QfRBk2GH9Yse6GiVEF">
          <date when="2007-10-16"/>
        </correspAction>
        <correspAction type="numbering" xml:id="i-C8yUd2Rw9DcHkFB66qMZBJ">
          <date when="2007-09-28"/>
        </correspAction>
        <correspAction type="submission" xml:id="i-9Dwf2KmZSXGxY25WGoPhHU">
          <date when="2007-09-26"/>
        </correspAction>
        <correspAction type="transfer" xml:id="i-FsxXbYGAktPSDpV9yzNWBW">
          <date when="2007-09-26"/>
        </correspAction>
        <correspAction type="assigned" xml:id="i-9WF4S34BVr5bdCDG11ZMrH"/>
        <correspContext corresp="i-9WF4S34BVr5bdCDG11ZMrH">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-2fZFf5jNupK2qTpWX63TP6">
            Förslag till riksdagsbeslut
          </head>
          <list style="ol">
            <item xml:id="i-PJ4Ki2R7PwLoRABfx9ukAq">
              Riksdagen tillkännager för regeringen som sin mening vad som
              anförs i motionen om behovet av att anmälningsmöjligheter, t.ex.
              hotlines, inrättas vid samtliga svenska ambassader i världen i
              samarbete med svensk polis samt att dessa marknadsförs.
            </item>
            <item xml:id="i-HhCFv6hNtRrdi2DWBS4znC">
              Riksdagen tillkännager för regeringen som sin mening vad som
              anförs i motionen om behovet av att sexualbrott mot barn som begås
              utomlands får ökad prioritet inom rättsväsendet.
            </item>
            <item xml:id="i-TjwPVpGCSLc1pH9cbMNjQn">
              Riksdagen tillkännager för regeringen som sin mening vad som
              anförs i motionen om behovet av att kunskap om barnsexhandel och
              barnsexturism inkluderas som en obligatorisk del av polissambandsmännens
              utbildning.
            </item>
            <item xml:id="i-XY3NkMo7rjteRXC9f5RjgT">
              Riksdagen tillkännager för regeringen som sin mening vad som
              anförs i motionen om behovet av att barnsexhandelsrelaterade brott
              skrivs in som ett prioriterat brott i polissambandsmännens uppdragsbeskrivning.
            </item>
            <item xml:id="i-98GMDyBUGgazNPjSEwN19M">
              Riksdagen tillkännager för regeringen som sin mening vad som
              anförs i motionen om behovet av att statistik upprättas hos Brottsförebyggande
              rådet för sexualbrott begångna mot barn utomlands t.ex. genom
              en egen brottskod.
            </item>
            <item xml:id="i-Ri5gSaKTXZ1sQ6zoqcMy8g">
              Riksdagen tillkännager för regeringen som sin mening vad som
              anförs i motionen om behovet av att en utredning tillsätts för
              att undersöka den legala problematik och konflikt som uppstår
              när svenska förövare släpps fria mot borgen och ett nytt svenskt
              pass därefter utfärdas.
            </item>
            <item xml:id="i-PxrgAU1gXJGGMNcyMY8v8w">
              Riksdagen tillkännager för regeringen som sin mening vad som
              anförs i motionen om behovet av att fredsbevarande styrkor får
              kunskap om barnsexhandel som en obligatorisk del av förberedande
              utbildningsinsatser inför utlandsstationering. 1
            </item>
            <item xml:id="i-3egGS42q1kcGmHTMViW9uV">
              Riksdagen tillkännager för regeringen som sin mening vad som
              anförs i motionen om behovet av att kunskap om barnsexhandel och
              barnsexturism inkluderas som en obligatorisk del i samtliga turismutbildningar
              i Sverige på gymnasienivå, eftergymnasial nivå och högskolenivå.
              2
            </item>
            <item xml:id="i-2DiTeG1CP62UrzP9wALSt5">
              Riksdagen tillkännager för regeringen som sin mening vad som
              anförs i motionen om behovet av att etiskt ansvarstagande reseföretag
              främjas och gynnas på olika sätt.
            </item>
            <item xml:id="i-Pa1zPHfkbFNc4GLYUUfKtT">
              Riksdagen tillkännager för regeringen som sin mening vad som
              anförs i motionen om behovet av att Sverige blir medlem i Världsturismorganisationen
              (UNWTO) och i arbetsgruppen Task Force to Protect Children from
              Sexual Exploitation in Tourism. 3
            </item>
            <item xml:id="i-6zixgnv1RLjJ4wnsgoBpEk">
              Riksdagen tillkännager för regeringen som sin mening vad som
              anförs i motionen om behovet av att information införskaffas om
              svenska barnsexturister och potentiella förövare i förebyggande
              syfte.
            </item>
          </list>
          <p xml:id="i-9D3weNf7hQTmfFNUGuyx7H">
            1 Yrkande 7 hänvisat till FöU.
          </p>
          <p xml:id="i-7x56ipbLPTem6JjamucmYN">
            2 Yrkande 8 hänvisat till UbU.
          </p>
          <p xml:id="i-6rBchtfyD2vC7LQ2TrAF5u">
            3 Yrkande 10 hänvisat till UU.
          </p>
        </div>
        <div type="motContent">
          <head type="h1" xml:id="i-PP9cHp37cCRNXfHvVoQLZY">
            Motivering
          </head>
          <p xml:id="i-XqHM2x89oRPtMSj3RqZjGb">
            Enligt Världskongressen mot kommersiell sexuell exploatering
            av barn (Stockholm, 1996) definieras barnsexturism som kommersiella
            sexuella övergrepp på barn i samband med resande eller vistelse
            utomlands. För att kunna bekämpa detta brott och lagföra vid lagöverträdelser,
            är Sverige till stor del beroende av information från andra länder
            om förekomst av barnsexturism. Tips från allmänhet som reser till
            olika delar av världen är också viktig. Utan tips sker inget arbete
            hos svensk polis. På initiativ av Ecpat har de svenska polissambandsmännen
            under 2007 genomgått en utbildning om barnsexhandel. I Thailand
            har den svenska polisen genom sin sambandsman i Bangkok inrättat
            en för regionen gällande anmälnings-hotline tillsammans med den
            svenska ambassaden i Bangkok. Dessa två framsteg bör utgöra modeller
            för framtida insatser. Utbildningsinsatser om barnsexhandel bör
            bli en permanent, återkommande fråga på polissambandsmännens utbildningar.
            Hotlines bör upprättas vid samtliga ambassader och konsulat i
            hela världen. Förslagsvis kan sistnämnda åtgärd göras som en gemensam
            åtgärd mellan de europeiska länderna på liknande vis som europeiska
            länder samhanterar t.ex. visumansökningar. Ecpat Sverige har sedan
            2005 en hotline dit allmänheten kan rapportera tips om misstänkt
            barnsexturism. En sådan rapporteringsfunktion bör dock ligga hos
            polisen enligt modellen i Bangkok.
          </p>
          <p xml:id="i-4zqEZ54uCuckpPDdrEo3S4">
            Uppskattningsvis tre miljoner barn utnyttjas och kränks varje
            år inom barnsexturismen i världen (Franske turistminstern Léon
            Bertrand, 2005). Det är efterfrågan som styr barnsexturismen.
            Ofta handlar det om resenärer som reser till ett ekonomiskt fattigare
            land i Latinamerika, Asien, Afrika eller Östeuropa. Barnsexturister
            utnyttjar mycket cyniskt sitt relativa maktövertag mot barnen
            i dessa länder. Bland barnsex­turisterna finns även svenskar.
            Förövarna återfinns i alla åldrar och alla samhällsklasser. Inga
            insatser från svenskt statligt håll har gjorts för att få fram
            mer information om denna grupp av förövare eller hur stor del
            av den internationella efterfrågan som svenskar utgör. Denna information
            är en förutsättning för att effektivast kunna förebygga dessa
            brott. Förutom ovannämnda nyinrättade hotline i Bangkok, görs
            inget förebyggande arbete för att hindra att svenskar fortsätter
            att utgöra en del av den internationella barnsexturismen.
          </p>
          <p xml:id="i-dwuLTRiZDgzhQvR6Ctwrf">
            I april 2007 genomfördes för första gången en undersökning över
            omfattningen av svenskars inblandning i barnsexturism. Undersökningen
            som genomförts av Temo på uppdrag av Ecpat Sverige, ställde frågan
            till svenska resenärer om hur många som sett tecken på att svenskar
            är inblandade i barnsexturism. Resultatet visade att var 10:e
            svensk resenär hade kommit i kontakt med barnsexturism. Var 10:e
            av dem, det vill säga 1 procent totalt av samtliga deltagande
            i undersökningen, uppgav att man sett svenskar inblandade.
          </p>
          <p xml:id="i-UWERjdVyvFAaHEnKTVL6YH">
            Starka kopplingar finns mellan barnsexturism och människohandel
            med barn för sexuella ändamål. Minderåriga förs inom eller mellan
            länder till destinationer med många utländska besökare/invånare.
            Priset en utlänning är villig att betala för ett barn är ofta
            högt, vilket leder till människohandel till dessa platser. Exempel
            på detta är Thailand med stora grupper burmesiska och kinesiska
            barn som utnyttjas i sexhandel på turistorter. Minderåriga från
            Ryssland och Ukraina återfinns i stort antal längs turistorterna
            vid Bulgariens Svartahavskust osv. Syftet med att föra offren
            till dessa orter kan även vara att dokumentera övergreppen och
            sedan sälja övergreppsmaterialet på Internet. På så vis finns
            även en klar koppling till barnpornografi. Av denna anledning
            är det viktigt att man ser helheten och arbetar mot barnsexhandelns
            alla delar.
          </p>
          <p xml:id="i-8Dn8vFuRMYsVkMW6cqqQiA">
            Barnsexturism är fortfarande en icke-fråga i Sverige, såväl inom
            politiken som inom rättsväsendet. Exempel som väl illustrerar
            detta är att statistik saknas om antalet dömda i Sverige, åklagarmyndigheten
            saknar upparbetade kontakter och rutiner för denna typ av brott
            och turismutbildningarna behandlar inte frågan som en obligatorisk
            del av turismutbildningar. Rätten för varje svensk, oavsett brottsmisstanke,
            att utomlands erhålla ett nytt pass, och därmed ges flyktmöjlighet,
            motverkar också möjligheten att döma förövare på plats. 1 I dagsläget
            löper svenska barnsexturister således en minimal risk att lagföras.
          </p>
          <p xml:id="i-SbsQ5N1NLRJc4A9Z24z4rT">
            På internationell nivå är Världsturismorganisationen UNWTO den
            mest aktiva aktören i att stävja den internationella barnsexturismen.
            Sedan 1996 har UNWTO haft en arbetsgrupp, Task Force to Protect
            Children from Sexual Exploitation in Tourism , som utgörs av representanter
            från regeringar, mellanstatliga organ som OSSE, reseföretag, turismassociationer
            och andra internationella organisationer. Efter 10 års arbete
            har arbetsgruppen omfattande erfarenhet av framgångsrikt förebyggande
            arbete på området och gruppen samlar i dag den internationella
            spjutspetskompetensen till sina möten. Sverige har aldrig deltagit
            i arbetsgruppen på grund av att avgiften till Världsturismorganisationen
            anses för hög.
          </p>
          <p xml:id="i-4FRfFuJPP1iUxE934uQZAs">
            Det arbete som utförs i Sverige i dag mot barnsexturism står
            frivilligorganisationer och resenäringen för. Först i december
            2006, tio år efter den första Världskongressen mot kommersiell
            sexuell exploatering av barn, utsågs en ansvarig minister för
            frågan om barnsexturism. Avsaknad av en ansvarig minister har
            under åren kraftigt försvårat Ecpats och resebranschens arbete,
            eftersom departementen enbart hänvisat till varandra. Ett exempel
            på detta är då Frankrikes turismminister i oktober 2005 presenterade
            ett förslag för sina ministerkollegor inom EU om ett gemensamt
            samarbete mot barnsexturism. Deltagande EU-länder ombads vid presentationen
            att återkomma om förslaget vid nästkommande möte i Bryssel, i
            december 2005. Den svenska regeringen återkom aldrig om förslaget.
            Anledningen var att turismminister Ulrika Messing inte ansåg att
            barnsexturism var en fråga under hennes mandat. Ingen annan minister
            tog heller ansvar. Frågan föll mellan stolarna och i början av
            2007 skrinlade den franska regeringen sitt initiativ på grund
            av bristande respons.
          </p>
          <p xml:id="i-5pLcJ94q686294xLcmis8B">
            I två av de fåtal fall (Ecpat känner till tre) där åtal väckts
            i Sverige mot en svensk som begått sexuella övergrepp mot barn
            i ett annat land, har det varit Ecpat respektive ett religiöst
            samfund som stått för resor och uppehälle för att offren skulle
            kunna höras av åklagare i Sverige. Vid en internationell jämförelse
            av lagföring på området hamnar Sverige långt efter i statistiken.
            Detta trots att Sverige haft lagstiftningen sedan 1962 och att
            många länder som har motsvarande lagstiftning instiftade den långt
            senare.
          </p>
          <p xml:id="i-EMizbnpnTakCCsmBumj4Jh">
            De svenska beskickningarna utomlands utfärdar pass till åtalade
            svenskar som släppts mot borgen. Det leder till att den misstänkte
            förövaren undkommer åtal och påföljd i landet där brottet begåtts,
            men även i Sverige, eftersom resurser inte tillsätts för att driva
            en förundersökning och denna typ av ärenden inte prioriteras.
            Här finns en uppenbar konflikt som bör utredas. Man bör också
            föreslå lösningar på detta problem. FN:s barnrättskommitté påtalade
            problemet vid senaste genomgången av Sveriges efterlevnad av barnkonventionen.
            I Concluding Observations, daterad januari 2005, säger kommittén
            att Sverige måste strengthen the legislation allowing the prosecution
            of Swedish citizens engaging in sexual exploitation of children
            abroad, including by prohibiting reissuing the passport of persons
            freed after posting bail; 2
          </p>
          <p xml:id="i-3em3RDdCyCZFbKfSo56RGR">
            Ecpat har under flera år medverkat i att utbilda fredsbevarande
            styrkor om barnsexhandel. Syftet har varit att förhindra sexköp
            av barn och liknande brott och skandaler som en del svenska soldater
            och vissa andra länders styrkor varit inblandade i. Sedan hösten
            2005 har dessa utbildningar uteblivit och osäkerhet råder om vem
            inom Försvarsmakten som ansvarar för utbildningsinsatserna. Ecpat
            har fört upp frågan om utbildningarna, bl.a. genom riksdagsledamöters
            skriftliga frågor till försvars­ministern, utan någon klar förändring.
            Ecpat fick genomgående mycket goda omdömen i utvärderingar som
            gjordes av kursdeltagarna så länge utbildningsinsatserna pågick
            och behovet av sådana kunskapsinsatser ansågs vara stort även
            bland deltagarna. För att uppmärksamma denna fråga är det oerhört
            viktigt att kunskap om barnsexhandel förs ut i likhet med tidigare
            års utbildningar. I dagsläget bjuds Ecpat dock inte längre in
            till utbildningarna och frågorna om barnsexhandel diskuteras inte.
          </p>
          <p xml:id="i-LT1hpnY8AkBUrfrcWxNNaX">
            Turismindustrin och dess anställda är totalt sett inte tillräckligt
            engagerade i frågan om turismens negativa effekter i de samhällen
            där de är verksamma, inte heller finns ett engagemang för vad
            industrin kan göra för att minimera dessa effekter. På turism­utbildningarna
            diskuteras inte barnsexturism eller varför det angår resebranschen,
            trots att studenterna är framtidens resebranschanställda och chefer.
            Ecpat har sedan organisationen bildades 1996 rest runt landet
            och föreläst på turismutbildningar för att belysa frågan.
          </p>
          <p xml:id="i-MwFhLZmCB6gtJMfVyaphdm">
            Statliga bolag, myndigheter och anställda kan göra en stor skillnad
            för att få turism­industrin att prioritera etiska aspekter och
            åtgärda de negativa konsekvenser som reseindustrin har på sina
            destinationsorter. Exempelvis kan vid upphandling av resebyrå
            efterfrågas om resebyrån antagit Ecpats uppförandekod eller på
            annat sätt har ett aktivt arbete för att motverka barnsexturism.
            Man bör också utreda vilka åtgärder som är särskilt lämpliga för
            att stödja och uppmuntra reseföretag som prioriterar ett aktivt
            arbete mot barnsexturism.
          </p>
          <p xml:id="i-Nji8YqJH8Mf1Sf1YaJVzR4">
            För att visa att frågan är prioriterad och för att studenterna
            skall få en helhetssyn på turismsektorn, är det av yttersta vikt
            att barnsexhandel och barnsexturism ingår som en obligatorisk
            del av turismutbildningarna på gymnasienivå, eftergymnasial nivå
            och högskolenivå 3 . Detta är en obligatorisk del av franska turismutbildningar.
            Ecpat har inte fortsättningsvis kapacitet att bemöta en ständigt
            ökande efterfrågan på föreläsningar på aktuellt tema.
          </p>
          <p xml:id="i-LwvxGXby93V6LkUBZKJxNQ">
            Det är dags att Sveriges regering nu tar sitt ansvar och uppfyller
            sina åtaganden enligt handlingsplanen från den första Världskongressen
            mot kommersiell sexuell exploatering av barn (1996). Det är också
            dags att Sveriges regering tar ansvar för att alla barn skyddas
            lika, såsom man är ålagd enligt åtaganden i barnkonventionen.
          </p>
        </div>
        <div type="motSignatures">
          <list>
            <item xml:id="i-4torAPyC7PCnDc6HBEfqin" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-8UzhqiCWVudXgV28LrB9Tp" who="i-34FRvyXQKUigF3Qr9AwKJe">
              Bodil Ceballos (mp)
            </item>
          </list>
        </div>
      </div>
    </body>
  </text>
</TEI>
