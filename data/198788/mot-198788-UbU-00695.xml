<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-UbU-00695">
  <teiHeader>
    <fileDesc>
      <titleStmt>
        <title>om statlig högskoleutbildning i Fyrstad m. m.</title>
        <author corresp="i-Y6FifPU59JaGH9t3J1Gxre r-0000000000000 i-PjjxQYR5UbxSEEqwa2s5mr r-0 r-0000000000000 i-PjjxQYR5UbxSEEqwa2s5mr">av Stig Bertilsson och Arne Andersson i Ljung (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om statlig högskoleutbildning i Fyrstad m. m.</title>
          <idno type="rdwebb">GB02Ub695</idno>
          <rs type="number">Ub695</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GB02Ub695/text</ref>
          <ref type="dokument_url_html">http://data.riksdagen.se/dokument/GB02Ub695</ref>
          <ref type="dokumentstatus_url_xml">http://data.riksdagen.se/dokumentstatus/GB02Ub695</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6FifPU59JaGH9t3J1Gxre</idno>
            <name>Stig Bertilsson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0000000000000</idno>
            <name>Stig Bertilsson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-PjjxQYR5UbxSEEqwa2s5mr</idno>
            <name>Arne Andersson i Ljung</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>Arne Andersson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0000000000000</idno>
            <name>Stig Bertilsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-PjjxQYR5UbxSEEqwa2s5mr</idno>
            <name>Arne Andersson i Ljung</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8NbWtux8PBPqaPe4s7D63h" type="signed"/>
        <correspContext corresp="i-8NbWtux8PBPqaPe4s7D63h">
          <note type="signatory" corresp="i-Y6FifPU59JaGH9t3J1Gxre"/>
          <note type="signatory" corresp="r-0000000000000"/>
          <note type="signatory" corresp="i-PjjxQYR5UbxSEEqwa2s5mr"/>
          <note type="signatory" corresp="r-0"/>
          <note type="signatory" corresp="r-0000000000000"/>
          <note type="signatory" corresp="i-PjjxQYR5UbxSEEqwa2s5mr"/>
        </correspContext>
        <correspAction xml:id="i-xfpB17gumbHWYUv5XNWFy" type="submission">
          <date when="1988-01-26"/>
        </correspAction>
        <correspAction xml:id="i-Ga8Y4sEmhPyVb5PKxe1NSW" type="dismissal">
          <date when="1988-02-01"/>
        </correspAction>
        <correspAction xml:id="i-GuFm38rdA9F8MK7w7jcDkk" type="referral">
          <date when="1988-02-02"/>
        </correspAction>
        <correspAction xml:id="i-K5itzSJ7vq9Qkvy83UDpz4" type="assigned">
          <date when="2014-11-20"/>
          <time when="16:52:36"/>
        </correspAction>
        <correspContext corresp="i-K5itzSJ7vq9Qkvy83UDpz4">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_ub_695/mot_198788_ub_695-001.pdf"/>
      <div xml:id="i-DVcKTp1AGDFeeQ83LYaAKT" type="motHeader">
        <div xml:id="i-WzzqVwysqfXwq6WqvCyp6c" type="motTitle"/>
        <div xml:id="i-13eUWcLcPfpnjApf5aKpgZ" type="motSubmissionInfo"/>
      </div>
      <div xml:id="i-FcSWw5m6dLn6DW7XMBpFCr" type="motBody">
        <div xml:id="i-PL2NU3hK42yGPDkbxJyu7n">
          <p xml:id="i-PCXmhoJxW5jRShvay617G">
            Motion till riksdagen 1987/88:Ub695
          </p>
          <p xml:id="i-F9fNe5m5GNYbUfG3rQSkHB">
            av Stig Bertilsson och Arne Andersson i Ljung (m) om statlig
            högskoleutbildning i Fyrstad m. m.
          </p>
          <p xml:id="i-CK3mhf6cn8xsoDohRuiigh">
            Under senare år har en väsentlig ökning av högskolornas geografiska
            spridning i vårt land ägt rum. Denna utveckling har skett trots
            restriktiva ramar. Förutsättningarna har i hög grad skapats tack
            vare stort lokalt och regionalt engagemang, vilket bl.a. kommit
            till uttryck i en påfallande kreativitet när det gällt att utforma
            ny postgymnasial utbildning. En grundläggande förutsättning för
            högskolornas geografiska spridning har också kommunikationsutvecklingen
            varit. Med dagens goda kommuni- kationer, i vad avser såväl transporter
            som datakommunikation m. m., har förutsättningarna för en geografiskt
            spridd högskoleutbildning av hög kvalitet påtagligt ökat. Runt
            om i vårt land pågår ett målmedvetet arbete för att få statliga
            högskolor eller olika slag av kurser och linjer lokalt och regionalt
            förlagda. Vid sidan av den mer traditionella utbildning som bjuds
            vid de större högskolorna så har man på mindre högskolor, inom
            högskolekommittéer m.m. planerat och genomfört utbildningar utifrån
            lokal och regional utgångspunkt. På många håll sker mer eller
            mindre formell samverkan med ortens samlade resurser i form av
            exempelvis gymnasieskolornas lektorer, industrier med intressant
            utrustning och annan statlig verksamhet. Vidare har nya regler
            om uppdragsutbildning öppnat möjligheter att intressera nya målgrupper
            för utbildning inom högskolans ram. Den geografiskt spridda högskoleutbildningen
            har medverkat till att höja kompetensnivån inom näringsliv och
            offentlig förvaltning utanför de traditio- nella högskoleorterna.
            Sedan slutet av 1970-talet har allt fler högskoleutbildningar
            lokaliserats till Fyrstad. Med Fyrstad menas de fyra kommunerna
            Trollhättan, Uddevalla, Vänersborg och Lysekil. Fyrstadsregionen
            står som ett samlande begrepp för Fyrstad och kommunerna i norra
            Bohuslän och Älvsborgs län. Totalt finns i Fyrstadsregionen ca
            240 000 invånare, varav ca 145 000 i Fyrstad. Inom Fyrstad svarar
            en speciell kommitté, högskolekommittén för Fyrstad, för handhavandet
            av de frågor som rör högskoleutbildningar. För planering, samordning
            och information svarar Fyrstadskansliet, vilket är förlagt till
            Trollhättan. Utbildningarna anordnas genom högskolor i Göteborgs
            högskoleregion, nämligen Göteborgs universitet, Chalmers tekniska
            högskola, högskolan i Borås, högskolan i Skövde och högskolan
            i Karlstad. Utbildningar inom
          </p>
          <pb facs="riksdagen-motions-pdf/data/198788/mot_198788_ub_695/mot_198788_ub_695-002.pdf"/>
          <p xml:id="i-M9qEkWTR8YpC3pH5969Z5Z">
            vårdsektorn organiseras genom vårdhögskolan i Vänersborg och
            Bohusläns vårdskola. Utbildningslinjerna liksom de enstaka kurserna
            är förlagda till samtliga kommuner inom Fyrstad. Avgörande för
            var de enskilda linjerna eller kurserna har placerats har varit
            flera faktorer, såsom koncentration av elevunderlag, praktik i
            näringslivet, lokaler och utrustning. Såväl antalet utbildningar
            som antalet studerande har ökat snabbt under senare år. Detta
            förklaras av ett markant ökande behov av utbildning på hög nivå
            i Trollhättan, Uddevalla, Vänersborg och Lysekil. Årsstudieplatserna
            är under innevarande läsår mer än fördubblade jämfört med läsåret
            1985/86. Totalt omfattar högskoleverksamheten i Fyrstad 540 antagningsplatser,
            vilket motsvarar storleken på en mindre regional högskola. Under
            innevarande läsår, 1987-88, genomföres följande utbildningslinjer
            och enstaka kurser inom ramen för högskolekommittén i Fyrstad:
          </p>
          <p xml:id="i-4mmREAn8ktoELuPMdyCchR">
            Utbildningslinjer Förskollärarlinjen, 50 och 100 p Fordonsingenjörslinjen,
            produktion, 100 p Fordonsingenjörslinjen, konstruktion 100 p (endast
            åk 2 lå 1987/88) Driftteknikerlinjen, 80 p Maskinteknisk utbildning,
            40 p Småföretagsekonomi (del av ekonomlinjen), 60 p Administrativ
            datalinje, 80 p Småföretagsinriktad ingenjörslinje, 80 p (endast
            åk 2 lå 1987/88) Hälso- och sjukvårdslinjen — allmän hälso- och
            sjukvård, 80 p — psykiatrisk vård, 80 p Sociala omsorgslinjen
            —- inriktning mot äldre- och handikappomsorg, 80 p —- inriktning
            mot psykiskt utvecklingsstörd, 80 p - inriktning mot socialpedagogiskt
            behandlingsarbete, 100 p Påbyggnadslinje till hälso- och sjukvårdslinjen
            — öppen hälso- och sjukvård, 40 p — anestesisjukvård och intensivvård,
            40 p
          </p>
          <p xml:id="i-7iEfmi4g2T9mVUjjaCfh7C">
            Enstaka kurser Grundläggande maskinteknik, 46—60 p Mätteknik,
            5 p Mikrodatorteknik, 5 p Datakommunikation (2 kurser), 5 p Marinbiologi
            — Naturvård/miljövård, 5 p Havsbruk, 5 p Företagsekonomi, 20 p
            (2 kurser) Personaladministration, 20 p Juridisk översiktskurs,
            10 p Tyska för ekonomer och tekniker, 20 p Äldres hälsa och ohälsa
            ur ett omvårdnadsperspektiv, 5 p Terapeutisk hållning, 5 p Handledningsteknik
            för personal inom omsorger för psykiskt utvecklings- störda, 5
            p
          </p>
          <p xml:id="i-3VTG91puj76KquiA8BvpcW">
            Mot. 1987/88 Ub695
          </p>
          <pb facs="riksdagen-motions-pdf/data/198788/mot_198788_ub_695/mot_198788_ub_695-003.pdf"/>
          <p xml:id="i-8Y2FGidXMfxfEgUyotoKcc">
            Omvårdnad, 5 p Cancersjukvård, 2 p Handledarutbildning, 2 p
          </p>
          <p xml:id="i-TrGsHXRuYt2Zy36f4D7HVx">
            Den accelererande utvecklingen för högskoleutbildningen i Fyrstad
            har medfört att den nivå nu nåtts då en egen högskola för Fyrstad
            är väl motiverad. Beslut och genomförande av en statlig högskola
            i Fyrstad skulle ytterligare öka möjligheterna för framför allt
            yngre människor inom regionen att få högskoleutbildning. Det skulle
            också, sett i det regionala perspektivet, medverka till stimulans
            och utveckling för näringsliv, arbets- marknad och kulturliv.
            Högskoleutbildningen i Fyrstad organiseras, som ovan nämnts, inom
            ramen för Göteborgs högskoleregion. Sedan beslut nu fattats om
            avskaffan- de av regionstyrelserna talar ytterligare skäl för
            att Fyrstad får en egen högskola. Det skulle väsentligt underlätta
            vid regionens kontakter med centrala myndigheter och institutioner.
            Likaså skulle det på ett avgörande sätt underlätta vid planering
            och genomförande av den inom regionen växande högskoleutbildningen.
            En utredning bör tillsättas med uppgift att studera hur en statlig
            högskola i Fyrstad kan organiseras. Detta bör av riksdagen ges
            regeringen till känna. I den av regeringen framlagda budgetpropositionen
            finns förslag avseende utbildningar i Fyrstad läsåret 1988/89.
            Som en följd härav bör riksdagen på ett antal punkter ge regeringen
            tillkännagivanden. Det gäller inledningsvis de s. k. LIF-medlen,
            medel för regionalt konstru- erade linjer och fristående kurser
            inom högskoleutbildningen. Som en följd av regionstyrelsernas
            avskaffande är dessa medel nu samlade i en pott, ställd till regeringens
            förfogande. Man måste nu finna formen för dessa medels överförande
            till högskolekommittén i Fyrstad. Detta bör av riksdagen ges regeringen
            till känna. I budgetpropositionen föreslås att förskollärarlinjen
            utökas med 90 antagningsplatser, dvs. tre klasser. En av dessa
            klasser är förlagd till Karlstad. I enlighet med UHÄ:s anslagsframställning
            förutsätter vi att denna i Karlstad tillkommande klass förläggs
            till Fyrstad, vilket bör av riksdagen ges regeringen till känna.
            LIF-anslaget är i kronor räknat lika stort 1988/89 som för innevarande
            år. Beloppet har alltså ej räknats upp, vilket är anmärkningsvärt
            med tanke på hur regeringen i budgetpropositionen talar om att
            man på olika sätt vill stödja de mindre högskolorna. Någon förstärkning
            av utbildningar i Fyrstad innebär ej förslaget. I och med att
            LIF-medlen ej uppräknas kommer det inte, enligt högskole- kommitténs
            bedömning, att finnas medel till ny antagning till den dataadmi-
            nistrativa linje om 80 poäng som nu i januari startats för första
            gången i Vänersborg. Medel har endast erhållits för slutförande
            av årskurs 2. Detta förfarande är såväl orationellt som oekonomiskt.
            Eftersom kursplan, lokaler och utrustning numera finns kan detta
            nära nog karaktäriseras som kapital- förstöring, speciellt som
            elevunderlaget måste anses vara gott (70 sökande till 30 platser
            nu i januari 1988) och därtill arbetsmarknaden bedöms vara god.
          </p>
          <p xml:id="i-YDHBEwQ9k78n3Er2ZyxDxq">
            Mot. 1987/88 Ub695
          </p>
          <pb facs="riksdagen-motions-pdf/data/198788/mot_198788_ub_695/mot_198788_ub_695-004.pdf"/>
          <p xml:id="i-Qwr1JDJXAvDua4rxKzg9Yv">
            Enligt vår uppfattning bör LIF-medlen för läsåret 1988/89 räknas
            upp på ett sådant sätt att det till den ovan nämnda dataadministrativa
            linjen kan genomföras ny intagning till nästa läsår. Detta bör
            av riksdagen ges regeringen till känna. UHÄ har föreslagit att
            det i Trollhättan bör anordnas verkstadsingenjörs- linje enligt
            s.k. Coop-modell. Det handlar om en försöksverksamhet med teoretisk
            utbildning varvad med praktiskt arbete (Cooperative Education)
            på ingenjörsnivå. Industrins behov av ingenjörer och intresset
            för samverkan i utbildning är stort i Trollhättan, där bl. a.
            Saab-Scania och Volvo finns representerade. UHÄ har som försöksverksamhet
            i Trollhättan föreslagit en treårig variant av verkstadsingenjörslinjen,
            80 poäng, varvad med ca 12 månaders företagsförlagt arbete. Linjen
            är tänkt att ersätta fordonsingenjörslinjerna, två stycken om
            vardera 100 poäng som ingick i det s. k. Uddevallapaketet. Förväntningarna
            på den nya verkstadsingenjörslinjen är i Trollhättan mycket stora
            och av stor betydelse för industrin och regionen. Start av en
            sådan linje bör helst ske redan 1988/89 och allra senast nästföljande
            läsår. Medel härför bör således snarast anvisas. Detta bör av
            riksdagen ges regeringen till känna.
          </p>
          <p xml:id="i-RW12XTTViHKsxotYT4md4B">
            Hemställan
          </p>
          <p xml:id="i-7XkA25oLkdJ7sctTVyvcBD">
            Med hänvisning till vad som anförts hemställs 1. att riksdagen
            som sin mening ger regeringen till känna vad i motionen anförts
            om utredning av förutsättningarna för att inrätta en statlig högskola
            i Fyrstad, 2. att riksdagen som sin mening ger regeringen till
            känna vad i motionen anförts om disposition av medel till högskolekommittén
            i Fyrstad.
          </p>
          <p xml:id="i-7kPh1HBW42md8LPnvri6Bh">
            Stockholm den 26 januari 1988
          </p>
          <p xml:id="i-3mchDgcRtZg5U2qWpcYsx3">
            Stig Bertilsson (m) Arne Andersson (m) i Ljung
          </p>
          <p xml:id="i-PYneA4SGPSTtJbjBfxMoRN">
            Mot. 1987/88 Ub695
          </p>
        </div>
      </div>
    </body>
  </text>
</TEI>
