<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SfU-00312">
  <teiHeader>
    <fileDesc>
      <titleStmt>
        <title>Utgiftsområde 12 Ekonomisk trygghet för familjer och barn</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 12 Ekonomisk trygghet för familjer och barn</title>
          <idno type="rdwebb">GZ02Sf312</idno>
          <rs type="number">Sf312</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GZ02Sf312/text</ref>
          <ref type="dokument_url_html">http://data.riksdagen.se/dokument/GZ02Sf312</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sf312</ref>
          <ref type="doc">http://data.riksdagen.se/fil/CD995241-8B99-4790-A9A0-3E63C6F45D0E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SA8UxFhjAuPobYWN8Y2Qep</idno>
            <name>Annelie Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4LKTA9z8sbBuJRYc3JmusK</idno>
            <name>Shadiye Heydari</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AjTGqf3oy53tzonVfZGgmC" type="signed"/>
        <correspContext corresp="i-AjTGqf3oy53tzonVfZGgmC">
          <note type="signatory" corresp="i-SA8UxFhjAuPobYWN8Y2Qep"/>
          <note type="signatory" corresp="i-4LKTA9z8sbBuJRYc3JmusK"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-KCyyRs9HnkQhss61gii5F7"/>
        </correspContext>
        <correspAction xml:id="i-6GYQrcPyECGgr3B3LTcexY" type="numbering">
          <date when="2011-10-10"/>
        </correspAction>
        <correspAction xml:id="i-P4bZ9BafgLsBfHQUdmt7TZ" type="submission">
          <date when="2011-10-05"/>
        </correspAction>
        <correspAction xml:id="i-Lpu2NU8VTenFFKHLjz6p8c" type="transfer">
          <date when="2011-10-05"/>
        </correspAction>
        <correspAction xml:id="i-VSEcyHjch28tEiCu89wiSe" type="assigned"/>
        <correspContext corresp="i-VSEcyHjch28tEiCu89wiSe">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8h4Ak8UMy1jayYqMhea6sj" type="motBody">
        <div xml:id="i-4dJXkffUN2DJK6NtZcpGeE" type="motProposal" subtype="förslag">
          <head xml:id="i-2dJ7jW8Gaa7jjCzt3vZJTf">
            Förslag till riksdagsbeslut
          </head>
          <list xml:id="i-At44ZijmuLiUXRwVcdpb5E" style="ol">
            <item xml:id="i-QPsM8qqHhNHKZs9EadyH36">
              Riksdagen beslutar om ett nytt politiskt mål för politikområdet
              Ekonomisk familjepolitik i enlighet med vad som anförs i motionen.
            </item>
            <item xml:id="i-PvV9jZPp5Y19TxUGh2PLA4">
              Riksdagen tillkännager för regeringen som sin mening vad som
              anförs i motionen om att avskaffa det kommunala vårdnadsbidraget.
            </item>
            <item xml:id="i-Q3ALJGAFpoFee9MDJpovFk">
              Riksdagen tillkännager för regeringen som sin mening vad som
              anförs i motionen om ett jämställt uttag av föräldraförsäkringen.
            </item>
            <item xml:id="i-5jdnS4Gmyz76iJ6TnpVQuG">
              Riksdagen tillkännager för regeringen som sin mening vad som
              anförs i motionen om möjligheten för båda föräldrarna att ta ut
              föräldrapenning samtidigt under barnets första månad.
            </item>
            <item xml:id="i-Eq3RAGYAFHRv1cLcPNdtSr">
              Riksdagen tillkännager för regeringen som sin mening vad som
              anförs i motionen om en mer flexibel föräldraförsäkring.
            </item>
            <item xml:id="i-AVkeKqFyhZZjX6v8GydCWN">
              Riksdagen tillkännager för regeringen som sin mening vad som
              anförs i motionen om en höjning av taket i den tillfälliga föräldrapenningen
              till åtta prisbasbelopp.
            </item>
            <item xml:id="i-WnLbK2VNt4sNYbdtnGFxvn">
              Riksdagen tillkännager för regeringen som sin mening vad som
              anförs i motionen om ett stegvis höjt tak till tio prisbasbelopp
              i den tillfälliga föräldrapenningen och graviditetspenningen.
            </item>
            <item xml:id="i-6TQiU6qqo3Be6ETCRYz7qA">
              Riksdagen tillkännager för regeringen som sin mening vad som
              anförs i motionen om att ta bort skyldigheten för förskole- och
              skolpersonal att administrera ett intyg som berättigar föräldern
              till tillfällig föräldrapenning vid vård av sjukt barn.
            </item>
            <item xml:id="i-WUq3U7oX5vB2zJxvhYrHFW">
              Riksdagen tillkännager för regeringen som sin mening vad som
              anförs i motionen om barnbidrag.
            </item>
            <item xml:id="i-B4fpGCTgTzwpCsbbzuVeWL">
              Riksdagen tillkännager för regeringen som sin mening vad som
              anförs i motionen om delat barnbidrag.
            </item>
            <item xml:id="i-qJeh7Xzw31NgvCM8UvVSJ">
              Riksdagen tillkännager för regeringen som sin mening vad som
              anförs i motionen om goda uppväxtvillkor för alla barn.
            </item>
            <item xml:id="i-82kv5oRaupdAYzYgaK1P5u">
              Riksdagen tillkännager för regeringen som sin mening vad som
              anförs i motionen om höjt underhållsstöd med 100 kr per månad
              och barn.
            </item>
            <item xml:id="i-RA9EFEKavUvGqRR3iEqwC2">
              Riksdagen tillkännager för regeringen som sin mening vad som
              anförs i motionen om studerande med barn.
            </item>
            <item xml:id="i-UCSqAnXL6SGVWCpLRgeyaB">
              Riksdagen tillkännager för regeringen som sin mening vad som
              anförs i motionen om höjt bostadsbidrag och behovet av en översyn
              av bostadsbidraget som ett bostadspolitiskt och familjepolitiskt
              instrument.
            </item>
            <item xml:id="i-CWDundB1fFVajZMouE2FeN">
              Riksdagen tillkännager för regeringen som sin mening vad som
              anförs i motionen om barn med behov av särskilt stöd och om vårdbidraget.
            </item>
            <item xml:id="i-SYerMmhJ5AdRfy4tKia1bf">
              Riksdagen anvisar med följande ändringar i förhållande till regeringens
              förslag anslagen under utgiftsområde 12 Ekonomisk trygghet för
              familjer och barn enligt uppställning:
            </item>
          </list>
          <table xml:id="i-L8tQ5oPdKBThmz1j3Qsi9K">
            <row xml:id="i-SLqsUhyhTYBmKgEevDDvG1">
              <cell>
                Anslag
              </cell>
              <cell>
                Regeringens förslag (tkr)
              </cell>
              <cell>
                Anslagsförändring (tkr)
              </cell>
            </row>
            <row xml:id="i-KgYChC7pxWzAECb2Eh2nt5">
              <cell>
                1:2 Föräldraförsäkring
              </cell>
              <cell>
                35 464 174
              </cell>
              <cell>
                +100 000
              </cell>
            </row>
            <row xml:id="i-8kJV9wbK5t1Rkw4zgAKjp">
              <cell>
                Höjt tak i den tillfälliga föräldrapenningen till åtta prisbasbelopp
              </cell>
              <cell>
                +100 000
              </cell>
            </row>
            <row xml:id="i-XCoU4a3dkr1i5fBtSqd62A">
              <cell>
                1:3 Underhållsstöd
              </cell>
              <cell>
                1 982 900
              </cell>
              <cell>
                +200 000
              </cell>
            </row>
            <row xml:id="i-GmXUycKXvwLiQshJ7qiGHX">
              <cell>
                Höjt underhållsstöd med 100 kronor per månad
              </cell>
              <cell>
                +200 000
              </cell>
            </row>
            <row xml:id="i-LSMSkm6FvicwUr8r8UNm1K">
              <cell>
                1:8 Bostadsbidrag
              </cell>
              <cell>
                4 617 000
              </cell>
              <cell>
                +10 000
              </cell>
            </row>
            <row xml:id="i-SfYtFsDVBGAJastykASdbr">
              <cell>
                Följdeffekt av tillfällig skattekredit för personer med försörjningsstöd
                som börjar arbeta
              </cell>
              <cell>
                +10 000
              </cell>
            </row>
            <row xml:id="i-8r8wCUJwHSyXiUt8zZc3YR">
              <cell>
                Summa för utgiftsområdet
              </cell>
              <cell>
                76 717 258
              </cell>
              <cell>
                +310 000
              </cell>
            </row>
          </table>
        </div>
        <div xml:id="i-4QPdGnsUv1bbGvKfwumygR" type="motContent">
          <head xml:id="i-KmiCVcgKLr4GwGGzqydGqa" type="h1">
            Barnen vår framtid
          </head>
          <p xml:id="i-48dJVvdxYqJcYYP4v11JS3">
            Utgångspunkten för vår familjepolitik är att alla barn har rätt
            till goda uppväxtvillkor. Alla barn har rätt att få de allra bästa
            förutsättningarna för att förverkliga sina drömmar.
          </p>
          <p xml:id="i-oXCaz7bdEJBLu9ckcFwsB">
            Så ser inte Sverige ut idag. Klyftorna mellan de rikaste och
            de fattigaste familjerna ökar. Många föräldrar har fått mer pengar
            i plånboken medan andra tvärtom får sämre ekonomi. Föräldrar som
            drabbats av sjukdom eller arbetslöshet har svårare än någonsin
            att få ekonomin att gå ihop. Familjers liv kan se markant olika
            utan att någon familj kan sägas ha gjort egna medvetna val. Enligt
            Rädda Barnen växer 220 000 barn i Sverige upp i fattigdom. 10
            000 fler barn växte upp i fattiga familjer 2008 jämfört med året
            innan. Det är inte acceptabelt. Barnfattigdomen måste avskaffas.
          </p>
          <p xml:id="i-Mf8WeVJPEjULuRqduEu9zp">
            Vi vill ha en familjepolitik som bidrar till generellt goda uppväxtvillkor
            för varje barn och att föräldrar inte ska behöva välja mellan
            föräldraskap och förvärvsarbete. När kvinnor och män delar på
            ansvaret för jobb och familj förbättras både den ekonomiska tillväxten
            och människors livskvalitet. Vi vill fortsätta att utveckla den
            familjepolitiska modell som vi har i Sverige. Vi är beredda att
            utveckla och ompröva där så behövs.
          </p>
          <p xml:id="i-PBGTbDyRLMxPQkJcGC244C">
            En modern familjepolitik för barnets bästa måste utgå från vardagen
            som dagens föräldrar lever i. Sverige behöver en politik och en
            välfärdsmodell som kan svara upp till de värderingar och attityder
            som dagens unga föräldrar har. För att fler ska vilja och våga
            bli förälder krävs en insikt om att barnfamiljer behöver vårt
            gemensamma engagemang och solidaritet. Av den anledningen är den
            generella välfärden mycket viktig för familjer med barn liksom
            de generella stöden såsom barnbidraget i syfte att utjämna skillnaderna
            mellan familjer med barn och familjer utan barn.
          </p>
          <p xml:id="i-FojKkR48nPJpcFJ4aNAmG6">
            Mer än var femte barn växer upp i en annan familjekonstellation
            än den med sina biologiska föräldrar. Sverige är fullt av bonusbarn,
            varannanveckaspappor, regnbågsfamiljer, ensamstående föräldrar
            och barn med syskon i andra familjer. Det kräver att en del regler
            ses över och moderniseras.
          </p>
          <p xml:id="i-2iJuqLXn26y7BDKhR1vE1h">
            Även om barnfamiljer är olika vill de allra flesta försörja sig
            genom att båda föräldrarna har inkomster från arbete. Grunden
            för den svenska välfärdsmodellen har under en lång tid varit arbetslinjen.
            Med den som grund ska systemen underlätta för den enskilda individen
            att klara sin egen försörjning. Arbete handlar om både skyldigheter
            och rättigheter. I ett samhälle med höga välfärdsambitioner är
            arbete en förutsättning. Då krävs att så många som möjligt förvärvsarbetar.
            Vi socialdemokrater tänker inte överge arbetslinjen som en grundläggande
            princip. Barns rätt till båda sina föräldrar förutsätter ett jämställt
            arbetsliv och ett jämställt familjeliv.
          </p>
          <head xml:id="i-LyRq5KAuxU3ycseaa6dyWS" type="h1">
            Politikområdet Ekonomisk familjepolitik
          </head>
          <p xml:id="i-RPztZmRFFSym7wJpUyAPz3">
            Vi vill att målet för politikområdet ekonomisk familjepolitik
            ska fastställas till att de ekonomiska villkoren mellan familjer
            med och utan barn ska minska inom ramen för den generella välfärden.
            Målet har god överensstämmelse med de principer utifrån vilka
            politikområdet är uppbyggt. För ett välfärdsland med ambitioner
            kan knappast signalen att barn ska vara en ekonomisk börda vara
            rimlig. En solidarisk omfördelning mellan dem som har och inte
            har barn är en viktig del i vår generella välfärd. På motsvarande
            sätt är en solidarisk utjämning av risker och kostnader mellan
            generationer, mellan arbetande och arbetslösa, mellan sjuka och
            friska viktiga inslag i vår trygghetsmodell.
          </p>
          <p xml:id="i-2Vng8F6MD3dbvwDSbdjGkT">
            Sedan 2008 gäller målet att den ekonomiska familjepolitiken ska
            bidra till förbättrade förutsättningar för en god ekonomisk levnadsstandard
            för alla barnfamiljer. Regeringen har också beskrivit att det
            nya målet betonar förutsättningarna snarare än utfallet. Vi motsätter
            oss en utveckling där klyftor medvetet tillåts öka mellan familjer
            med barn och övriga grupper i samhället.
          </p>
          <head xml:id="i-9zSLe4D6kfx9CxFxTHykix" type="h1">
            Avskaffa vårdnadsbidraget
          </head>
          <p xml:id="i-LzAMRkcNgekGJELnJ9JpxN">
            Inget annat land i världen lägger mer pengar på att föräldrar
            ska kunna vara hemma med sina barn än Sverige. Den svenska föräldraförsäkringen
            är världsunik. Föräldraförsäkringens utformning, med ersättning
            enligt inkomstbortfallsprincipen, stöder föräldraskap och förvärvsarbete
            för både kvinnor och män. Ingen ska behöva välja mellan barn och
            arbete.
          </p>
          <p xml:id="i-LkzsRQuGejxFXM1wmxjS9g">
            Införandet av vårdnadsbidraget innebär ett systemskifte och understöder
            en familjepolitik där kvinnor tar hand om barnen och männen om
            jobbet.
          </p>
          <p xml:id="i-7dK7jCrDorwqcUEnXnNdQy">
            Ingen som i dag jobbar och behöver hela sin lön har råd att ersätta
            lönen med ett vårdnadsbidrag på 3 000 kr. Därför är vårdnadsbidraget
            en kvinnofälla. Det är i huvudsak kvinnor som använder vårdnadsbidragen
            och är hemma med barnen till så låg ersättning att de inte kan
            försörja sig. De blir helt beroende av sina mäns goda vilja. Det
            kommer alla kvinnor att få känna av på arbetsmarknaden, i fler
            osäkra anställningar, i sämre löner och sämre karriärmöjligheter.
            Därför ska vårdnadsbidraget avskaffas.
          </p>
          <p xml:id="i-RkqB9ptebGXogVDAd8jDet">
            Det är få män som klarar av att vara produktiva för två. Därför
            är också män förlorare på ökad ojämställdhet. De kommer att få
            känna av en ökad press att jobba ännu mer, prestera än bättre
            för att duga som familjeförsörjare. De kommer att få betala i
            mindre tid med sina barn. Därför ska vårdnadsbidraget avskaffas.
          </p>
          <p xml:id="i-VmP8hNxUY7FuTv2rQT1AEz">
            Det är barnen som är förlorare när borgerlig familjepolitik nu
            ger bidrag till dem som inte låter sina barn gå i förskolan. De
            är barnens egen rätt till förskola och möjlighet att utvecklas
            och växa tillsammans med andra barn som åsidosätts. Det är barnens
            trygghet i att ha fler vuxna omkring sig som ifrågasätts. Ofta
            är det de barn som bäst behöver förskolan som inte får tillgång
            till den. Kärnfrågan handlar om vad våra skattepengar ska användas
            till. Varje krona som kommunerna satsar på ett vårdnadsbidrag
            är en krona mindre till något annat. Det är en krona mindre till
            förskolans personal, personalutbildning, rutschkanor och lokaler.
            Därför ska vårdnadsbidraget avskaffas.
          </p>
          <p xml:id="i-UNk8AtTx3yj4PZ1EqjdzU1">
            För att klara välfärden, och för mäns och kvinnors lika möjligheter
            till ekonomisk självständighet, är arbetslinjen grundläggande.
            Vårdnadsbidraget verkar i helt motsatt riktning och vi föreslår
            att det avskaffas.
          </p>
          <head xml:id="i-TSM6Dvz9SpcrYNue4yo8oy" type="h1">
            Investera i mer jämställdhet
          </head>
          <p xml:id="i-DZjndmwyqrc91e9kBN4KW4">
            Det är fortfarande mammor som bär huvuddelen av arbetet med hem
            och barn och som tar huvudansvaret när barnen är sjuka eller i
            relationerna till förskola och skola. Det är mammor som går ned
            i arbetstid när barnen är små, och det är fortfarande bara 21
            % av föräldraförsäkringen som tas ut av papporna. Allt detta slår
            direkt på alla kvinnors möjligheter i arbetslivet och på mäns
            roll i familjen. Barnen går också miste om rätten till bägge sina
            föräldrar. Mammorna har svagare löneutveckling som följer med
            långt efter det att barnen är äldre. Att så många kvinnor jobbar
            deltid gör att kvinnors lön blir lägre, pensionen sämre och ställningen
            på arbetsmarknaden svagare. Huvudansvaret för arbetet med barnen
            gör att många arbetsgivare betraktar alla kvinnor som osäker arbetskraft.
            Pappor ses inte som förstahandsförälder. Alltfler pappor vill
            vara närvarande pappor i sina barns vardag, men de möts inte sällan
            av medvetna och omedvetna hinder från sin omgivning, t.ex. arbetsgivare
            som tycker att pappaledighet är max två månader, arbetskamrater
            som är oförstående, mammor som anser att föräldraledigheten är
            hennes tid och bvc-personal som glömmer pappan i samtalet. För
            att öka jämställdheten i samhället behöver föräldraförsäkringen
            delas lika mellan föräldrarna. Som ett steg på vägen vill vi att
            föräldraförsäkringen delas i tre lika delar: En tredjedel för
            vardera vårdnadshavaren och en tredjedel som båda vårdnadshavare
            har möjlighet att ta ut. Självklart ska genomförandet ske med
            respekt för att enskilda familjer ska ha rimliga planeringsförutsättningar.
          </p>
          <p xml:id="i-6DB1ZDUUgYTqKD8V4pwhRk">
            Det är i det individuella mötet mellan föräldrar och personal
            på bvc, mödravården, Försäkringskassan och socialtjänsten som
            information och kunskap om attityder till jämställdhet och genus
            har betydelse. Därför behöver också kunskaperna öka om jämställdhet
            och genus hos de personalgrupper som möter föräldrar. Ett ledord
            bör vara ökad jämställdhet och att bryta traditionella könsmönster.
            Dessutom ser familjer olika ut i dag och det kan finnas skäl att
            se över den ekonomiska familjepolitiken ur den synvinkeln.
          </p>
          <head xml:id="i-9HPStMNzbnuk4cEHkbSfvJ" type="h1">
            En gemensam månad
          </head>
          <p xml:id="i-FZy4xd7uTpeghHc4pnQ5UM">
            Vi har länge föreslagit att bägge föräldrarna, inom ramen för
            föräldraförsäkringen, skulle ges möjlighet att vara hemma samtidigt
            den första månaden i samband med barnets födelse. Studier som
            Statens folkhälsoinstitut har gjort visar att det finns ett tydligt
            samband mellan pappans engagemang och barnets utveckling och sociala
            anpassning. En viktig förutsättning för föräldrarnas engagemang
            är också att känna sig som fullständigt ansvariga för sina barns
            omvårdnad. Det är under en sammanhängande samvaro med barnet som
            förälderns omsorgsrationalitet utvecklas. En proposition med detta
            innehåll lades på riksdagens bord våren 2011, och det är glädjande
            att riksdagen inom en snar framtid kommer att fatta beslut om
            denna reform. Det framstår dock som något märkligt att jämställdhetsbonusen,
            regeringens huvudsakliga åtgärd för att förändra det ojämställda
            uttaget från föräldraförsäkringen, minskar på grund av förslaget.
          </p>
          <p xml:id="i-8ccjYQD8yUiEfByK5JaML1">
            Vi ser flera fördelar med att öka bägge föräldrarnas möjlighet
            att delta i omsorgen om barnet redan från start. Det skulle dels
            stärka banden mellan barn och bägge föräldrarna, dels skulle den
            andre förälderns tidiga delaktighet innebära en betydande avlastning
            för mamman den första tiden efter förlossningen. Genom att införa
            möjligheten för båda föräldrarna att ta ut föräldrapenning samtidigt
            under barnets första månad underlättas den första tiden hemma.
            Det är en välkommen reform som är viktig för barnen och sätter
            fokus på bägge föräldrarnas roll i familjen.
          </p>
          <head xml:id="i-MJrAbE37cZYSUxWD1VqtP5" type="h1">
            Ett föräldravänligt arbetsliv
          </head>
          <p xml:id="i-7tsCZpomTSpBuD1jBC6eyk">
            Vi vill ha ett mer tillåtande och flexibelt arbetsliv som bygger
            på flexiblare arbetstider ur ett arbetstagar- och föräldraperspektiv.
            Det är en absolut förutsättning för att öka pappors uttag av föräldrapenningdagar.
            Därför tror vi på att utveckla arbetet med jämställdhetsplaner
            på arbetsplatserna och ett förstärkt arbetsmiljöarbete som bland
            annat tar utgångspunkt i småbarnsföräldrars vardag. Vi är också
            övertygade om att mer inflytande över arbetstider är ett viktigt
            steg på vägen.
          </p>
          <p xml:id="i-D9RXtbdMepZNoiX85yyPDv">
            En absolut förutsättning för att kunna kombinera föräldraskap
            och förvärvsarbete är en väl utbyggd förskola. Vi socialdemokrater
            är aldrig nöjda med att bara ha barnpassning. Vi vill ha en förskola
            med hög kvalitet som är till för barnen. Barnfamiljer har olika
            villkor. Familjepolitikens uppgift är att stödja föräldrar och
            familjer i olika sammanhang och konstellationer. I ett förändrat
            arbetsliv måste också barnomsorgen möta de behov som föräldrar
            har för att få ihop vardagen med barn och jobb. Vi vill öka tillgången
            på barnomsorg på kvällar, helger och nätter.
          </p>
          <head xml:id="i-49KKHshMs7Ey6o5ybcDzTi" type="h1">
            Föräldraförsäkring tills barnet fyller 16 år
          </head>
          <p xml:id="i-Hn9bf31pkiLhMD4nvGnvqQ">
            Efter föräldraledigheten börjar den riktiga vardagen för småbarnsfamiljen.
            Många föräldrar tycker att det är skönt att komma tillbaka i arbete
            men känner samtidigt stress över att inte få vara med sitt barn.
            Vi ser behov av att föräldrar får mer vardagstid med barnen. Många
            föräldrar efterfrågar också fler korta perioder av sammanhängande
            tid med barnen utan att för den skull permanent gå ned i arbetstid,
            vara helt föräldralediga på nytt eller vara helt borta från arbetsmarknaden.
            Vi vill därför göra föräldraförsäkringen mer flexibel (inom ramen
            för dagens försäkring) så att man kan ta ut den för att få mer
            vardagstid med barnen ända tills barnet fyller 16 år.
          </p>
          <head xml:id="i-EC9Ba3z7AcHDsNpkLQF31P" type="h1">
            Bättre stöd till gravida och nyblivna föräldrar
          </head>
          <p xml:id="i-LWRsztqGZj69YPK39y7SFo">
            Möjligheten för gravida att gå hem vid fysiskt ansträngande arbeten
            eller när ens arbetsförmåga är nedsatt är viktig och bidrar till
            att många kvinnor klarar sig oskadda genom graviditeten samt minskar
            risken för att barnet lider skada. Dessvärre har tillämpningen
            av reglerna långt ifrån alltid uppfyllt kraven om en rättssäker
            likabehandling. Bristen har framför allt berott på att Försäkringskassans
            bedömningar skiljer sig mellan olika orter och regioner. Vi förutsätter
            därför att regeringen följer upp detta samt att Försäkringskassans
            pågående arbete för att öka likabehandlingen och rättssäkerheten
            i socialförsäkringarna även fäster uppmärksamhet vid detta problem.
          </p>
          <p xml:id="i-6gFmmdvMxvG1NnQsS32ACi">
            Ändå tror vi inte att det räcker. Statistiken säger oss att besvär
            under graviditeten är vanligt. Här har arbetslivet ett viktigt
            ansvar att erbjuda sjysta arbetsvillkor och god arbetsmiljö. I
            dag kan den som är gravid begära att bli omplacerad eller få graviditetspenning
            60 dagar före planerad förlossning. Arbetsgivarens ansvar att
            erbjuda flexibla lösningar borde infalla även tidigare under graviditeten.
            Det torde också ligga i arbetsgivarens intresse att behålla den
            som är gravid i arbete.
          </p>
          <p xml:id="i-4WiBVpU5HZrnQ8yBi2hK7L">
            Föräldraförsäkringsutredningen har föreslagit att en graviditetsmånad
            införs och att graviditetspenningen samtidigt avskaffas. Syftet
            med en sådan menar utredningen är att möta gravidas behov av vila
            under slutet av graviditeten men också att komma till rätta med
            de regionala skillnader som funnits av de olika slagen av ersättning.
            I dag finns möjlighet att ta ut föräldraförsäkring innan barnet
            har fötts för gravida som känner att de behöver vila. Samtidigt
            känner då många att man minskar på tiden som kan tillbringas med
            barnet efter födseln. Det finns anledning att ytterligare noga
            analysera för- och nackdelarna med en graviditetsmånad. Det ska
            ställas mot både de andra önskvärda reformer som finns på området
            och huruvida Försäkringskassans tillämpning framöver minskar behovet
            av en sådan reform.
          </p>
          <head xml:id="i-TTd7xnint8h5Yyk9eqwDmb" type="h2">
            Trygg ersättning vid föräldraledighet och vid barns sjukdom
          </head>
          <p xml:id="i-RXqLFNesvKksvhPRniSHTZ">
            Den dåvarande socialdemokratiska regeringen höjde taket i föräldraförsäkringen
            från 7,5 till 10 prisbasbelopp så att de allra flesta skulle få
            ut 80 procent i ersättning när de var föräldralediga. Samtidigt
            höjdes taket i den tillfälliga föräldrapenningen samt i sjukförsäkringen.
            I och med detta stärktes också legitimiteten för socialförsäkringssystemet.
          </p>
          <p xml:id="i-LLy2V11DeQ4XtXWDpPhDmd">
            Ur ett barnperspektiv är höjningen av taket i föräldraförsäkringen
            och den tillfälliga föräldrapenningen mycket positiv. Den borgerliga
            regeringen valde trots detta att försämra den tillfälliga föräldrapenningen
            för de föräldrar som är hemma för att ta hand om sina sjuka barn.
            Det innebär att det är rationellt för den som tjänar mest, oftast
            pappan, att fortsätta jobba medan den som vanligtvis tjänar mindre,
            mamman, är hemma och vårdar barn. Så cementeras gamla könsroller
            och så försvårar regeringen för de föräldrar som vill men inte
            har råd att dela ansvaret för barnen. Vi socialdemokrater vill
            på sikt höja taket i den tillfälliga föräldrapenningen och graviditetspenningen
            så att den ligger på samma nivå som i föräldrapenningdagarna.
            Ett första steg tar vi nu genom att höja taket till åtta prisbasbelopp.
          </p>
          <p xml:id="i-Dc4J2XEPB9WKQLvbnCZLpQ">
            Vi vänder oss starkt emot den borgerliga regeringens försämringar
            för barnfamiljerna. Inte bara när det gäller försämringarna i
            den tillfälliga föräldrapenningen utan också i det orimliga att
            beskatta föräldrar som vill vara hemma med sina små barn hårdare.
          </p>
          <p xml:id="i-3nyFqCyifKBd5CpJHZTN8z">
            Vi som är mest angelägna om att ha en bra föräldraförsäkring
            är också de som har mest anledning att uppröras över människor
            som fuskar med försäkringen. Men det är orimligt att personal
            på förskolor och skolor ska kontrollera och administrera föräldrars
            rätt till ersättning vid vård av sjukt barn. Det tar resurser
            från det som pedagogerna faktiskt ska ägna sig åt omsorgen om
            barnen, lärande och pedagogik. Det finns mer träffsäkra sätt att
            kontrollera rätten till ersättning vid vård av sjukt barn, och
            vi föreslår därför att det så kallade VAB-intyget tas bort och
            ersätts med en mer effektiv kontroll.
          </p>
          <head xml:id="i-KuqgkbWZPyHerpqHuoeP8P" type="h1">
            Ett rättvist och effektivt barnbidrag
          </head>
          <p xml:id="i-VbhfFJF6XSg83SqiweuGbP">
            Ett viktigt syfte med barnbidraget är ekonomisk utjämning och
            ökad ekonomisk trygghet för barnfamiljer under den period när
            försörjningsbördan är som allra störst. Det är just detta den
            generella välfärdsmodellen bygger på, och barnbidraget har ett
            starkt fäste i den. Eftersom barnbidraget går till alla barn bidrar
            det till en positiv fördelning utan att skapa negativa marginaleffekter
            eftersom barnbidraget inte påverkas av föräldrarnas inkomster
            från arbete eller deras utgifter.
          </p>
          <p xml:id="i-KjrkNM4V2ZbZRidtWcHviD">
            Ett mer jämställt ansvar för barnen är ett viktigt mål för en
            modern familjepolitik. Det är något som också bör avspeglas i
            de signaler som staten skickar via utbetalningen av barnbidrag
            varje månad. Idag delas barnbidraget lika mellan föräldrarna,
            om man är överens. Lika modernt som det var att automatiskt betala
            ut barnbidraget enbart till mamman när det infördes, lika omodernt
            är det i dag. Vi vill att barnbidraget ska kunna delas mellan
            föräldrarna även om den ene föräldern säger nej. Dagens system
            leder till att samhällets stöd till barnfamiljerna upprätthåller
            och underblåser den ojämlika uppfattningen att det är mamman som
            ska stå för inköpen till barnet. Under de 60 år som gått sedan
            barnbidraget infördes har det hänt mycket i samhället som fått
            konsekvenser för familjestrukturen. I dag delar alltfler mammor
            och pappor på ansvaret för barnen. Det är bra, och det är något
            vi vill uppmuntra.
          </p>
          <p xml:id="i-LZXTRzJewAcnLd94wkMY4z">
            Men än viktigare är att barnbidraget faktiskt är till för barnen.
            Därför ska också barnbidraget följa med barnen. Alla lagar och
            regler ska vara könsneutrala och inte diskriminera någon på grund
            av kön.
          </p>
          <head xml:id="i-V6oWaRHkXDMvBbKSMaqnsx" type="h1">
            Avskaffa barnfattigdomen
          </head>
          <p xml:id="i-UjjwymkxKoUkhxF1NXPRDS">
            Enligt Rädda Barnen växer 220 000 barn i Sverige upp med fattiga
            föräldrar. Det är inte acceptabelt. Vi vill ha goda uppväxtvillkor
            för alla barn så att alla, inte bara några, kan växa upp och förverkliga
            sina drömmar. På grund av regeringens beslut går dock utvecklingen
            åt helt fel håll. År 2008 fanns 10 000 fler fattiga barn än året
            innan. Dessutom tyder allt på att klyftorna fortsätter att öka.
            Det är inte acceptabelt. Det behövs en social investeringspolitik
            som steg för steg avskaffar barnfattigdomen.
          </p>
          <p xml:id="i-FJoQo55xHQL1fU7Q16iu3W">
            För att alla barn ska få samma chanser krävs insatser på en mängd
            områden. Det handlar bland annat om föräldrarnas rätt till arbete
            och de åtgärder som krävs för att människor ska kunna få och ta
            ett arbete; arbetsmarknadsutbildning, barnomsorg på kvällar, nätter
            och helger och rätt att arbeta heltid. Vi måste ha en skola av
            allra bästa kvalitet och välfärd som riktar sig till alla. Inom
            den ekonomiska familjepolitiken är barnbidraget, som går till
            alla barn, ett viktigt ekonomiskt tillskott. För de mest ekonomiskt
            utsatta familjerna är bostadsbidrag ofta avgörande för att familjen
            ska kunna bo drägligt. Bland de familjer som är mest utsatta för
            fattigdom finns de som är ensamstående med barn. Underhållsstödet
            har inte höjts på många år och det är hög tid att de ensamstående
            föräldrarna får ta del av ekonomiska satsningar. Vi vill därför
            höja underhållsstödet med 100 kronor per månad och barn. Vi ser
            också att det därutöver finns skäl att framöver analysera möjligheterna
            till en översyn och reformering av underhållsstödet.
          </p>
          <head xml:id="i-XZHBdk9xi1MwKZ7fHcu4RD" type="h1">
            Studerande med barn
          </head>
          <p xml:id="i-Sxc8NMhjco7gq2jhgA8Znf">
            Tack vare en medveten satsning har fler personer fått möjlighet
            att läsa på högskola. Vi vill att minst 50 procent av en årskull
            ska ha genomgått en högre utbildning.
          </p>
          <p xml:id="i-BzWAyRCQcnWWMNRYdEA7wm">
            De studenter som inte har någon sjukpenninggrundande inkomst
            får ersättning från föräldraförsäkringen enligt grundnivån. Eftersom
            det inte ger så stor inkomst har många studenter med barn svårt
            att få ekonomin att gå ihop. Inom ramen för den parlamentariska
            socialförsäkringsutredningen utreds nu frågan om studenterna och
            socialförsäkringarna. Det är en fråga vi aktivt följer.
          </p>
          <head xml:id="i-6SPQNg3nRhKTz2zDubYzW6" type="h1">
            Bostadsbidrag
          </head>
          <p xml:id="i-SFy3xPTxRfLDJSxaytrRiK">
            Bostadsbidragen är utformade för att täcka barnfamiljers behov
            av en bra bostad och ge ekonomiskt svaga hushåll möjlighet att
            möta sina bostadskostnader. Vi socialdemokrater ser inte bara
            bostadsbidragen som ett viktigt familjepolitiskt instrument utan
            också som en viktig del i en god social bostadspolitik. En social
            bostadspolitik förbättrar förutsättningarna för barn att få goda
            uppväxtvillkor. Bostadsbidragen är en av de mest träffsäkra stödformerna
            till hushåll med låga inkomster och förbättrar därmed förutsättningarna
            för barn i ekonomiskt utsatta familjer att växa upp under goda
            boendeförhållanden. Det är därför välkommet att regeringen nu
            följer vårt förslag och höjer bostadsbidraget.
          </p>
          <p xml:id="i-NXbfheWPyPHTobqCnaiWtu">
            Vi vill se en översyn av bostadsbidragen. Riksdagen beslutade
            under 2005 om ändrade regler för bostadsbidrag (prop. 2004/05:112).
            Lagen trädde i kraft den 1 november 2005 och tillämpas på bostadsbidrag
            från och med den 1 januari 2006. Förändringarna innebar bland
            annat att den del av bostadsbidraget som lämnas som särskilt bidrag
            till barnfamiljerna höjdes. Vidare infördes ett umgängesbidrag
            till föräldrar som på grund av vårdnad eller umgänge har sina
            barn tidvis boende hos sig. Det genomfördes också förändringar
            i beräkning av den bostadskostnadsbaserade delen av bostadsbidraget.
            Reglerna innebär att man vid beräkning av bostadsbidraget bortser
            från bostadskostnader som löper på bostadsytor över en viss gräns
            som varierar beroende på hushållets storlek. Dessa regler om bidragsgrundande
            bostadsyta kan bland annat få till följd att ett byte till en
            större lägenhet med samma eller lägre hyra kan leda till att bidraget
            minskar eller uteblir.
          </p>
          <p xml:id="i-7GSAi359J6C6xYdia4ngqz">
            Mot bakgrund av de senaste årens förändringar är det angeläget
            att en översyn av bostadsbidragen genomförs med utgångspunkt i
            såväl bostadsbidragens familjepolitiska betydelse som deras roll
            som bostadspolitiskt instrument.
          </p>
          <head xml:id="i-PT6P1z9ypFRQZHeLusCGUq" type="h1">
            Barn med behov av särskilt stöd
          </head>
          <p xml:id="i-B4dA1DfMMzNHx2pcbgt6Eh">
            Vårdbidrag är den ersättning för förälderns merarbete för särskild
            tillsyn och vård eller för de merkostnader som barnets sjukdom
            eller funktionsnedsättning ger upphov till. Man kan få helt, tre
            fjärdedels, halvt eller en fjärdedels vårdbidrag. För barn med
            särskilda behov finns stödfunktioner såväl offentliga som ideella.
            Det finns naturligtvis goda exempel på skolor som anpassar verksamheten
            efter barnens förutsättningar, arbetsgivare som har förståelse
            för föräldrarnas situation och myndighetsföreträdare som ger ett
            bra bemötande vid diskussioner om vårdbidrag, merkostnadsersättningar
            eller tillfällig föräldrapenning. Men det finns också mindre bra
            exempel där föräldrar får kämpa för sina rättigheter, där barnen
            inte får det stöd de har rätt till och där bemötandet från exempelvis
            Försäkringskassan lämnar mycket i övrigt att önska. Många föräldrar
            kan vittna om hur bedömningarna skiftat beroende på var man bor,
            vilken handläggare som hanterar ärendet och hur väl man klarat
            av att argumentera för sin situation. Detta kan visa sig i tillämpningen
            av vårdbidraget dels på grund av skiftande bedömningar inom Försäkringskassan,
            dels på att försäkringen behöver moderniseras, utvecklas och förbättras.
            Vi anser att det är angeläget att en översyn vidtas för att värna
            vårdbidraget i syfte att förbättra och utveckla stödet för föräldrar
            med svårt sjuka barn. Likvärdiga principer vad gäller delat barnbidrag
            bör också gälla för vårdbidraget.
          </p>
          <head xml:id="i-3Q1MzmWuAK9Ly1xsVigEbu" type="h1">
            Avslutning
          </head>
          <p xml:id="i-KfXCed2g7zjfv46pcTcyoD">
            Barnen är vår framtid är kanske ett slitet uttryck, men inte
            desto mindre sant. Barnen och deras familjer ska ha de allra bästa
            förutsättningarna för att varje barn ska kunna växa upp och förverkliga
            sina drömmar. Så är det inte idag. Istället förs en politik som
            medvetet ökar klyftorna. Vackra ord blir till ingenting. Vi vill
            utveckla förskola och höja kvaliteten. Vi vill skapa ett uthålligt
            arbetsliv där småbarnsföräldrar kan förena arbetsliv och familj.
            Vi vill föra en ekonomisk familjepolitik som underlättar för barnfamiljerna.
            Vi tar vår utgångspunkt i barnens bästa och deras behov av sina
            föräldrar. Vi investerar tydligt i barns trygghet. Barn ska inte
            behöva betala för krisen. För oss hör ord och handling ihop.
          </p>
        </div>
        <div xml:id="i-TYF4d8SrUhNeF2PZFqoxtg" type="motSignatures">
          <list xml:id="i-2QAmNGWUr87pjiZzWVX4jF">
            <item xml:id="i-28RLi6F1BKzoTJoVVLkJA8" who="i-G8564CqEnhC5PBjZSwUxsE">
              Tomas Eneroth (S)
            </item>
            <item xml:id="i-L2zLNjWTk95Bu1VLaCBK2d" who="i-KCyyRs9HnkQhss61gii5F7">
              Fredrik Lundh Sammeli (S)
            </item>
            <item xml:id="i-Mw4rx9zS8ymBpKhftaUCz5" who="i-HA8qZKZU3je8nF69VtPrqk">
              Eva-Lena Jansson (S)
            </item>
            <item xml:id="i-5hDDhaDSDukx8CXFFxj25b" who="i-TVwo4mCECu692GW3ntqQzo">
              Kurt Kvarnström (S)
            </item>
            <item xml:id="i-9L3JftnxaZxtWJXqTniDwE" who="i-4LKTA9z8sbBuJRYc3JmusK">
              Shadiye Heydari (S)
            </item>
            <item xml:id="i-PmBh6CQXAyN8CepatVxwdE" who="i-AqkTDdERRgq7MWP7ajMpZo">
              Jasenko Omanovic (S)
            </item>
            <item xml:id="i-Fyf5hDYGEo1KcyuKg2bfAF" who="i-SA8UxFhjAuPobYWN8Y2Qep">
              Annelie Karlsson (S)
            </item>
          </list>
        </div>
      </div>
    </body>
  </text>
</TEI>
