<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UU-01724">
  <teiHeader>
    <fileDesc>
      <titleStmt>
        <title>Tibet</title>
        <author corresp="i-BaBRFz7sgjhbuqYiz8u7vt i-PgfrE9pakWspkNp9dr9ejT">av Désirée Pethrus och Caroline Szyber (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1724 av Désirée Pethrus och Caroline Szyber (KD)</title>
          <idno type="rdwebb">H2021724</idno>
          <rs type="number">1724</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H2021724/text</ref>
          <ref type="dokument_url_html">http://data.riksdagen.se/dokument/H2021724</ref>
          <ref type="dokumentstatus_url_xml">http://data.riksdagen.se/dokumentstatus/H2021724</ref>
          <ref type="docx">http://data.riksdagen.se/fil/F42FB426-3786-4682-953F-5B373F6A578F</ref>
          <ref type="pdf">http://data.riksdagen.se/fil/0E180BDB-A87A-4E20-BFB2-9502EE86540C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YKAG7oGYeZrQUuMAxThUS5" type="signed"/>
        <correspContext corresp="i-YKAG7oGYeZrQUuMAxThUS5">
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction xml:id="i-W8aYSPhRGGvd6aK8aUC35n" type="submitted">
          <date when="2014-11-10"/>
          <time when="10:37:57"/>
        </correspAction>
        <correspAction xml:id="i-9BmCpQZ3avmLg7GiYVPVrz" type="referred">
          <date when="2014-11-12"/>
        </correspAction>
        <correspAction xml:id="i-7vS5fdnmmmxvj6h5aVAfig" type="assigned">
          <date when="2016-09-08"/>
          <time when="12:26:31"/>
        </correspAction>
        <correspContext corresp="i-7vS5fdnmmmxvj6h5aVAfig">
          <ref type="assignedTo">Utrikesutskottet</ref>
        </correspContext>
        <correspAction xml:id="i-JJC8jd3z2KQdvmAXSmHXZ6" type="behandlas_i"/>
        <correspContext corresp="i-JJC8jd3z2KQdvmAXSmHXZ6">
          <ref type="uppgift">2015/16:UU15</ref>
          <ref type="ref_dok_id">H301UU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6bDooSPWkf88irBukcsgUr" type="motHeader">
        <div xml:id="i-UYCmSNodatR79xDhypyf4W" type="motTitle">
          Motion till riksdagen 2014/15:1724 av Désirée Pethrus och Caroline
          Szyber (KD) Tibet
        </div>
      </div>
      <div xml:id="i-GP16hgBT5FnEMF1yQaGBgb" type="motBody">
        <div xml:id="i-SNZSmwP3XoEFpya3oWujQf" type="motProposal" subtype="förslag">
          <head xml:id="i-Dw7L64Y9WzFHmYYKx1Yex1">
            Förslag till riksdagsbeslut
          </head>
          <list xml:id="i-8iSeN6EN1qBUUKHL85x3wH" style="ol">
            <item xml:id="i-QvBTB7Wwn5M4tqQMSsQvSr">
              Riksdagen tillkännager för regeringen som sin mening vad som
              anförs i motionen om att Sverige i relationerna med Kina måste
              uppmärksamma frågan om allvarliga människorättskränkningar i Tibet.
            </item>
            <item xml:id="i-UnswrKViaahZgXNt3znT7W">
              Riksdagen tillkännager för regeringen som sin mening vad som
              anförs i motionen om vikten av att Sverige främjar att samtal
              återupptas mellan den tibetanska exiladministrationen och Kina
              om en medelväg där Tibet blir en autonom region inom Kina.
            </item>
          </list>
        </div>
        <div xml:id="i-UH8bz33ypyQ8pNBWXQwxr7" type="motContent">
          <head xml:id="i-C3fWW3tG6jy8nz36FHCBZK" type="h1">
            Motivering
          </head>
          <p xml:id="i-PLcMtXEKZECJKm1N1AMP3v">
            För över 50 år sedan invaderade Kina Tibet och Dalai Lama flydde
            till Indien där många idag lever i exil. Dalai Lama har sedan
            arbetat för att skapa en administration i exil i Dharamsala, som
            ska skapa förutsättningar för ett demokratiskt Tibet. Kina är
            en enpartistat och respekten för de mänskliga rättigheterna brister.
            Uppgifter från människorättsorganisationer pekar på att nationella
            minoriteter, särskilt i Tibet, får sina mänskliga rättigheter
            åsidosatta i högre grad än andra grupper. Det handlar bland annat
            om inskränkningar av religionsfriheten, förföljelse av personer
            som utnyttjar sin rätt till yttrandefrihet, brist på förenings-
            och mötesfrihet och den kinesiska regeringens politik att försvaga
            och undergräva tibetanernas kultur och etniska tillhörighet. Människor
            i Tibet som ger uttryck för egen kulturell identitet betecknas
            ofta som separatister med hårdhänt hantering från myndigheternas
            sida till följd. I Tibet lever cirka 6 miljoner människor och
            ytterligare cirka 150 000 runtom i världen. Enligt exiladministrationen
            har över 1,2 miljoner tibetaner dött av förtryck och förföljelse.
          </p>
          <p xml:id="i-WyUurp69SQGtsRu34UqZie">
            I augusti år 2008 ägde stora fredliga protester rum i Tibet mot
            det kinesiska styret. Kloster stängdes och brutala tillslag mot
            såväl munkar som nunnor i Tibet rapporterades. De åtgärder som
            de kinesiska myndigheterna vidtog för att slå ner demonstrationerna
            är enligt svenska Utrikesdepartementet fortfarande kännbara och
            närvaron av beväpnade styrkor i Tibet är påtaglig.
          </p>
          <p xml:id="i-JcinKmiLNCe5vb5ebkFdjG">
            Under hösten 2010 förekom nya protester mot planer på att all
            undervisning i framtiden ska ske på kinesiska i stället för på
            tibetanska. Mellan 2009 och 2014 har totalt 130 tibetanska munkar
            och lekmän, både kvinnor och män, agerat med självbränningar,
            vilket visar på den desperata situation man anser sig leva i.
            De har markerat mot det lidande och umbäranden som folket lever
            med och för att få omvärlden att reagera. Uppgifter om försvinnanden
            och arresteringar kommer också liksom rapporter om tortyr av olika
            lokala tibetanska ledare. Trots detta är det få rapporter i media
            och situationen i Tibet får lite uppmärksamhet.
          </p>
          <p xml:id="i-R6orBBB1ra1EjfZg7E6pYy">
            Kina har sedan länge förbjudit oberoende människorättsobservatörer
            att besöka landet och regionen har nu i princip helt stängts,
            även för utländska journalister. Amnesty och flera andra människorättsorganisationer
            uttrycker stark oro för vad som händer de tibetaner som har fängslats.
            Det är på grund av denna isolering svårt att få en överblick över
            vad som verkligen händer i Tibet.
          </p>
          <p xml:id="i-SsGNM9CUYCbNeAXwYqCnXU">
            Kina har vägrat att ändra sin politik gentemot Tibet. Trots att
            Dalai Lama och den tibetanska exiladministrationen sedan 1974
            har föreslagit ”The middle way approach”, en medelväg med en autonom
            region inom Kina. Den tidigare kinesiska ledaren Deng Xiaoping
            uttalade 1979 att förutom självständighet så var man beredd att
            diskutera alla förslag. Det är ett initiativ som stöds av USA:s
            president Barack Obama och många kinesiska intellektuella såsom
            Liu Xiaobo, som fått Nobels fredspris. Den centrala tibetanska
            administrationen (CTA) har under lång tid försökt förmå diplomater
            och andra ledare att stödja denna idé. Och under en ganska lång
            tid fanns en dialog mellan den tibetanska exiladministrationen
            och Kina. Denna har tyvärr avstannat. Här behövs påtryckningar
            för att få till stånd återupptagna förhandlingar så att en varaktig
            lösning kan nås inom en snar framtid.
          </p>
          <p xml:id="i-MA1ek9x4dqhtaZdj5TczFR">
            Konflikten i Tibet handlar inte enbart om Kinas maktbehov, viljan
            att bestämma och dominera, utan också om bristande respekt för
            andra religioner och livsstilar. Kinas ovilja att låta Tibet få
            verka inom en reellt autonom del av Kina har säkerligen även andra
            bottnar, såsom ekonomiska. En fråga kopplad till ekonomi handlar
            om Tibets mineraltillgångar som Kina vill rå över. Geografiskt
            omfattar Tibet den tibetanska högplatån som räknas som ett av
            världens mest mineralrika områden. Kina bryter mineraler på ett
            stort antal platser i Tibet och Kina planerar att utveckla verksamheten
            ytterligare.
          </p>
          <p xml:id="i-MWMAdYsTV9THXwAwDwgkTP">
            Dalai Lama har numera lämnat posten som politisk ledare men är
            fortfarande kvar som andlig ledare för det tibetanska folket.
            Trots detta är hans ledarskap fortfarande viktigt och när han
            besökte Norge nyligen blev det diplomatiska förvecklingar med
            Kina, trots att norska politiker sa nej till att träffa Dalai
            Lama.
          </p>
          <p xml:id="i-82S9qYW9XENX6rkJMqt8Jk">
            Det är viktigt att Sverige i bilaterala kontakter med Kina tar
            upp frågor om situationen för befolkningen i Tibet. Det är också
            angeläget att Sverige driver på för att den MR-dialog som EU två
            gånger per år har med Kina verkligen utgör en kanal för att grundligt
            diskutera igenom situationen i Tibet. Sverige måste även driva
            på för att FN och andra internationella organisationer tar upp
            frågan om allvarliga människorättskränkningar i Tibet, liksom
            att snarast återuppta förhandlingar om Tibets framtid. Detta bör
            ges regeringen till känna.
          </p>
        </div>
        <div xml:id="i-2xjHETva4brkBYc1iJAwHw" type="signatureBlock">
          <list xml:id="i-7pnYBm3HQSojPgpVqckmeY">
            <item xml:id="i-MLrSeZgsJkANoZCjL8HKnU" who="i-BaBRFz7sgjhbuqYiz8u7vt" type="signature">
              Désirée Pethrus (KD)
            </item>
            <item xml:id="i-Rgwhi6BgetNpynLAforgxr" who="i-PgfrE9pakWspkNp9dr9ejT" type="signature">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
