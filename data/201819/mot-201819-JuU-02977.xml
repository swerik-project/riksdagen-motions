<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-02977">
  <teiHeader>
    <fileDesc>
      <titleStmt>
        <title>Utgiftsområde 4 Rättsväsendet</title>
        <author corresp="i-PyYxwdbw2KYpXyCWKWHmmT">av Johan Pehrson m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2977 av Johan Pehrson m.fl. (L)</title>
          <idno type="rdwebb">H6022977</idno>
          <rs type="number">2977</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H6022977/text</ref>
          <ref type="dokument_url_html">http://data.riksdagen.se/dokument/H6022977</ref>
          <ref type="dokumentstatus_url_xml">http://data.riksdagen.se/dokumentstatus/H6022977</ref>
          <ref type="docx">http://data.riksdagen.se/fil/C8BCE51B-D647-4122-BCF6-D26D3AD326DC</ref>
          <ref type="pdf">http://data.riksdagen.se/fil/5A0DDD79-DE58-4E6C-BA4B-234D5AE57C4D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KSWjgPoRkgPU6XMBTrJR3J" type="signed"/>
        <correspContext corresp="i-KSWjgPoRkgPU6XMBTrJR3J">
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-Vtssyr2CQt1nEGFcb8zkCC" type="submitted">
          <date when="2018-11-30"/>
          <time when="16:28:36"/>
        </correspAction>
        <correspAction xml:id="i-MGXQT5U5ttTgxs9MNWLrwy" type="reviewed">
          <date when="2018-11-30"/>
          <time when="17:14:15"/>
        </correspAction>
        <correspAction xml:id="i-2W9DmAXAxa8h9TvvP9mVLm" type="referred">
          <date when="2018-12-05"/>
        </correspAction>
        <correspAction xml:id="i-WzPbZsTQzWgZRbhSJHuEW2" type="assigned">
          <date when="2019-03-14"/>
          <time when="11:12:24"/>
        </correspAction>
        <correspContext corresp="i-WzPbZsTQzWgZRbhSJHuEW2">
          <ref type="assignedTo">Justitieutskottet</ref>
        </correspContext>
        <correspAction xml:id="i-LEgJA8sXzDsAMZNPMvRiAK" type="behandlas_i"/>
        <correspContext corresp="i-LEgJA8sXzDsAMZNPMvRiAK">
          <ref type="uppgift">2018/19:JuU1</ref>
          <ref type="ref_dok_id">H601JuU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2977 av Johan Pehrson m.fl. (L)
          Utgiftsområde 4 Rättsväsendet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-9eckMgYM7DJ3LbN4AWxeHc">
            Förslag till riksdagsbeslut
          </head>
          <list>
            <item xml:id="i-LmUxjuMsDRFNqfcsxsNJce" sortKey="Yrkande 1">
              Riksdagen anvisar anslagen för 2019 inom utgiftsområde 4 Rättsväsendet
              enligt förslaget i tabell 1 i motionen.
            </item>
          </list>
        </div>
        <div type="motContent">
          <head xml:id="i-LA2WExj7qRq6cxp71kpzQf" type="h1">
            Motivering
          </head>
          <p xml:id="i-P6dLCRMC8oqsD55NZEYEnC">
            Liberalerna presenterar här en bred satsning för att kraftigt
            förstärka rättsstatens förmåga att bekämpa brott och bidra till
            trygghet i samhället. I ett samhälle utan fungerande rättsväsende
            är det bara de resursstarka som kan freda sina intressen. Rättsstaten
            är en liberal uppfinning som ger den rätten till varje människa.
          </p>
          <p xml:id="i-SEBa2uf92AXrNoj2hvR1Az">
            Trygghet är en frihetsfråga. Tillvaron krymper för den som inte
            känner trygghet. Att veta att polisen kommer när det verkligen
            behövs, att känna sig trygg i sitt bostadsområde, att inte känna
            sig tvungen att avstå från en kvällspromenad – allt detta handlar
            om frihet i vardagen.
          </p>
          <p xml:id="i-WLZ58oRmMgkXmQLgbMpD5i">
            Jämfört med många andra länder är Sverige ett jämförelsevis tryggt
            land. Men det gäller inte alla som bor här. Allmänhetens upplevda
            trygghet i samhället har minskat, något som visas av utvecklingen
            i den nationella trygghetsundersökningen (NTU), en frågeundersökning
            som sedan 2006 utförs årligen av Brottsförebyggande rådet. Efter
            många år av ökande trygghet vände kurvorna åt fel håll år 2016,
            och den negativa trenden fortsatte även 2017. Otryggheten är nu
            tillbaka på ungefär de nivåer som rådde vid mätningarnas start.
            Andelen som anser att otryggheten påverkar deras egen livskvalitet
            ligger på ännu högre nivåer än vid tidigare mätningar.
          </p>
          <p xml:id="i-4BJhKT9Ksj6X2i7i2NYmQk">
            Polismyndigheten har identifierat 61 områden i Sverige där det
            finns påtagliga problem med kriminella nätverk, och det finns
            23 särskilt utsatta områden där kriminella grupper upprättat parallella
            maktstrukturer.
          </p>
          <p xml:id="i-3vNW9D5VMn9PFqQ7euJS9e">
            Våldsbrottsligheten är omfattande, inte minst till följd av betydande
            narkotikahantering. Till detta ska fogas bidragsbrott, skattefusk
            och smuggling av sprit och tobak. I spåren av detta växer otryggheten
            generellt och brottsligheten ökar i dess spår. Det gäller särskilt
            de utsatta områdena, där det finns många ungdomar som riskerar
            att dras in i omfattande kriminalitet i de organiserade gängen.
          </p>
          <p xml:id="i-LBBW8CXd5NkhWcept5nHpU">
            Svensk polis står inför stora utmaningar. Varje dag gör tusentals
            polisanställda ovärderliga insatser. Men bland poliser finns också
            en växande frustration över att man inte ges rimliga förutsättningar
            att sköta sitt jobb. Polistätheten har fallit, och antalet poliser
            har minskat efter att de föregående åtta åren ha ökat kraftigt.
            Polisen själva uppger att de inte klarar att utreda. Försöksverksamheten
            med snabbspår för enklare utredningsverksamhet har varit lyckad,
            men orimligt många utredningar som kräver mer arbetsinsatser blir
            liggande på grund av resursbrist.
          </p>
          <p xml:id="i-8pAsFnb965iZxoajtvyN8J">
            Till detta kommer behovet av att klara rättsstatens närvaro både
            i glesbefolkade områden och i städernas utsatta bostadsområden
            med hög risk för social oro. Bland poliser finns också en växande
            frustration över att man inte ges rimliga förutsättningar att
            sköta sitt jobb.
          </p>
          <p xml:id="i-ULroyRU539FVCnYAvk5LhL">
            När avhoppen ökar från poliskåren och antalet lösta brott faller
            brant måste vi kunna tala om en kris. Även om det finns tecken
            på att de fallande resultaten nu börjar stiga igen ligger dagens
            siffror på brottsuppklaring långt under tidigare nivåer.
          </p>
          <p xml:id="i-259kedn7Tz4QzN7WGh3ER5">
            Svensk polis möter samtidigt utmaningar av ett nytt slag. Den
            organiserade brottsligheten har blivit allt mer sofistikerad,
            och det finns tecken på att fler personer har kopplingar till
            organiserade nätverk än vad som hittills antagits. I en aktuell
            studie från Institutet från framtidsstudier beräknas över 15 000
            personer i Sverige ha kopplingar till olika former av organiserad
            brottslighet och extremism. En annan utmaning är de nya former
            av brottslighet på nätet som är svårutredda och snabbt växande.
          </p>
          <p xml:id="i-A8UfTnKUCpamvpgXA48mqH">
            Det behövs omfattande insatser där polisens arbete hänger ihop
            med vad som görs i skola och socialtjänst och en integrationspolitik
            för jobb. Kommunerna måste få ett nationellt uppdrag att faktiskt
            också vara brottsförebyggande och inte bara trygghetsskapande.
            Men polisen måste både bli fler och få skarpare verktyg i kampen
            mot brotten.
          </p>
          <p xml:id="i-T5BU1adq3dPAQnFZdM3dh4">
            Åklagarna sitter med anställningsstopp, samtidigt som arbetssituationen
            är starkt ansträngd och det tar flera år att utbilda en åklagare.
            Även kriminalvården behöver byggas ut. Det behövs fler anstaltsplatser,
            samtidigt som det också är önskvärt att fler får avtjäna sina
            straff, om de sköter sig, på alternativa sätt utanför anstaltsmiljön.
          </p>
          <p xml:id="i-KdhZCNLxd83jrTbqeBEeQ5">
            Den gångna mandatperioden är i viktiga avseenden fyra förlorade
            år. Det behövs en nystart för att rättsväsendet ska fungera bättre
            i hela Sverige. Det behövs också fortsatta reformer av rättsväsendets
            myndigheter. I denna budgetmotion lägger Liberalerna fram ett
            antal förslag för effektivare polis och rättsväsende samt bättre
            förutsättningar för lokalt brottsförebyggande arbete.
          </p>
          <head xml:id="i-Ts8aFdaW6GncqevRtXQnTm" type="h2">
            Sverige behöver minst 25 000 poliser – och fler civilanställda
          </head>
          <p xml:id="i-PwcDUFWtZC2gdvySn99eXF">
            Sverige är ett av de länder i Europa som har lägst polistäthet.
            År 2010 hade Sverige 216 poliser per 100 000 invånare, en siffra
            som sedan dess sjunkit till 200. Genomsnittet i Europa ligger
            på drygt 300 poliser per 100 000 invånare.
          </p>
          <p xml:id="i-T3iJsW2zg9hx9E9JhjY2ye">
            Vid utgången av 2017 hade Sverige 19 741 poliser, den lägsta
            siffran sedan 2009. Samtidigt växer Sveriges befolkning kraftigt
            och nya säkerhetshot växer fram. Den tidigare regeringens målsättning
            att öka det totala antalet polisanställda med 10 000 personer
            till 2024 har hittills inte gett avtryck i några konkreta budgetsatsningar.
          </p>
          <p xml:id="i-QjmdPLAU5J1WhaW2BrHxCc">
            Det grova våldet som följer i spåren av gängbrottslighet och
            organiserad kriminalitet kräver stora polisresurser. Nya uppgifter
            läggs på polisen för gränsbevakning och inre gränskontroll i en
            tid med stora migrationsströmmar och många som söker sig till
            Sverige. Även den förhöjda hotbilden vad gäller terrorism kräver
            mer av polisen.
          </p>
          <p xml:id="i-D8axBdYoBuvYXuiNZqHQK6">
            Detta sker samtidigt som antalet poliser som lämnar yrket i förtid
            har mer än trefaldigats på senare år. Avhoppen har ökat från 135
            poliser år 2010 till nästan 500 poliser år 2017. Det finns inga
            tecken på att avhoppen minskar.
          </p>
          <p xml:id="i-BRfeEtepa6wdBdXmY4jAma">
            Polisen är i dag underbemannad, och avhoppen är ett växande problem.
            Vi kan vända detta om politiken vill. Liberalerna anser att målet
            måste vara att Sverige har minst 25 000 poliser inom sju år och
            att det totala antalet polisanställda är minst 30 000 år 2024.
          </p>
          <p xml:id="i-PvWN6Te7HJyaEtXpk4cLWs">
            Liberalerna vill se en kraftig ökning av antalet poliser de kommande
            åren och är beredda att tillskjuta de resurser som behövs. Vi
            föreslår en kraftig förstärkning av Polismyndighetens anslag i
            syfte att nå målet om 25 000 poliser.
          </p>
          <p xml:id="i-4qMi2kW7YB1JzLMMS91o2P">
            Den lokala polisnärvaron brister i hela landet och många poliser
            upplever med rätta att de egna resurserna inte räcker till. Utbyggnaden
            behöver därför få genomslag i hela Sverige – både på landsbygden
            och i storstädernas utsatta miljöer. Utbyggnaden av antalet poliser
            ska åtföljas av en ökning av antalet civila utredare och andra
            civilanställda.
          </p>
          <p xml:id="i-BkQde57JyquuTdxUUrJzUz">
            Det kommer att gå snabbare att anställa civil personal medan
            den kraftiga ökningen av antalet poliser blir fullt märkbar först
            efter ett tag, när de nya poliserna är färdigutbildade. För att
            finansiera utbyggnaden av Polismyndigheten tillskjuter Liberalerna
            1 035 miljoner kronor på anslag 1:1.
          </p>
          <head xml:id="i-GnzJHoCVAQjgiCGUdSrfWL" type="h2">
            Kommunala trygghetsvakter för ökad trygghet
          </head>
          <p xml:id="i-3F3pEKcE2hSN3pDN8hXFck">
            Vi inser att det tar tid att utbilda de 25 000 poliser som Sverige
            behöver. Under en övergångstid ska staten därför öronmärka bidrag
            till kommuner så att fler ordningsvakter kan anställas i kommunal
            regi. Dessa kommunala trygghetsvakter ska samverka med polisen
            och bidra till trygghet på gator och torg. Brottsutsatta kommuner
            ska prioriteras.
          </p>
          <p xml:id="i-7fo8gpi6fscxjzu5ZZWPqA">
            I Liberalernas budgetalternativ inför vi ett statsbidrag för
            detta ändamål, vilket ska medfinansiera hälften av totalkostnaden.
            Räknat på helårstjänster möjliggör detta totalt 2 000 trygghetsvakter.
            Om kommunerna väljer att prioritera deltidsanställningar, t.ex.
            för att lägga tyngdpunkt på trygghetsskapande åtgärder under helgkvällar,
            kan det totala antalet nya tjänster som trygghetsvakter ligga
            väsentligt högre än så, kanske närmare 5 000–6 000 personer (med
            lönekostnad motsvarande 2 000 helårstjänster). För att bidra med
            halva lönekostnaden för kommunala trygghetsvakter anvisar Liberalerna
            ytterligare 500 miljoner kronor per år under anslag 1:15.
          </p>
          <head xml:id="i-SK5LepG6A13PQsbGgd4kYY" type="h2">
            Höj polislönerna och förbättra villkoren
          </head>
          <p xml:id="i-NF2M42mMsBcJeoT78LhtNV">
            För att polisorganisationen ska kunna byggas ut måste det vara
            tillräckligt attraktivt att vara polis. Så är det inte i dag.
            Tvärtom är det fler som lämnar polisyrket i förtid och många utbildningsplatser
            står tomma. Otillräcklig lön, onödig byråkrati och brister i organisationen
            spär på missnöjet. Som nämnts ovan har antalet avhopp i förtid
            från polisyrket på senare år ökat kraftigt, och det finns inga
            tecken på att avhoppen minskar.
          </p>
          <p xml:id="i-CETy5Qdx2jiQpa3ry5a1tZ">
            Samtidigt står många platser på landets polisutbildningar tomma.
            Höstterminen 2018 stod nästan var femte plats på polisutbildningarna
            tom när det hade gått tre veckor efter terminsstart. Målet var
            att 800 nya polisstuderande skulle påbörja sin utbildning, men
            slutsiffran blev bara 663. Det var ändå en viss förbättring mot
            vårterminen 2018 när vakanserna var ännu fler. Polismyndigheten
            har varnat för problemen med att fylla platserna på polisutbildningarna,
            samtidigt som nya utbildningsorter har öppnats.
          </p>
          <p xml:id="i-9aY8EXadq1x42WkeL5fNmk">
            Om i denna situation antalet poliser ska öka ställs vi alltså
            inför ett vägval. Den ena vägen är att sänka ambitionerna, till
            exempel genom lägre kompetenskrav på polisstuderande. Då skulle
            utbildningsplatserna fyllas genom att personer som i dag anses
            okvalificerade kan tas in. Den andra vägen är att göra polisyrket
            mer attraktivt så att fler söker sig dit.
          </p>
          <p xml:id="i-7NSjk5UZwy66BjyVtLAebL">
            För Liberalerna är vägvalet enkelt. Polisyrket är ett av de viktigaste
            yrkena i ett fungerande samhälle, och det är av största betydelse
            att rätt personer söker sig dit. I vår satsning på ett utbyggt
            polisväsende är därför en central del att göra polisyrket mer
            attraktivt.
          </p>
          <p xml:id="i-7EJ7ibpPhx9zv3PNicdk58">
            Till att börja med öronmärker vi resurser för en generell lönesatsning
            på landets poliser med effekt redan år 2019. Poliser har i dag
            en medianlön på 33 000 kronor i månaden. Det tar dock oftast många
            år att komma upp i den lönenivån. En fjärdedel av poliserna tjänar
            under 28 900 kronor i månaden och var tionde polis tjänar 26 900
            kronor eller mindre. Genom att lämna yrket och gå till t.ex. bevakningsföretag
            eller andra uppgifter i privat sektor kan poliser ofta höja sin
            lön väsentligt.
          </p>
          <p xml:id="i-SmXT1ibsztSBaKBAYBp7m4">
            Lönesättningen i Sverige är i allt väsentligt en fråga för arbetsmarknadens
            parter. I detta fall behövs politiska initiativ eftersom staten
            är monopolarbetsgivare. Lönesättningen ska även i fortsättningen
            vara individuell, men Liberalernas satsning motsvarar i genomsnitt
            4 000 kronor i höjd månadslön för en polis. För att finansiera
            en riktad lönesatsning för poliser motsvarande en genomsnittlig
            höjning av månadslönen på 4 000 kronor anvisar Liberalerna ytterligare
            1 335 miljoner kronor år 2019 under anslag 1:1.
          </p>
          <p xml:id="i-Qpo33nPuaGhJmPJehdSZoF">
            Vi vill också förbättra polisernas möjligheter till kompetensutveckling
            och kvalificerad vidareutbildning. Tillgången till sådan vidare
            utbildning är sämre för poliser än för flertalet andra statliga
            yrken, vilket är något som Polisförbundet lyft fram som ett problem.
            God utvecklingspotential inom yrket är för oss en naturlig del
            av goda arbetsvillkor. För att möta dagens och morgondagens kriminalitet
            ska poliser ges bättre möjligheter till kompetensutveckling och
            kvalificerad vidareutbildning för att stanna och utveckla sig
            i yrket. För detta reserverar vi ytterligare 100 miljoner kronor
            årligen från 2019 under anslag 1:1.
          </p>
          <head xml:id="i-N3ia9hM9zXtmbzKEzchMWX" type="h2">
            En synlig polis som koncentrerar sig på rätt saker
          </head>
          <p xml:id="i-Bifggm75vthg6jERCNoVFp">
            Det behövs snabbt fler poliser i yttre tjänst, och det kan inte
            vänta tills nya poliser är färdigutbildade. Men den snabba byråkratisering
            som skett på senare år måste lika snabbt kunna vändas till sin
            motsats. Därför måste kravet på Polismyndigheten vara att antalet
            poliser i yttre tjänst ökar från 9 000 till 11 000 inom ett år
            (en ökning från 45 till 55 procent).
          </p>
          <p xml:id="i-HSA3coy62NpVh5yQBLF2xF">
            Detta mål är mycket ambitiöst, och för att polisen ska kunna
            uppnå det måste politiken hjälpa till med all kraft. Därför behöver
            fler uppgifter överföras från polisen till andra myndigheter (tillståndshantering,
            passhantering, transporttjänster åt andra myndigheter med mera).
            Det finns också uppgifter som helt enkelt kan avvecklas, vilket
            beskrivs närmare i våra rättspolitiska motioner.
          </p>
          <p xml:id="i-XtRQpxt4tAn1WC36myxwZ6">
            Därutöver behöver polisen ges resurser för att flytta administrativa
            funktioner från polisutbildade till annan personal som nyanställs.
            Poliser ska inte behöva vara arrestvakter eller bemanna receptioner,
            och även vid t.ex. upprättande av rapporter och anmälningar kan
            många arbetstimmar avlastas poliserna. Därför behövs civil personal
            som kan överta befintliga arbetsuppgifter från poliser, vilket
            ligger inom ramen för den generella utbyggnad av polisväsendet
            som beskrivs ovan.
          </p>
          <p xml:id="i-CPhWjoEz2r944B2GTHmXPV">
            Arbetet med att få ut fler synliga poliser i yttre tjänst kräver
            poliser som är besjälade av att arbeta ute bland medborgarna.
            Inom svensk polis finns många sådana skickliga, engagerade poliser.
            Tyvärr möter dessa medarbetare alltför ofta en internkultur där
            det ses som mer prestigefyllt att arbeta i inre tjänst. Arbetsgivaren
            har också varit alltför dålig på att ge de poliser som gör en
            viktig insats i yttre tjänst, och som vill stanna kvar där. Därför
            är det en viktig arbetsgivarfråga att synliggöra och ge erkännande
            åt det viktiga arbetet i yttre tjänst. Den lönesatsning som Liberalerna
            föreslår innebär också att det möjliggörs en kraftig löneförbättring
            för poliser som står längst fram i ledet i det polisiära arbetet
            i yttre tjänst.
          </p>
          <p xml:id="i-3fKmoKALEbWZyr11BWtaFp">
            Byråkratiseringen måste brytas och de delar av polisreformen
            som ökat den administrativa överbyggnaden måste justeras. Avsikten
            med reformen var att drygt 20 länspolismyndigheter skulle avskaffas
            och ersättas med sju polisregioner. Men i verkligheten har de
            sju regionerna inrättats, samtidigt som länspolismyndigheterna
            har blivit kvar under namnet polisområden. Antalet poliser som
            arbetar i kontorsbefattningar har ökat kraftigt och poliserna
            i yttre tjänst har blivit färre. Alltför många specialenheter
            har slagits sönder och beslutsbefogenheterna är oklara. Att all
            polisverksamhet i Sverige är inordnad i en gemensam myndighet
            är dock en önskvärd effekt av polisreformen och det ska därför
            bestå.
          </p>
          <p xml:id="i-9T3NPbFwderRa6WdiosEfK">
            Polisen ska finnas och markera närvaro där brotten begås, på
            de tider brotten begås. Mobila poliskontor gör att polisen lättare
            kan arbeta flexibelt. Till exempel kan de fylla en viktig funktion
            på platser i städer där många brott begås kvällstid, eller för
            att höja närvaron på turistorter under säsong.
          </p>
          <head xml:id="i-Q2aq53zy93uh6cEnYd9LxA" type="h2">
            Stärk utredningsarbetet och det lokala arbetet
          </head>
          <p xml:id="i-EougNEVgtrKU9HCdZXb68n">
            Polisens utredningsverksamhet står inför stora utmaningar. Brottsligheten
            förändras och vissa svårutredda brottstyper, som nätrelaterad
            brottslighet, har blivit vanligare. Avgörande för en effektiv
            utredningsverksamhet är också att stödfunktionerna fungerar, bland
            annat snabb tillgång till forensiska analyser eller andra analyser
            inom rättsgenetik, rättskemi och rättsmedicin. Dessa verksamheter
            har i dag en mycket hög arbetsbelastning. Liberalerna anvisar
            20 miljoner kronor under anslag 1:1 för att förstärka verksamheten
            vid Nationellt forensiskt centrum, samt 10 miljoner kronor under
            anslag 1:8 Rättsmedicinalverket.
          </p>
          <p xml:id="i-JQRT75xWs9MT2NRsPpdFqh">
            Liberalerna vill höja ambitionerna vad gäller polisens löpande
            samverkan med kommunerna, både vad gäller lägesanalyser vad gäller
            brottslighet och otrygghet och vad gäller det lokala brottsförebyggande
            arbetet. Det behövs ökad kunskapsspridning, förstärkt samverkan
            mellan polis, kommuner och övriga aktörer och ökat stöd till olika
            brottsförebyggande projekt runt om i landet. För att förstärka
            polisens arbete i den lokala samverkan med kommuner m.m. tillskjuter
            vi 50 miljoner kronor under anslag 1:1 Polismyndigheten.
          </p>
          <p xml:id="i-AZjcjCoW5WREwSE3yMe5oa">
            Vi vill i lag förtydliga kommunernas roll för lokalt brottsförebyggande
            arbete inom sina ansvarsområden. Vi anser också att de medel som
            i dag anvisas till regional samordning för brottsförebyggande
            arbete gör bättre nytta på den lokala nivån. Det är tillräckligt
            med den nationella samordning som Brottsförebyggande rådet svarar
            för, men de konkreta insatserna bör genomföras på lokalplanet.
            Liberalerna ökar därför anslagen för bidrag till brottsförebyggande
            arbete i kommunerna med 30 miljoner kronor under anslag 1:15.
            För att delfinansiera detta minskar vi medlen för regional samordning
            av brottsförebyggande arbete under samma anslag med 10 miljoner
            kronor.
          </p>
          <p xml:id="i-6PazvS8PdsbSvzbsgMMDou">
            Liberalerna har medverkat till och i flera fall varit pådrivande
            för att lagstiftningen mot terroristbrott har skärpts i flera
            steg på senare år, men vi anser att ytterligare steg behöver tas.
            Samtidigt behövs också höjda ambitioner för det lokala brottsförebyggande
            arbetet för att motverka radikalisering och värvning till terrorism.
            Våra förslag till straffrättsliga skärpningar framgår av vår särskilda
            kommittémotion om terrorism och våldsbejakande extremism. Därutöver
            ökar vi anslagen för lokala åtgärder mot radikalisering och värvning
            till terrorism med 35 miljoner kronor under anslag 1:15.
          </p>
          <head xml:id="i-WXKeqgrgQxfb7wH3ZZzgT6" type="h2">
            Fördubbla kränkningsersättningen
          </head>
          <p xml:id="i-BW1eH7xxYhMu8YVTimgrdP">
            Liberalerna vill kraftigt förstärka kränkningsersättningen till
            brottsoffer. Kränkningsersättningen är en del av brottsskadeersättningen
            och syftar till att ge brottsoffret ersättning vid vissa brott
            som innebär en särskilt allvarlig kränkning av offrets person,
            frihet eller frid. Exempel på sådana brott är misshandel, rån,
            olaga hot, hemfridsbrott, fridskränkningsbrott, överträdelse av
            kontaktförbud och de allra flesta fall av sexuella övergrepp.
            Liberalerna anser att kränkningsersättningen bör fördubblas jämfört
            med i dag, något som t.ex. skulle möjliggöra att ersättningen
            vid våldtäkt blir 200 000 kronor i stället för dagens 100 000
            kronor. För att möjliggöra fördubblad kränkningsersättning ökas
            anslag 1:11 med 80 miljoner kronor.
          </p>
          <head xml:id="i-7hsFeoo6wtjzqti51xm5kd" type="h2">
            Återupprätta beredskapspolisen
          </head>
          <p xml:id="i-MVA3nLALZhbz6UwdxSKohn">
            Liberalerna vill återupprätta beredskapspolisen. Beredskapspolisen,
            som fanns fram till 2012, ska kunna fungera som en reservpolis
            som kallas in vid kriser eller andra situationer när den ordinarie
            samhällsorganisationen är som mest ansträngd. Skogsbranden i Västmanland
            2014, flyktingkrisen hösten 2015 och de tillfälliga gränskontrollerna
            är tre aktuella exempel på situationer när det hade varit av stort
            värde att kunna utnyttja beredskapspolisen som en extra resurs.
          </p>
          <p xml:id="i-EEqRGquLFsxioL7Xeya8dR">
            Liberalerna vill skapa en modern beredskapspolis på 5 000 personer,
            som ska kunna kallas in i fler situationer än förut. Tjänstgöringen
            ska bygga på frivillighet och tidsbegränsade kontrakt för personer
            som har detta som ett åtagande vid sidan av sitt ordinarie arbete.
            Beredskapspolisen ska vara tillgänglig i hela landet och ska stå
            under befäl av polis när den kallas in i tjänst. Vårt konkreta
            budgetyrkande återfinns under utgiftsområde 6.
          </p>
          <head xml:id="i-YEWz3HgwoP24Dzic4FGLJD" type="h2">
            Åklagarväsende, domstolar och kriminalvård
          </head>
          <p xml:id="i-L9Bbn6TmTFRjDeoGa5QM2n">
            Åklagarmyndigheten behöver ökade resurser för att möta det ökande
            ärendeflöde som blir följden av Liberalernas utbyggnad av polisen.
            Vidare kan det förutses att det svenska rättsväsendet kommer att
            behöva hantera fler komplicerade ärenden med internationell anknytning.
            Liberalerna förstärker därför resurserna till Åklagarmyndigheten
            med 150 miljoner kronor under anslag 1:3.
          </p>
          <p xml:id="i-CjJ2KkGoVjgorLP87Ytomz">
            Även domstolarna kommer att möta ett ökande ärendeinflöde i takt
            med att fler brott kan utredas och lagföras. Liberalerna förstärker
            resurserna till domstolsväsendet med 150 miljoner kronor under
            anslag 1:5. Detta anslag ökar successivt under kommande år.
          </p>
          <p xml:id="i-dfMc8dx4j6SW6xUVLQ9pf">
            Liberalerna anser att rekryteringen till uppdraget som nämndeman
            i första instans behöver breddas, så att fler nämndemän har annan
            bakgrund än partipolitisk. I högre instans ska målen enbart avgöras
            av lagfarna domare. Den kostnadsbesparing som det innebär att
            successivt avveckla nämndemännen i hovrätt och kammarrätt ska
            användas till att förbättra den ekonomiska ersättningen till nämndemän
            i första instans.
          </p>
          <p xml:id="i-SuQ5vBK49wdtX7u5kLRP1M">
            Kriminalvården har påtagliga kapacitetsbrister, samtidigt som
            myndigheten behöver ges bättre förutsättningar att hjälpa den
            dömde att bryta med en kriminell livsstil. Det behövs mer resurser
            till behandlingsprogram för att hantera aggressionsmönster eller
            bryta med missbruk och bättre möjligheter att lära sig ett yrke
            eller läsa in grundskole- eller gymnasiekompetens i fängelset.
            Sammantaget ökar Liberalerna därför resurserna till Kriminalvården
            med 400 miljoner kronor under anslag 1:6.
          </p>
          <p xml:id="i-3N4G5xbkxq34xoknjG9CZD">
            Liberalerna föreslår slutligen att pris- och löneomräkningen
            justeras ned med 20 procent årligen. För att värna polisverksamheten
            undantas dock Polismyndigheten och Säkerhetspolisen. På detta
            utgiftsområde påverkas anslagen 1:3, 1:4, 1:5, 1:6, 1:7 och 1:8.
          </p>
          <p xml:id="i-G8Zsjkfbkns1jbQedwzhBr">
            Anslagsförslag 2019 för utgiftsområde 4 Rättsväsendet
          </p>
          <p xml:id="i-XNjoQWQqpur1CeLWVPsDLZ">
            Tusental kronor
          </p>
          <table>
            <row xml:id="i-FoGyvYQra6w8t4RRjiN5CT" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (L)
              </cell>
            </row>
            <row xml:id="i-GRTLcLXbRUXRvuBtNe87w4">
              <cell>
                1:1
              </cell>
              <cell>
                Polismyndigheten
              </cell>
              <cell>
                24 753 720
              </cell>
              <cell>
                2 540 000
              </cell>
            </row>
            <row xml:id="i-Y6UW7sZFxpAtxUXjPsuvqM">
              <cell>
                1:2
              </cell>
              <cell>
                Säkerhetspolisen
              </cell>
              <cell>
                1 565 509
              </cell>
            </row>
            <row xml:id="i-JwXsL945V5aQPECSvqUURB">
              <cell>
                1:3
              </cell>
              <cell>
                Åklagarmyndigheten
              </cell>
              <cell>
                1 535 760
              </cell>
              <cell>
                147 000
              </cell>
            </row>
            <row xml:id="i-8C1UG89Zv69hWc3yrKfdFU">
              <cell>
                1:4
              </cell>
              <cell>
                Ekobrottsmyndigheten
              </cell>
              <cell>
                685 548
              </cell>
              <cell>
                –2 000
              </cell>
            </row>
            <row xml:id="i-KdF9NKby3RwHEh1H4orZrv">
              <cell>
                1:5
              </cell>
              <cell>
                Sveriges Domstolar
              </cell>
              <cell>
                5 684 514
              </cell>
              <cell>
                134 000
              </cell>
            </row>
            <row xml:id="i-8WCscWPv27h7ErgoRKXXJy">
              <cell>
                1:6
              </cell>
              <cell>
                Kriminalvården
              </cell>
              <cell>
                8 760 540
              </cell>
              <cell>
                378 000
              </cell>
            </row>
            <row xml:id="i-Jm2twsgxwShm3e2PdMZn8n">
              <cell>
                1:7
              </cell>
              <cell>
                Brottsförebyggande rådet
              </cell>
              <cell>
                149 806
              </cell>
              <cell>
                0
              </cell>
            </row>
            <row xml:id="i-3ybdLH1SaS1XYiHiKS7pf5">
              <cell>
                1:8
              </cell>
              <cell>
                Rättsmedicinalverket
              </cell>
              <cell>
                429 169
              </cell>
              <cell>
                9 000
              </cell>
            </row>
            <row xml:id="i-KnFetLwSkYn8AU5xFFLU1e">
              <cell>
                1:9
              </cell>
              <cell>
                Gentekniknämnden
              </cell>
              <cell>
                5 615
              </cell>
            </row>
            <row xml:id="i-3jw39xU7y9u2Dzk2bZrYaw">
              <cell>
                1:10
              </cell>
              <cell>
                Brottsoffermyndigheten
              </cell>
              <cell>
                47 685
              </cell>
            </row>
            <row xml:id="i-S12bekoWvgSz15CDjMTmWy">
              <cell>
                1:11
              </cell>
              <cell>
                Ersättning för skador på grund av brott
              </cell>
              <cell>
                121 953
              </cell>
              <cell>
                80 000
              </cell>
            </row>
            <row xml:id="i-RwY9GzRUaD8y87ALTNnJ2y">
              <cell>
                1:12
              </cell>
              <cell>
                Rättsliga biträden m.m.
              </cell>
              <cell>
                2 356 357
              </cell>
            </row>
            <row xml:id="i-NX6oc2XP1WcPbk5LUjcBb5">
              <cell>
                1:13
              </cell>
              <cell>
                Kostnader för vissa skaderegleringar m.m.
              </cell>
              <cell>
                39 987
              </cell>
            </row>
            <row xml:id="i-W62uoq9d4QT3wPXSGTNhEa">
              <cell>
                1:14
              </cell>
              <cell>
                Avgifter till vissa internationella sammanslutningar
              </cell>
              <cell>
                24 174
              </cell>
            </row>
            <row xml:id="i-GKgJgeAvxQdvkw4rLb1FNZ">
              <cell>
                1:15
              </cell>
              <cell>
                Bidrag till lokalt brottsförebyggande arbete
              </cell>
              <cell>
                47 157
              </cell>
              <cell>
                555 000
              </cell>
            </row>
            <row xml:id="i-WNKcrqMkcnjNwRWqUYA25y">
              <cell>
                1:16
              </cell>
              <cell>
                Säkerhets- och integritetsskyddsnämnden
              </cell>
              <cell>
                18 924
              </cell>
            </row>
            <row xml:id="i-SY2LhaV7ubwnNgBvVRdptk">
              <cell>
                1:17
              </cell>
              <cell>
                Domarnämnden
              </cell>
              <cell>
                8 441
              </cell>
            </row>
            <row xml:id="i-8AD6QcWjSDaboGPFFN8Ty6">
              <cell>
                1:18
              </cell>
              <cell>
                Från EU-budgeten finansierade insatser avseende EU:s inre säkerhet
              </cell>
              <cell>
                108 000
              </cell>
            </row>
            <row xml:id="i-2eXvXL7cx6E99Ug9p1Q1rn">
              <cell>
                Summa
              </cell>
              <cell>
                46 342 859
              </cell>
              <cell>
                3 841 000
              </cell>
            </row>
            <row xml:id="i-W8XkVrW5CPnqtzFJNrxEwB"/>
            <row xml:id="i-KZj8v2apznMoQ3Kbpswbak">
              <cell>
                Specificering av anslagsförändringar
              </cell>
            </row>
            <row xml:id="i-5MqZxeLa4PhfioqrigBwaf">
              <cell>
                1:1
              </cell>
              <cell>
                Polismyndigheten
              </cell>
              <cell>
                1 335 000
              </cell>
            </row>
            <row xml:id="i-WGH5ThG2j9mhEtpKYrbaSF">
              <cell>
                1:1
              </cell>
              <cell>
                Polismyndigheten
              </cell>
              <cell>
                1 035 000
              </cell>
            </row>
            <row xml:id="i-p5tsVTT8BV7aUQMSdSj7B">
              <cell>
                1:1
              </cell>
              <cell>
                Polismyndigheten
              </cell>
              <cell>
                100 000
              </cell>
            </row>
            <row xml:id="i-TmeMBGYi6QJhx62uxktLM1">
              <cell>
                1:1
              </cell>
              <cell>
                Polismyndigheten
              </cell>
              <cell>
                50 000
              </cell>
            </row>
            <row xml:id="i-3v5mnVV7yR42sM9a3H3DF3">
              <cell>
                1:1
              </cell>
              <cell>
                Polismyndigheten
              </cell>
              <cell>
                20 000
              </cell>
            </row>
            <row xml:id="i-THS7Ut7nKz6SHuEumvvpJc">
              <cell>
                1:3
              </cell>
              <cell>
                Åklagarmyndigheten
              </cell>
              <cell>
                150 000
              </cell>
            </row>
            <row xml:id="i-UdTuWr4TZwaZmUZdLoH1kk">
              <cell>
                1:3
              </cell>
              <cell>
                Åklagarmyndigheten
              </cell>
              <cell>
                –3 000
              </cell>
            </row>
            <row xml:id="i-Cqe5bNMxUFKYkLZhbUWSSv">
              <cell>
                1:4
              </cell>
              <cell>
                Ekobrottsmyndigheten
              </cell>
              <cell>
                –2 000
              </cell>
            </row>
            <row xml:id="i-5G434br1RQsTXChQ7E5j2U">
              <cell>
                1:5
              </cell>
              <cell>
                Sveriges Domstolar
              </cell>
              <cell>
                150 000
              </cell>
            </row>
            <row xml:id="i-DGwZLJTZR8L7CzMwtsWPif">
              <cell>
                1:5
              </cell>
              <cell>
                Sveriges Domstolar
              </cell>
              <cell>
                –16 000
              </cell>
            </row>
            <row xml:id="i-ApfNfD3knfrkxCdwWJiugw">
              <cell>
                1:6
              </cell>
              <cell>
                Kriminalvården
              </cell>
              <cell>
                400 000
              </cell>
            </row>
            <row xml:id="i-Ffpxa5htd8h3r7n61KjVh7">
              <cell>
                1:6
              </cell>
              <cell>
                Kriminalvården
              </cell>
              <cell>
                –22 000
              </cell>
            </row>
            <row xml:id="i-XyV1kWFr5u1onfMvYVy7c7">
              <cell>
                1:7
              </cell>
              <cell>
                Brottsförebyggande rådet
              </cell>
              <cell>
                0
              </cell>
            </row>
            <row xml:id="i-GFTjG2MkXCvxGRfSj9TUbo">
              <cell>
                1:8
              </cell>
              <cell>
                Rättsmedicinalverket
              </cell>
              <cell>
                10 000
              </cell>
            </row>
            <row xml:id="i-RK2rsyjs2Pv4jVY32NKkef">
              <cell>
                1:8
              </cell>
              <cell>
                Rättsmedicinalverket
              </cell>
              <cell>
                –1 000
              </cell>
            </row>
            <row xml:id="i-CX5mGSkAHubAq247QaPvCP">
              <cell>
                1:11
              </cell>
              <cell>
                Ersättning för skador på grund av brott
              </cell>
              <cell>
                80 000
              </cell>
            </row>
            <row xml:id="i-23z7YaeAX8io1AFDKsVE7x">
              <cell>
                1:15
              </cell>
              <cell>
                Bidrag till lokalt brottsförebyggande arbete
              </cell>
              <cell>
                500 000
              </cell>
            </row>
            <row xml:id="i-2ZGw7sMAZFEbkmkuiAdmde">
              <cell>
                1:15
              </cell>
              <cell>
                Bidrag till lokalt brottsförebyggande arbete
              </cell>
              <cell>
                35 000
              </cell>
            </row>
            <row xml:id="i-4xJsXBadEc7YQkb66hTWH6">
              <cell>
                1:15
              </cell>
              <cell>
                Bidrag till lokalt brottsförebyggande arbete
              </cell>
              <cell>
                30 000
              </cell>
            </row>
            <row xml:id="i-Hv57kgdC1Hd6scw9FFMQ8e">
              <cell>
                1:15
              </cell>
              <cell>
                Bidrag till lokalt brottsförebyggande arbete
              </cell>
              <cell>
                –10 000
              </cell>
            </row>
            <row xml:id="i-4X5DrRSo71FQu9ayWa2ycU"/>
          </table>
        </div>
        <div type="motSignatures">
          <list>
            <item xml:id="i-rMmaUcQ9jQAVXvb785P6w" who="i-PyYxwdbw2KYpXyCWKWHmmT">
              Johan Pehrson (L)
            </item>
            <item xml:id="i-DQwMw3uzEWxgBfjxaPaAAT" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-6qH6nCsWvNRN1ctnW3byYi" who="i-S7wLw9aynA5vbRCsqxxL3N">
              Tina Acketoft (L)
            </item>
            <item xml:id="i-VqJCb73tZX2nNWf85yWZpv" who="i-QQYotqFjTJA7EiQZc1Wmzs">
              Emma Carlsson Löfdahl (L)
            </item>
            <item xml:id="i-KcMadysdZ1Kad6TW6bYyit" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-KYgHMadu1pFoarjiPfj4GF" who="i-VBA6eUH2CpmPZFgqzCpt9N">
              Mats Persson (L)
            </item>
            <item xml:id="i-BSWkCYiyqVYecT1qdbNebC" who="i-BUYvEhrSc9gnHcd6iS4eDJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
