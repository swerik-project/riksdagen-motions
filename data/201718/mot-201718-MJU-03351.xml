<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-03351">
  <teiHeader>
    <fileDesc>
      <titleStmt>
        <title>Resurseffektivt samhälle</title>
        <author corresp="i-UfuzZaG1S7bnPkLrgux2Au">av Jonas Jacobsson Gjörtler m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3351 av Jonas Jacobsson Gjörtler m.fl. (M)</title>
          <idno type="rdwebb">H5023351</idno>
          <rs type="number">3351</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5023351/text</ref>
          <ref type="dokument_url_html">http://data.riksdagen.se/dokument/H5023351</ref>
          <ref type="dokumentstatus_url_xml">http://data.riksdagen.se/dokumentstatus/H5023351</ref>
          <ref type="docx">http://data.riksdagen.se/fil/FE5DB323-37A8-44FF-BD40-1625C5B39C69</ref>
          <ref type="pdf">http://data.riksdagen.se/fil/5D6DD931-AE4F-4F60-99DD-26290BCC6D80</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SJLhxsXN4YLtTMGBvn4Sam" type="signed"/>
        <correspContext corresp="i-SJLhxsXN4YLtTMGBvn4Sam">
          <note type="signatory" corresp="i-UfuzZaG1S7bnPkLrgux2Au"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-JyuoWkg9RUZd3XVSA6MfE6"/>
          <note type="signatory" corresp="i-5wVnuGs5cNm9JWZrGWeZfP"/>
          <note type="signatory" corresp="i-RNLiVMpCYiPgzxr2ERSxMt"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction type="submitted" xml:id="i-71xr2pWdDBaDnwLeEzFSoS">
          <date when="2017-10-05"/>
          <time when="12:47:59"/>
        </correspAction>
        <correspAction type="reviewed" xml:id="i-24C1pdf15GLgMoZoHigXfv">
          <date when="2017-10-05"/>
          <time when="13:30:58"/>
        </correspAction>
        <correspAction type="referred" xml:id="i-MmsHwFDGWa41KkUQXfzCXm">
          <date when="2017-10-13"/>
        </correspAction>
        <correspAction type="assigned" xml:id="i-JMttqb3waJY1WX8ZQKjGmr">
          <date when="2018-11-20"/>
          <time when="07:58:33"/>
        </correspAction>
        <correspContext corresp="i-JMttqb3waJY1WX8ZQKjGmr">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-Ed7x5sYDTaa73kkhaP5RND"/>
        <correspContext corresp="i-Ed7x5sYDTaa73kkhaP5RND">
          <ref type="uppgift">2017/18:MJU14</ref>
          <ref type="ref_dok_id">H501MJU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU14</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FzNHPymQpUDGFUZRZ3QCiJ"/>
        <correspContext corresp="i-FzNHPymQpUDGFUZRZ3QCiJ">
          <ref type="uppgift">2017/18:SkU10</ref>
          <ref type="ref_dok_id">H501SkU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU10</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8RgrfXDyVW1Gr8PEJoYtUT"/>
        <correspContext corresp="i-8RgrfXDyVW1Gr8PEJoYtUT">
          <ref type="uppgift">2017/18:MJU19</ref>
          <ref type="ref_dok_id">H501MJU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU19</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6DmRqzkFDWcjXMdmKzecAs"/>
        <correspContext corresp="i-6DmRqzkFDWcjXMdmKzecAs">
          <ref type="uppgift">2017/18:MJU16</ref>
          <ref type="ref_dok_id">H501MJU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU16</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-YHJ2CobqDGk8fMJR1vz6n"/>
        <correspContext corresp="i-YHJ2CobqDGk8fMJR1vz6n">
          <ref type="uppgift">2017/18:MJU15</ref>
          <ref type="ref_dok_id">H501MJU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU15</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8cXKiC2ycdSw4Z6Xq8BkLQ"/>
        <correspContext corresp="i-8cXKiC2ycdSw4Z6Xq8BkLQ">
          <ref type="uppgift">2017/18:NU22</ref>
          <ref type="ref_dok_id">H501NU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU22</ref>
          <ref type="ref_dok_titel">Energipolitikens inriktning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3351 av Jonas Jacobsson Gjörtler m.fl. (M) Resurseffektivt samhälle</div>
      </div>
      <div type="motBody">
        <div type="motProposal" subtype="förslag">
          <head xml:id="i-ShVG2PZbnaEzQPhKDTo1yY">
            Förslag till riksdagsbeslut
          </head>
          <list style="ol">
            <item xml:id="i-SkUcbATiA44NPbQq1xR18d">
              Riksdagen ställer sig bakom det som anförs i motionen om att
              resurs- och kostnadseffektivitet bör stå i centrum under omställningen
              till en cirkulär ekonomi och tillkännager detta för regeringen.
            </item>
            <item xml:id="i-Wr9NZPVx1iCkj3PMxReEhj">
              Riksdagen ställer sig bakom det som anförs i motionen om att
              utreda ett införande av producentansvar för textilier och tillkännager
              detta för regeringen.
            </item>
            <item xml:id="i-7UpFxtXx6LEongPRQz4b2Y">
              Riksdagen ställer sig bakom det som anförs i motionen om att
              regeringen bör verka för att fler kontroller införs i syfte att
              på ett effektivt sätt upptäcka miljöbrott och tillkännager detta
              för regeringen.
            </item>
            <item xml:id="i-K68qVa5dMu5EQHPVmYfw6K">
              Riksdagen ställer sig bakom det som anförs i motionen om att
              regeringen bör utreda om de svenska straffreglerna beträffande
              olagliga avfallstransporter behöver ändras och tillkännager detta
              för regeringen.
            </item>
            <item xml:id="i-BdHMpLuTXNBsxBEageVjmu">
              Riksdagen ställer sig bakom det som anförs i motionen om att
              regeringen bör verka för att fler regelförenklingar genomförs
              för att underlätta för småföretag vid transport av farligt avfall
              och tillkännager detta för regeringen.
            </item>
            <item xml:id="i-3LEVyGv6PukLhwFJa6HjC7">
              Riksdagen ställer sig bakom det som anförs i motionen om att
              regeringen bör ge Livsmedelsverket ett permanent uppdrag att sprida
              kunskap om matsvinn och den stora miljöpåverkan detta har och
              tillkännager detta för regeringen.
            </item>
            <item xml:id="i-6xi5zAciJjEbvJjS8Ytayw">
              Riksdagen ställer sig bakom det som anförs i motionen om att
              regeringen bör göra en översyn av datummärkningen av livsmedel
              i syfte att minska matsvinnet och tillkännager detta för regeringen.
            </item>
            <item xml:id="i-JgdFZp3viceCYCav4W2HDR">
              Riksdagen ställer sig bakom det som anförs i motionen om att
              verka för ett svenskt undantag från EU-reglerna vad gäller bäst-före-datum
              för ägg och tillkännager detta för regeringen.
            </item>
            <item xml:id="i-MohHrSHQMpeDLCuwtWQQzZ">
              Riksdagen ställer sig bakom det som anförs i motionen om att
              utreda möjligheterna att förändra kraven på reningsverken i syfte
              att möjliggöra ökad återföring av näringsämnen i avloppsslam till
              kretsloppet och tillkännager detta för regeringen.
            </item>
            <item xml:id="i-ByB5UbnEC8tTAMKa6z75Qp">
              Riksdagen ställer sig bakom det som anförs i motionen om att
              regeringen bör se över deponiskatten i syfte att uppmuntra utvinning
              av material från gamla deponier och tillkännager detta för regeringen.
            </item>
            <item xml:id="i-BEhrav4fXhKyGWKLQBnhfL">
              Riksdagen ställer sig bakom det som anförs i motionen om att
              regeringen bör verka för en gemensam och välfungerande inre marknad
              för biogas och andra förnybara bränslen och tillkännager detta
              för regeringen.
            </item>
            <item xml:id="i-QvS4YHS3NLCfuaj63iFDGX">
              Riksdagen ställer sig bakom det som anförs i motionen om att
              regeringen bör se över möjligheten att differentiera tillsynsavgifterna
              för gruvverksamhet med hänsyn till verksamhetens omfattning och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-3pzr9tu9dXSCW975td2AJp">
            Motivering
          </head>
          <p xml:id="i-5bmxYYxYPmcpSuZTo6QBW5">
            Att skapa förutsättningar för ett resurseffektivt samhälle ligger
            högt upp på Moderaternas agenda. Det finns många fördelar ur både
            miljömässigt och ekonomiskt perspektiv med att återvinna mer och
            fler material samt att optimera användningen av de resurser som
            finns. En genomsnittlig europé konsumerar mellan 10 och 20 ton
            resurser varje år, och om en större andel av dessa resurser återvinns
            minskar behovet av att utvinna nya resurser. Politikens uppgift
            är därför att skapa goda förutsättningar för olika aktörer att
            ta ansvar för sitt avfall och värna principen om att förorenaren
            betalar.
          </p>
          <p xml:id="i-R6hMSS5akZ3tUt3oGTBXMW">
            Sedan den industriella revolutionen har människan verkat i en
            ekonomi som bygger på råvaruuttag, produktion, konsumtion och
            avfall – en linjär modell som fungerar bra så länge man antar
            att jordens resurser är oändliga, tillgängliga och billiga. Men
            resurserna är ofta begränsade och råvarupriserna har nästan tredubblats
            under det senaste decenniet. Att gå i riktning mot en mer cirkulär
            ekonomi, där resurser återanvänds i kretslopp, kan således innebära
            flera fördelar. Till stor del åstadkoms detta genom vanliga marknadsmekanismer.
            När kostnaderna för råvaruuttag ökar skapas drivkrafter att istället
            utforma produkter av återvunnet material. Om det är ekonomiskt
            attraktivt att återvinna material ökar incitamenten att ta tillvara
            olika sorters avfall och restprodukter. För omställningen till
            en cirkulär ekonomi är det alltså avgörande att pris och kvalitet
            på återvunnet material kan konkurrera med jungfruliga material.
          </p>
          <p xml:id="i-4h2hcoqza2JCbHMZdCxkF1">
            För att uppnå bättre resurseffektivitet bör den så kallade avfallshierarkin
            användas som utgångspunkt. Enligt hierarkin ska avfall i första
            hand förebyggas och därefter återanvändas, återvinnas eller förbrännas.
            I sista hand ska avfallet läggas på deponi. I Sverige återvinns
            idag en stor del av avfallet, men vi kan bli ännu bättre och ta
            tillvara fler material än vad vi gör idag. Samtidigt är Sverige
            på många sätt ett föredöme för övriga Europa, där avfallshierarkin
            ofta åsidosätts och avfall i huvudsak läggs på deponi. Därför
            bör Sverige verka för att det fortsatta arbetet med EU-kommissionens
            åtgärdspaket för en cirkulär ekonomi bidrar till att minska avfallsmängderna
            och deponierna i hela EU. Nationella mål och riktlinjer får samtidigt
            inte vara för stelbenta utan kunna anpassas till medlemsländernas
            olika förutsättningar. Resurssnålhet och energieffektivitet bör
            stå i fokus under omställningen till en cirkulär ekonomi.
          </p>
          <head type="h2" xml:id="i-Fjp3t2rqJFXiiy4NFyeoXv">
            Värna det sammanhållna producentansvaret
          </head>
          <p xml:id="i-7uXPtHks1h4hqKtBPCc75y">
            Det ska vara lätt för hushållen att medverka till att förpackningar,
            returpapper, textilier och elektronik antingen återanvänds eller
            återvinns. Hushållen ska ha nära tillgång till enkla och tydliga
            insamlingssystem för olika typer av avfall. Ett välfungerande
            insamlings- och återvinningssystem underlättar även omhändertagandet
            av miljöfarliga ämnen och bidrar till att kretsloppen avgiftas.
          </p>
          <p xml:id="i-TA6tLrvfKaVRqqfN239EWD">
            Under alliansregeringen fattades en rad beslut för att förbättra
            förutsättningarna för hållbara kretslopp och för att förebygga
            avfall. Syftet var att skapa långsiktiga och förutsägbara spelregler
            för alla inblandade aktörer, att tydliggöra ansvarsfördelningen
            mellan aktörerna, att främja teknikutveckling och innovationer
            samt att möjliggöra en effektiv tillsyn. Alliansregeringen höjde
            dessutom målen för insamling och återvinning av förpackningar,
            returpapper och elektronik samt skärpte kraven på producenterna
            för att fler hushåll ska ha tillgång till insamlingssystem.
          </p>
          <p xml:id="i-FMEohbaABke2sKg7GEV6Ey">
            Moderaterna vill fortsätta arbetet med att förenkla för hushållen
            och ge dem goda förutsättningar att ingå i resurssnåla kretslopp.
            Var man än bor i landet måste insam­lingssystemen fungera och
            kostnaderna för dem vara rimliga. Ansvaret för insamling och återvinning
            av förpackningar och tidningar ska fortsatt ligga på producenterna,
            och vi värnar det sammanhållna producentansvaret. Samtidigt behöver
            kommunernas inflytande stärkas. Redan i dag har producenter skyldighet
            att samråda med kommuner om organisering och drift av avfallsinsamlingen,
            men fortfarande finns behov av att öka kommunernas möjlighet att
            påverka hur insamlingen sker och hur den eventuellt samordnas
            med insamling av annat avfall.
          </p>
          <p xml:id="i-E5VoZzEnZEXvEJSfMckLjZ">
            På sikt bör sannolikt fler områden omfattas av producentansvar.
            I Sverige slänger vi i genomsnitt åtta kilo kläder i soporna per
            person och år. Redan nu har klädbranschen tagit egna initiativ
            till insamling av textilier och avlagda kläder. Dock konstaterade
            en utredning från Naturvårdsverket i slutet att 2016 att sådan
            insamling kunde vara olaglig, eftersom kläderna räknas som hushållsavfall
            och kommunerna därmed har insamlings­ansvar för dem. Därför bör
            regeringen utreda möjligheten att införa producentansvar för textilier
            i syfte att förenkla hushållens återvinning och främja resurseffektivitet.
            Ett eventuellt införande av producentansvar för textilier får
            dock inte försvåra återbruk eller sätta käppar i hjulet för den
            omfattande second hand-verksamhet som idag bedrivs av företagare
            och ideella organisationer och som därmed redan bidrar till återanvändning
            av exempelvis kläder.
          </p>
          <head type="h2" xml:id="i-GTybWxe258QGBnisUvd1ei">
            Livscykelanalyser
          </head>
          <p xml:id="i-WGtkQGXyF8b3wodpFbbjmT">
            Livscykelanalyser har under senare år blivit kraftfulla verktyg
            för att ge en helhetsbild av den miljöpåverkan som en produkt
            har under hela sin livscykel. I en sådan analys ingår en bedömning
            av den miljöpåverkan som sker i samband med bland annat råvaruuttag,
            tillverkningsprocess och avfallshantering kopplat till produkten.
            Genom livscykelanalyser kan vi få en mer rättvisande bild av olika
            produkters miljöpåverkan och bättre möjligheter att jämföra dem
            med varandra. Dessutom ger livscykelanalyser producenter möjlighet
            att rikta sina miljöinsatser mot de områden där deras produkter
            har som störst negativ miljöpåverkan. Därför bör livscykelanalyser
            i högre grad användas för att synliggöra den miljöpåverkan som
            exempelvis nybyggnation eller olika typer av bilar har. På så
            sätt får konsumenter, företag och beslutsfattare bättre informa­tion
            och möjligheter att välja alternativ med lägre miljöpåverkan.
            Dessutom bör metoderna för att göra en uttömmande livscykelanalys
            samt analysens användnings­områden fortsätta att utvecklas. Ett
            exempel på ett tänkbart användningsområde skulle kunna vara att
            koppla förpackningsavgiften som betalas av producenterna till
            förpackningstypens livscykelanalys.
          </p>
          <head type="h2" xml:id="i-9gD9L1mQHKtEymG7bu9w43">
            Miljöbrott, transport av farligt avfall och regelförenklingar
          </head>
          <p xml:id="i-GDEDSxThwNHeY2QCBWzwRZ">
            Miljöbrott får ofta allvarliga konsekvenser för människor, djur
            och natur under lång tid. Därför bör miljöbrott tas på större
            allvar och prioriteras högre av de rättsvårdande myndigheterna.
            Långt ifrån alla miljöbrott anmäls och ännu färre klaras upp.
            En översyn av hur miljölagarna efterlevs är därför angelägen.
          </p>
          <p xml:id="i-PQkMybc1La4xjX6EjbktRN">
            En tämligen vanligt förekommande typ av miljöbrott rör transport
            och hantering av farligt avfall. Exempelvis förekommer illegala
            transporter av farligt avfall till länder där det inte kan omhändertas
            på ett säkert sätt. Den främsta drivkraften bakom sådana illegala
            avfallstransporter är stora ekonomiska förtjänster, vilket i kombination
            med låg risk för att bli upptäckt och blygsamma straff skapar
            en ohållbar situation. Illegal handel med avfall har ökat i omfattning
            på senare tid och har även kopplingar till den organise­rade brottsligheten.
          </p>
          <p xml:id="i-MtNB76T8DjEJxE9gZRs6Bc">
            Riksrevisionen presenterade år 2015 en granskning som synliggjorde
            flera allvarliga brister i tillsynssystemet för transporter av
            farligt avfall. Systemet är inte tillräckligt effektivt för att
            säkerställa efterlevnad av lagstiftningen på området. Det saknas
            överblick över både avfallsströmmar och den olagliga verksamheten,
            de arbetssätt som används är inte ändamålsenliga och gällande
            straffsatser avskräcker troligtvis inte oseriösa aktörer. I januari
            2017 presenterade Naturvårdsverket en handlingsplan för tillsyn
            av gränsöverskridande avfallstransporter under perioden 2017–2019.
            Planen inkluderar både mål och åtgärdsförslag, vilka dock inte
            är bindande. Regeringen bör snarast komplettera denna handlingsplan
            genom att utreda om de svenska straffreglerna beträffande olagliga
            avfallstransporter behöver ändras.
          </p>
          <p xml:id="i-93vgwB62GK9LFqGver4vU">
            Lagar och regler för transport av farligt avfall är nödvändiga,
            men de måste också stå i rimligt förhållande till hur farlig transporten
            faktiskt är. Lagstiftningen ska vara lätt att förstå och efterleva.
            För yrkesmässig transport av farligt avfall krävs tillstånd från
            länsstyrelsen, eller i vissa fall endast en anmälan. Vidare ska
            transportdokument upprättas för allt farligt avfall som fraktas
            yrkesmässigt av en transportör. För varje slag av farligt avfall
            som transporteras ska transportören föra anteckningar om varifrån
            avfallet kommer, den mängd som transporteras årligen samt hur
            och vart avfallet ska transporteras. Dessa uppgifter ska antecknas
            i kronologisk ordning och sparas i minst ett år. För småföretagare
            är dessa krav besvärliga att efterleva. Det är svårt att förstå
            varför exempelvis en bonde som har bytt olja på sin traktor inte
            får transportera bort olje­avfallet utan att först behöva bocka
            av en rad administrativa moment. Därför menar Moderaterna att
            regelförenklingar behövs för att underlätta för småföretag vid
            transport av farligt avfall.
          </p>
          <head type="h2" xml:id="i-R8yq8XssL8FNVK7wYTCfDZ">
            Goda förutsättningar för delningsekonomi
          </head>
          <p xml:id="i-6qqCQXaupts5fx6CUCUfJf">
            I takt med digitaliseringen av samhället har en ny sorts ekonomi
            växt fram; den kollaborativa ekonomin, delningsekonomin, har på
            kort tid utmanat gamla tankesätt och därmed också marknader. Begreppet
            delningsekonomi är ett samlingsnamn för aktivi­teter som syftar
            till att minska resursåtgången genom effektivare kapacitetsutnyttjande
            av varor och tjänster. Exempel på nydanande verksamheter inom
            delningsekonomin är bland annat digitala tjänster som erbjuder
            bilpooler och verktygspooler.
          </p>
          <p xml:id="i-79avvBUHvGYjxYD6cGS9rc">
            Denna innovativa omställning måste följas noga. Moderaterna ser
            positivt på delningsekonomin – framförallt ur ett kapacitetssparande
            perspektiv, eftersom tillgång och efterfrågan kan mötas i snabba
            digitala transaktioner. De resursbesparingar som delningsekonomin
            innebär kan med andra ord främja den cirkulära ekonomin och bidra
            till en mer hållbar utveckling. Men det finns också potentiella
            risker, bland annat att svensk lag kringgås eller helt enkelt
            inte har anpassats till den digitala eran. Samtidigt har Sverige
            goda förutsättningar för att fler initiativ inom delningsekonomin
            ska kunna starta sina verksamheter just här, eftersom Sverige
            på många sätt ligger i teknisk framkant. Svensk lagstiftning behöver
            ses över i syfte att på ett hållbart sätt skapa möjligheter för
            delningsekonomin att växa.
          </p>
          <head type="h2" xml:id="i-QD8uRQcLYzAguJPsFnJJhh">
            Minska matsvinnet
          </head>
          <p xml:id="i-XDvPWb6jiMe6xJewV28Ncx">
            Att begränsa matsvinnet är viktigt både nationellt, inom EU och
            globalt. Ur ett interna­tionellt perspektiv är en av de stora
            frågorna hur vi ska kunna mätta alla munnar om någon generation,
            när jordens befolkning förväntas ha ökat till 9 miljarder människor.
            Det läggs mycket tid och resurser på kampanjer om hur vi kan förändra
            våra matvanor och det forskas intensivt kring odling av tåliga
            sädesslag, och inte minst hur man ska ta tillvara vattnet mer
            effektivt. Samtidigt förspills ungefär en tredjedel av all mat
            som produceras. Det finns därför stora vinster och resursbesparingar
            att inhämta genom minskat bortfall i produktion, skörd, transport
            och förädling samt minskat svinn hos handlare och konsumenter.
          </p>
          <p xml:id="i-YFm94JpwstDMYE4ciYz6h8">
            Inom EU är svinnet generellt sett störst i handels- och konsumentledet,
            och det är också i slutet av värdekedjan som produkten har sin
            största miljöpåverkan. Enligt Livsmedelsverket uppkommer, frånsett
            jordbrukssektorn, varje år ungefär 1,2 miljoner ton matavfall
            i Sverige. Varje person slänger i snitt ungefär 81 kg mat. En
            studie av det flytande matavfallet visar att svenska hushåll häller
            ut cirka 224 000 ton mat och dryck via avloppet under ett år,
            motsvarande cirka 26 kg per person.
          </p>
          <p xml:id="i-UiGsougkoFS2ihGfs762ho">
            Under alliansregeringen tilldelades Livsmedelsverket medel för
            att tillsammans med Jordbruksverket och Naturvårdsverket arbeta
            för att minska matsvinnet. I uppdraget ingick bland annat kartläggning
            av matavfall och matsvinn i primärproduktionen samt riktade informationsinsatser
            till konsumenterna. Mer kan och bör göras. Det behövs ytterligare
            informationsinsatser med ett positivt budskap, till exempel om
            vad bäst-före-datumet innebär för olika livsmedel och hur livsmedlen
            ska förvaras. Här har sannolikt mycket kunskap gått förlorad under
            senare decennier. Sex av tio vet inte skillnaden mellan bäst-före-datumet
            och sista förbrukningsdag. En så enkel sak som att byta ut orden
            ”bäst före” till exempelvis ”minst hållbar till” skulle sannolikt
            kunna leda till mindre matsvinn och att vårt klimatavtryck blir
            mindre. Livsmedelsverket bör därför ges ett permanent uppdrag
            att genomföra informationsinsatser för att minska mat­svinnet.
          </p>
          <p xml:id="i-2RkxMU8fBk6nQZzgucMCKn">
            Regeringen och Livsmedelsverket bör dessutom verka för ett svenskt
            undantag från EU-reglerna vad gäller bäst-före-datum för ägg.
            Detta vore naturligt då de flesta svenska handlare och konsumenter
            – till skillnad från i stora delar av EU – behandlar äggen som
            kylvara. Svenska ägg i kylförvaring håller mycket längre än det
            sista datum som EU tillåter, vilket innebär att handlare och konsumenter
            i onödan slänger stora mängder fullt ätbara ägg.
          </p>
          <head type="h2" xml:id="i-A1UamLaqTcYCqiBe6gucch">
            Återföring av näringsämnen från avloppsslam
          </head>
          <p xml:id="i-MZae5nDumdJH2gsyF3bcJh">
            Synen på användning av avloppsslam i jordbruket är delad. Å ena
            sidan är det angeläget att återföra näringsämnen och organiskt
            material i ett fungerande kretslopp, å andra sidan måste risker
            avseende exempelvis föroreningar, gifter och andra oönskade ämnen
            hanteras. Genom uppströmsarbete kan mängden föroreningar minskas,
            men behovet av fungerande avskiljning och rening kvarstår ändå.
          </p>
          <p xml:id="i-Gv4nV9R3jXWwjBG1hxhPG6">
            Runt en miljon ton avloppsslam bildas i varje år vid de kommunala
            reningsverken i Sverige. En del av slammet används för att producera
            biogas, och restprodukten efter att biogasen utvunnits – biogödsel
            – kan användas som gödning. Det går också att utvinna näringsämnen
            direkt ur slammet, exempelvis genom förbränning eller andra former
            av tekniska processer. Genom att på olika sätt ta tillvara näringsämnena
            i avloppsslammet är det alltså möjligt att återföra dem till jordbruksmarken.
            Därmed minskar också det näringsläckage som idag bland annat bidrar
            till övergödning av våra sjöar och hav.
          </p>
          <p xml:id="i-8WkgS2mFidREDBxsvGJJwb">
            För att säkerställa att avloppsslammet inte innehåller miljöfarliga
            ämnen som sedan sprids genom gödsling behövs investeringar i ny
            reningsteknik. Tuffare krav på de kommunala avloppsreningsverken,
            till exempel gällande återföring av fosfor, är avgörande för att
            investeringar i sådan teknik ska kunna ske. Kraven bör först och
            främst införas för de reningsverk där de kan bidra till störst
            miljönytta. Att öka utvinningen och återföringen av näringsämnen
            ur avloppsslam är en av många åtgärder som kan främja omställningen
            till en cirkulär ekonomi.
          </p>
          <head type="h2" xml:id="i-MG9pwN234gA3G64BdFzubA">
            En ändamålsenligt utformad deponiskatt
          </head>
          <p xml:id="i-YYSUMwtkyjFuoFMf7sAfbe">
            Deponiskatten infördes år 2000 i syfte att minska mängden avfall
            som deponeras, till förmån för materialåtervinning. Tillsammans
            med andra åtgärder, såsom satsningar på återvinning och förbud
            mot deponering av brännbart och organiskt avfall, har Sverige
            blivit världsledande på avfallsfrågor. Deponiskattens nuvarande
            utformning försvårar dock återvinning av viktiga resurser ur stora
            avfallsflöden. För att till exempel öka utvinningen av fosfor
            ur avloppsslam eller värdefulla material ur gamla deponier krävs
            storskaliga industriella processer, vilka genererar restprodukter
            utan marknadsvärde som återigen måste deponeras och därmed drabbas
            av deponiskatten. Det innebär tyvärr att det ofta blir billigare
            att utvinna nya råvaror ur naturen än att återvinna råvaror från
            avfallsflöden. Det är inte resurseffektivt. En regeljustering
            som innebär att återförande av restmaterial till deponi efter
            deponiåtervinning undantas från beskattning skulle medföra flera
            fördelar, bland annat ökad resurshushållning samt främjande av
            flera miljökvalitetsmål. Regeringen bör därför göra en översyn
            av deponiskatten så att dess utformning främjar omställningen
            till en cirkulär ekonomi.
          </p>
          <head type="h2" xml:id="i-3H1PD6WDcxh6vRjjsy3oqv">
            Kampen mot marint skräp och mikroplast
          </head>
          <p xml:id="i-QaeR9xhGqzeECPcYfxxiNZ">
            Förekomsten av marint skräp är ett stort problem. Totalt beräknas
            6,4 miljoner ton skräp dumpas i världshaven varje år. Bara i Nordsjön
            dumpas årligen omkring 20 000 ton skräp. Det får allvarliga konsekvenser
            för såväl djur som människa. Den största andelen av det marina
            skräpet utgörs av plastavfall som naturen inte klarar av att omhänderta.
            Istället bryts plasten ner till mikropartiklar, så kallad mikroplast.
            Dessa partiklar är i sig ofta giftiga och fungerar dessutom som
            magneter för andra miljögifter. Partiklarna äts av bland annat
            plankton som i sin tur äts av fisk och skaldjur och fortsätter
            på så sätt uppåt i näringskedjan tills vi människor får i oss
            plasten.
          </p>
          <p xml:id="i-MaJZgVKmS4g3Vm4HahoJer">
            Den största mängden av det marina skräpet blir kvar i haven där
            det flyter omkring eller sjunker till botten, men stora mängder
            skräp flyter också i land. I Sverige är särskilt västkusten hårt
            drabbad på grund av de havsströmmar som för med sig skräpet från
            andra länder eller från verksamhet till havs. Ansvaret för att
            ta hand om det marina skräpet vilar idag på kommunerna, och för
            många kustkommuner innebär detta ett omfattande arbete och betydande
            kostnader, trots att mycket strandstädning utförs av frivilliga
            krafter.
          </p>
          <p xml:id="i-BzTQjfZzus42hkx834Q6Vh">
            Havet är en gemensam angelägenhet; varken en kommun eller ett
            land kan ensamt hantera problemet med marint skräp. Kommunerna
            behöver därför stöd från regering och myndigheter. Sverige har
            kommit långt på området och det finns nu goda möjlig­heter för
            regeringen att påverka och sprida information kring avfallshantering
            för att åtminstone begränsa det marina skräpet. Sverige bör dessutom
            vara pådrivande inom EU för att lyfta frågan på den internationella
            dagordningen. Regeringen bör verka för att kostnaderna och ansvaret
            för det marina skräpet fördelas rättvist inom EU.
          </p>
          <head type="h2" xml:id="i-GxY5bTfDjuqvShpChVZvuY">
            Konkurrenskraftig biogas
          </head>
          <p xml:id="i-AsDXgM1L5yVVB2AkobyNiP">
            År 2015 producerades nära 2 TWh biogas i Sverige, och i egenskap
            av förnybar energi­källa förväntas biogasen spela en allt viktigare
            roll. En stor andel av den svenska biogasen blir idag till fordonsgas,
            men den används även för exempelvis uppvärmning och elproduktion.
            Dock är den svenska biogasproduktionen idag hårt konkurrensutsatt
            av importerad biogas, exempelvis från danska anläggningar. Anledningen
            är att Sverige har valt en modell med konsumtionsstöd till biogasen
            genom skattebefrielse, medan Danmark istället ger stöd i produktionsledet.
            Det innebär att dansk biogas som impor­teras till Sverige subventioneras
            genom både konsumtions- och produktionsstöd, och därmed blir billigare
            än svensk gas. EU har i ett förhandsbesked meddelat att det är
            godtagbart att utnyttja det dubbla stödet på detta vis. Det är
            olyckligt att konkurrensen inom EU snedvrids till följd av statliga
            subventioner, och regeringen bör därför verka för en harmonisering
            av systemen mellan de berörda länderna i syfte att uppnå en gemensam
            och välfungerande inre marknad.
          </p>
          <head type="h2" xml:id="i-4SV6RpzRfUtp9hQjG68ntK">
            Gruvavfall
          </head>
          <p xml:id="i-TXZxfFWKgd5CaHijYkFHv2">
            Gruvnäringen är en viktig industri i Sverige. Enligt Sveriges
            geologiska undersökning (SGU) finns det idag 17 svenska gruvor
            i drift. Enligt Swemin, branschföreningen för gruvor, mineral-
            och metallproducenter, så är Sverige idag en av de viktigaste
            gruvnationerna inom Europa och den största producenten av järnmalm
            med 80–90 procent av Europas produktion. Gruv- och mineralnäringen
            bidrar också med tiotusentals svenska arbetstillfällen. Sverige
            har god geologisk grund, och prospek­teringar pekar på att den
            svenska gruvproduktionen år 2025 skulle kunna vara tre gånger
            så hög. Gruvbranschen växer och det är därför viktigt med långsiktiga
            regler och hållbar finansiering för att täcka statens kostnader.
          </p>
          <p xml:id="i-22queSUWjaumSkiLJeXBy3">
            För att öppna en gruva krävs först en rad olika kontroller och
            utredningar i syfte att se över hur miljön påverkas. Det är bra
            att dessa kontroller görs för att vi ska kunna vara trygga med
            att miljön inte tar skada. Brytning av mineraler påverkar tveklöst
            miljön, men under de senaste åren har Sverige kommit långt i arbetet
            med att minska denna miljöpåverkan – och det är bra. Den svenska
            gruvnäringen ska, även med fler aktiva gruvor, vara miljömässigt
            hållbar.
          </p>
          <p xml:id="i-RMvE3jdGXrn1WUYEtJFHFi">
            Gruvnäringen betalar varje år avgifter för att finansiera prövningsprocesser
            och tillsyn. Systemet för finansiering är minst sagt krångligt.
            Dessutom har flera myndig­heter, exempelvis Naturvårdsverket och
            Ekonomistyrningsverket, vid upprepade tillfällen konstaterat att
            avgifterna inte ger full kostnadstäckning för statens utgifter
            vid prövning och tillsyn. Under våren 2015 beslutade regeringen
            att höja tillsynsavgifterna med 50 procent för att de i större
            utsträckning ska täcka statens utgifter. Höjningen ska enligt
            regeringen ske successivt fram till 2018 så att gruvnäringen ska
            ha möjlighet att anpassa sig till de ökade kostnaderna.
          </p>
          <p xml:id="i-3q6UvexoFTCi6QQwcsoVr8">
            Regeringen valde dock att höja avgiften för samtliga aktörer,
            oavsett storlek på gruvverksamheten. Riksrevisionen tar upp detta
            i en granskning efter att flera länsstyrelser har påpekat att
            gruvbolag enligt gällande förordning (1998:940) betalar en och
            samma avgift för olika stora anläggningar. Riksrevisionen menar
            också att tillsyns­avgifterna bör höjas. Vi i Moderaterna instämmer
            med Riksrevisionens bedömning; verksamhetens storlek är rimligen
            av betydelse för såväl omfattningen av de potentiella miljöriskerna
            som behovet och omfattningen av tillsynsverksamheten. En höjning
            av avgiften för tillsyn, oavsett storlek, slår mycket hårdare
            mot en liten verksamhet än mot en stor och reflekterar inte alltid
            de faktiska kostnader som tillsynen innebär. Tillsyns­avgifterna
            för gruvverksamhet bör därför vara differentierade, ta hänsyn
            till gruvverk­samhetens omfattning och i större utsträckning reflektera
            statens faktiska kostnader.
          </p>
        </div>
        <div type="motSignatures">
          <list>
            <item xml:id="i-T7TMDmdiibtSiKLwtYSutg">
              Jonas Jacobsson Gjörtler (M)
            </item>
            <item xml:id="i-BhHGvhBGXJ34BrZbNR1SsZ">
              Johan Hultberg (M)
            </item>
            <item xml:id="i-3FF1yS3G8Ux6Js7jiwPjQL">
              Åsa Coenraads (M)
            </item>
            <item xml:id="i-Qu24FUz8ECKoMwMRkCeAVG">
              Gunilla Nordgren (M)
            </item>
            <item xml:id="i-APpfbWFQJGsA5PKm3hvNDA">
              Jesper Skalberg Karlsson (M)
            </item>
            <item xml:id="i-4TffBKKaTs7g4buYzHahZn">
              Lars-Arne Staxäng (M)
            </item>
            <item xml:id="i-MKtxfXvqe8NAr4taJrWF6K">
              Cecilie Tenfjord-Toftby (M)
            </item>
            <item xml:id="i-L4nQTjyN7Fsfhmup8FTv9H">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
