<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__516/mot_1965__ak__516-001.pdf"/>
      <div type="motHeader" xml:id="i-K8bPsef1nusiZ4pW2VzDBr">
        <div type="motTitle" xml:id="i-Ep2sxYfxSWHjg6SZtHxdV2"/>
        <div type="motSubmissionInfo" xml:id="i-2fRUD43uszUmqxqJhxK3WL"/>
      </div>
      <div type="motBody" xml:id="i-DBB5BvNtFNWfikweUeKdbi">
        <div xml:id="i-QT1332TB9jr8DbHujtqoYB">
          <p xml:id="i-5E8AZtph94YhZHPX8ddQv4">
            Nr 516—517 Motioner i Andra kammaren, nr 516 år 1965 1
          </p>
          <p xml:id="i-VS3Nd57JDCGdWwohFaKsZX">
            Nr 516
          </p>
          <p xml:id="i-SZBDqV3AY3orxANPwgJjGj">
            Av herr Ohlin m. fl., angående de handikappades problem.
          </p>
          <p xml:id="i-XhYJGhJvYUtofNxPcEVFie">
            (Lika lydande med motion 417 i Första kammaren)
          </p>
          <p xml:id="i-XDP7LoC9NCpyE7D7rfAuMF">
            Inledning
          </p>
          <p xml:id="i-2wnANutdqkw6E1XAdmzKft">
            De som i dagens samhälle har det sämst ställt är — nästan utan
            undantag — människor med fysiska och psykiska handikapp. Denna
            grupp av människor har fått mindre del än andra av den välståndsutveckling
            som skett under senare tid — många handikappade tvingas leva hela
            sitt liv på vad vi bru- kar kalla existensminimum. Det är ett
            dåligt uttryck för solidariteten i ett kultursamhälle att man
            — när resurser finns — inte hjälper dessa män- niskor upp till
            en rimlig levnadsnivå. En central uppgift i 1960-talets social-
            politik måste vara att förbättra den handikappades villkor. Målet
            bör vara att bereda handikappade människor möjlighet till ett
            liv, likvärdigt med andras. Likvärdig levnadsstandard är icke
            en fråga endast om materiella ting. Det gäller även rätten för
            handikappade människor till ett meningsfullt arbete och till delaktighet
            i kulturliv och normala sociala rela- tioner. De insatser som
            föreslås av regeringen är visserligen glädjande till sin tendens,
            men de kvarlämnar ett starkt intryck av att man trots allt väjer
            för åtgärder som radikalt skulle förbättra de handikappades situation.
            Rehabilitering och omskolning är vanligen lönsam ur samhällets
            syn- punkt. Även om så inte är fallet får de ekonomiska aspekterna
            inte träda i förgrunden och bromsa reformer. För en effektiv rehabiliteringsverksamhet
            krävs bl. a. kraftiga personalökningar inom arbetsvården. Rätten
            till arbete gäller även de handikappade och måste göras reell
            genom ökade resurser åt arbetsvården. Möjligheterna för de handikappade
            att förkovra sig under sin fritid med litteratur, kostnärligt
            skapande, resor m. m. måste ökas. Det är ett område som samhället
            kraftigt försummat. Samhälls-, stads- och bostadsplanering måste
            i högre grad än hittills ta hänsyn till de handikappade och gamla.
            Även rörelsehindrade skall kunna besöka offentliga byggnader,
            använda sig av allmänna kommunikations- medel och få en bostadsmiljö
            likvärdig med andra människors. Samhället bär ett stort ansvar
            för att sådana åtgärder vidtages, som för- hindrar att handikapp
            uppstår. Därvid står forskning i främsta rummet,
          </p>
          <p xml:id="i-PvvAvBuC9HsUEiosF9hiSj">
            Bihang till riksdagens protokoll 1965.4 saml. Nr 516-—517
          </p>
          <pb facs="riksdagen-motions-pdf/data/1965/mot_1965__ak__516/mot_1965__ak__516-002.pdf"/>
          <p xml:id="i-24atjMhsudUJjtGVMJp7Xo">
            2 Motioner i Andra kammaren, nr 516 år 1965
          </p>
          <p xml:id="i-QjmcfSiLFREQEbuK3hEkq7">
            t. ex. i oligofrenologi, om vilket folkpartiet upprepade gånger
            motionsvägen fört fram krav i riksdagen. Detta är några av de
            områden där vi anser att samhället måste påta sig ett stort ansvar.
            Självklart är att även den av oss föreslagna ökningen av samhällets
            insatser måste ses endast som ett steg på vägen mot att ge de
            handikappade möjlighet att trots allt få leva som andra.
          </p>
          <p xml:id="i-VwZYBgFviWj7E3zf6ffyc1">
            Invaliditetstillägg och invaliditetsersättning
          </p>
          <p xml:id="i-EuarCSiXKfjvMCjCJf1JW8">
            Invaliditetstillägget utgår med 30 Z av basbeloppet och är alltså
            för när- varande 1500 kronor. Invaliditetsersättningen utgår med
            50 Z av basbe- loppet och utgör sålunda 2500 kronor. Tillägget
            utgår till handikappade, som inte vistas å anstalt, som komplement
            till ålderspension eller förtids- pension. Ersättningen utgår
            när den handikappades arbetsinsats är sådan att rätt till förtidspension
            ej föreligger. En indexreglering av dessa invalidi- tetsförmåner
            föreslogs av folkpartiet redan 1962. Både 1962 och 1963 av- slogs
            detta krav, för att emellertid återkomma i statsverkspropositionen
            1964 som regeringens förslag. Indexregleringen var en nödvändig
            men inte tillräcklig förbättring. En standarduppräkning av invaliditetstillägget
            och invaliditetsbidraget är myc- ket angelägen. Dessa förmåner
            kommer i fråga endast för de svårast drab- bade invaliderna. Till
            denna grupp hör handikappade med mycket svåra kroppsliga defekter.
            I ett jämförelsevis ringa antal fall har invaliditetstill- lägg
            därtill utgått vid mentala rubbningar. När tidigare från vårt
            håll mo- tionsvägen förslag förts fram om en standardhöjning av
            dessa förmåner har det skett i avsikt att göra en snabb insats
            för de hårdast drabbade invali- derna. Vi hyser fortfarande uppfattningen
            att en omedelbar höjning bör göras av de särskilda invaliditetsförmånerna.
            Vi föreslår att tillägget höjes från nuvarande 30 7 till 50 2
            av basbeloppet samt att ersättningen höjes från 50 2 till 75 70.
            Eftersom bidrag för vård i enskilda hem av handikappade barn under
            16 år nu betraktas som invaliditetsersättning, innnefattar höj-
            ningen av invaliditetsersättningen även den av oss tidigare krävda
            ökningen av vårdbidragen. Dessa förbättringsförslag är identiska
            med en från folk- partiet och centerpartiet reservationsvis framförd
            hemställan år 1964 (and- ra lagutskottet 1964 nr 41). Vi förordar
            att ändringen bör träda i kraft den 1 juli 1965. Antalet handikappade
            som åtnjuter invaliditetstillägg utgör för närvarande ca 8000,
            medan antalet som erhåller invaliditetsersättning stannar vid
            ca 2200, enligt senast tillgängliga uppgifter. Kostnaden för denna
            reform beräknar vi mot den bakgrunden till 10 milj. kronor för
            bud- getåret 1965/66. Det får ankomma på vederbörande utskott
            att göra erfor- derliga ändringar i gällande lagtext i anledning
            av dessa förslag. Efter tidigare förslag från folkpartiet fick
            — efter hemställan om detta
          </p>
          <pb facs="riksdagen-motions-pdf/data/1965/mot_1965__ak__516/mot_1965__ak__516-003.pdf"/>
          <p xml:id="i-V83VCZCnwFcaddUYtcXX1">
            Motioner i Andra kammaren, nr 516 år 1965 3
          </p>
          <p xml:id="i-TUf3noxUXCJtdVAAWuQTui">
            från riksdagen till regeringen — en utredning i uppdrag att under
            1965 framlägga förslag om halva invaliditetstillägg och invaliditetsersättningar,
            som skulle utgå till medelsvårt handikappade personer. Då förslag
            väntas under innevarande år ser vi ingen anledning att i detta
            sammanhang be- handla frågan om halva förmåner.
          </p>
          <p xml:id="i-5X1eyWSbCJ8nfeWkVBJq4s">
            De handikappade studerande
          </p>
          <p xml:id="i-NrrCHE41Mi7718kiUMmGWy">
            Den som trots ett påtagligt handikapp utför förvärvsarbete kan
            få inva- liditetsersättning i stället för att förtidspensioneras.
            Invaliditetsersättningen avses ersätta den handikappade för extrautgifter,
            t.ex. för dyra resor eller för hjälp av annan person för att möjliggöra
            arbetet. Invaliditetstillägg utgår på samma grunder till den som
            är förtidspensio- nerad. I bägge dessa fall, alltså både när det
            gäller invaliditetsersättning och in- validitetstillägg, kan bidrag
            inte utgå till den som bedriver teoretiska stu- dier. Som vi tidigare
            framhållit är lagstiftningen i detta hänseende f. n. up- penbart
            otillfredsställande. Vi föreslår en omedelbar lagstiftningsändring
            av innebörden att 9 kap. 2 $, 2 stycket, i lagen om allmän försäkring
            kom- pletteras med stadgande av innebörden, att även den som på
            grund av om- skolning, yrkesutbildning eller eljest till följd
            av studier är förhindrad ha förvärvsarbete skall äga rätt till
            invaliditetstillägg och invaliditetsersättning. Någon ytterligare
            uppräkning av anslaget torde därigenom ej erfordras. För- fattningsändringen
            bör träda i kraft den 1 juli 1965.
          </p>
          <p xml:id="i-EUEkYbGXJchmRzzHZNm736">
            Invalidbostadsbidraget
          </p>
          <p xml:id="i-sVzQWCdZWrZUyHGqHCt5m">
            I en undersökning nyligen i Göteborg fann man att vårdtiden för
            kroniskt sjuka åldringar var beroende av dessa åldringars bostadssituation.
            Om åld- ringarna hade tillgång till lämpliga bostäder efter utskrivningen
            kunde vård- tiderna avsevärt förkortas. Detta förhållande gäller
            med all säkerhet även de yngre handikappade. Bristen på lämpliga
            bostäder för handikappade gör sålunda, att de redan nu hårt ansträngda
            sjukvårdsinrättningarna får be- hålla patienter som kunde klara
            sig utanför sjukhuset, om det bara fanns lämpliga bostäder. Vi
            har i dag omkring 700 invalidlägenheter, behovet har uppskattats
            till det tiodubbla. För att stimulera byggandet av invalidbostäder
            utgår invalid- bostadsbidrag med högst 10000 kronor per lägenhet.
            Man uppskattar att innevarande budgetår ca 2 milj. kronor utnyttjas
            för invalidbostadsbidragen. Om man räknar att genomsnittskostnaderna
            hålls nere till 6 000 kronor per lägenhet — vilket de hittills
            gjort — kan bidragen räcka till 335 lägen- heter. Enligt vår uppfattning
            bör konstruktionen av invalidbostadsbidraget för-
          </p>
          <pb facs="riksdagen-motions-pdf/data/1965/mot_1965__ak__516/mot_1965__ak__516-004.pdf"/>
          <p xml:id="i-C4BJsW5ynX5rnkm3kdr8GP">
            4 Motioner i Andra kammaren, nr 516 år 1965
          </p>
          <p xml:id="i-RzLHKfVxknH2PZwiGGerj6">
            ändras för att därigenom stimulera kommuner och enskilda att
            mera ut- nyttja denna möjlighet. Kostnaderna för att göra en bostad
            helt anpassad till den handikappades förutsättningar överstiger
            ofta 10 000 kronor. Ge- nom att slopa maximigränsen vid 10 000
            kronor och låta bidraget utgå efter de faktiska kostnaderna skulle
            också antalet handikappade som kommer i åtnjutande av denna förmån
            väsentligt ökas. Länsbostadsnämnderna uppskattar behovet till
            6,8 milj. kronor för 1965/66. Utgifterna för invalidbostadsbidraget
            bestrides från anslaget un- der elfte huvudtiteln, Bidrag till
            viss bostadsförbättringsverksamhet. Detta anslag föreslår departementschefen
            uppgå till 30 milj. kronor för 1965/66, dvs. samma belopp som
            för innevarande budgetår. Departementschefen an- ger inte hur
            anslaget skall fördelas mellan olika utgifter som bestrides ur
            anslaget. Sålunda finns inte någon beräkning, som anger hur stor
            del av anslaget som avser invalidbostadsbidraget. För att täcka
            de ökade kostna- der som uppstår genom den av oss förordade omkonstruktionen
            av bidraget föreslås att anslaget Bidrag till viss bostadsförbättringsverksamhet
            för bud- getåret 1965/66 uppräknas med 2 milj. kronor i förhållande
            till Kungl. Maj:ts förslag till 32 milj. kronor.
          </p>
          <p xml:id="i-6BJA3sMjJeMeLHTJ4TypNS">
            Samhällsplaneringen och de handikappade
          </p>
          <p xml:id="i-MtZoaFcvzpzrtYvo4mq39w">
            Man har på senare tid från myndigheternas sida alltmer börjat
            uppmärk- samma sådana problem som onödigtvis möter den handikappade
            på grund av försummelser vid stadsplanering, bostadsbyggande och
            uppförande av offentliga lokaler. Så har t. ex. bostadsstyrelsen
            ett intimt samarbete med Svenska vanföre- vårdens centralkommitté
            (SYVCK) och utfärdar anvisningar för bostadsbyg- gande, vilka
            sedan ligger till grund för länsbostadsnämndernas beviljande av
            lån och invalidbostadsbidrag. Byggnadsstyrelsen har delvis som
            en följd av tidigare folkpartimotioner i riksdagen utfärdat rekommendationer
            till kommuner och enskilda före- tagare i syfte att underlätta
            den dagliga livsföringen för de handikappade. Byggnadsstyrelsen
            ställer sig vidare positiv till det av SVCK framförda kra- vet
            att ett tillägg till byggnadsstadgan skall införas om att rörelsehindrade
            lätt skall nå allmänna lokaler, men anser att åtgärderna bör sättas
            in mer generellt och innefatta även bostadsbyggandet. I den bearbetning
            av tillämp- ningsföreskrifterna till byggnadsstadgan som pågår
            tas önskemål om hiss eller andra villkor för lättillgänglighet
            upp. Beträffande de offentliga bygg- naderna avser man att förändra
            projekteringsbestämmelserna med tanke på de handikappades förutsättningar.
            I likhet med byggnadsstyrelsen anser vi att en allmän översyn
            av bygg- nadslagstiftningen bör göras för att få verksamma regler
            till stånd för en handikappvänlig stadsplanering och byggenskap.
          </p>
          <pb facs="riksdagen-motions-pdf/data/1965/mot_1965__ak__516/mot_1965__ak__516-005.pdf"/>
          <p xml:id="i-VwVSGKG97LhWnAnLCmFmTr">
            en
          </p>
          <p xml:id="i-EJh3ePYuYd5s8BBYovsXxG">
            Motioner i Andra kammaren, nr 516 år 1965
          </p>
          <p xml:id="i-Tfym1gp3M6ijdZ234pUMTr">
            Arbetsvårdens personalproblem Rehabiliteringsverksamheten befinner
            sig i en kraftig expansion. År 1961 inskrevs på arbetsvårdsexpeditionerna
            33 000 personer. År 1963 var anta let nästan 50 000. Det har inte
            ansetts orimligt att vi inom en inte alltför avlägsen framtid
            närmar oss 100 000 sökande per år. Av de 6 nya tjänster som arbetsmarknadsstyrelsen
            begärt till arbetsvårds- byrån har Kungl. Maj:t bifallit endast
            2. Antalet av Kungl. Maj:t beviljade tjänster är inte tillräckligt.
            Den uppspårande verksamheten gentemot de handikappade är mycket
            angelägen, och en intensifiering av denna är personalkrävande.
            Även andra områden av arbetsvårdsbyråns verksamhet blir lidande
            av de begränsade personalresurserna. Kontakterna mellan arbetsvårdsbyrån
            och fältorganisa- tionen måste bli intensivare med tanke på utbyggnaden
            av verkstäderna för arbetsträning och skyddad sysselsättning.
            Denna förstärkning av resurserna får inte bromsas av brist på
            personal. För att rehabiliteringen av de handi- kappade skall
            bli verksam krävs en uppföljande verksamhet som konstate- rar
            effekten av de vidtagna åtgärderna. Detta har hittills måst åsidosättas
            på grund av bristen på personal. Arkivarbetarnas antal har under
            den se- nare tiden ökat kraftigt. Är 1957 var de 783 och 1964
            2 367, medan den för detta ändamål avsedda personalen ökat endast
            med en befattningshavare. Vi föreslår bifall till AMS förslag
            och hemställer att anslag ges till de 6 begärda tjänsterna. Arbetsmarknadsstyrelsen
            anser att 35 nya tjänster behövs till arbetsför- medlingarnas
            arbetsvårdsexpeditioner. Av dessa bifaller Kungl. Maj:t en- dast
            10. Arbetsmängden har ökat även av andra orsaker än ökningen av
            antalet arbetsvårdssökande. Ett tiotal nya arbetsprövningsavdelningar
            skall inrät- tas under innevarande år, och en ytterligare utbyggnad
            kommer att ske. Detta är ett led i en ingående individuell arbetsprövning,
            vilken är en förut- sättning för att arbetsträningen sedermera
            skall bli effektiv. Ökningen av antalet arbetsvårdssökande medför
            en ökning av dem för vilka speciella hjälpåtgärder fordras, t.ex.
            psykiskt sjuka och socialt missanpassade. Des- sa kategorier kräver
            en stor personalinsats, för vilken den nuvarande orga- nisationen
            inte är dimensionerad. Det har nämligen visat sig att också den
            kurativa verksamheten behöver byggas ut. Vidare har kontakterna
            med ut- omstående myndigheter, organisationer och näringsliv ökat,
            vilket medför större krav på personalen. Vi är villiga att bifalla
            20 av de 35 nya tjänster som AMS kräver.
          </p>
          <p xml:id="i-WUiA7EFZj2n9bXhLeoqLWN">
            Verkstäderna för handikappade Arbetsträning sätts in för dem
            som behöver träna upp sin arbetsförmåga för att senare kunna arbeta
            på en vanlig arbetsplats eller för dem som be- höver träning i
            det dagliga livets aktiviteter.
          </p>
          <pb facs="riksdagen-motions-pdf/data/1965/mot_1965__ak__516/mot_1965__ak__516-006.pdf"/>
          <p xml:id="i-UEGFciXcVTDzPAq81V4d65">
            6 Motioner i Andra kammaren, nr 516 år 1965
          </p>
          <p xml:id="i-QyoH7Ztj8J2o77NC5Z9B6R">
            Lyckas man med rehabilitering av en person spar samhället ofta
            stora utgifter för pensionering o. d. Även en blygsam förbättring
            av funktionsför- mågan är lönsam. Men de rent mänskliga synpunkterna
            — som inte låter sig värderas i pengar — bör givetvis tillmätas
            den avgörande betydelsen. De skyddade verkstäderna för handikappade
            har här en mycket värdefull funktion. Vid utgången av 1963 disponerades
            4 599 platser, medan behovet är 20 000 platser. Den utbyggnad,
            som erfordras för att fylla detta behov, kräver kraftigt ökade
            resurser. Arbetsmarknadsstyrelsen kräver att anslaget till anordnande
            av sådana verkstäder uppräknas till 15 milj. kronor. Vi föreslår
            en höjning av Kungl. Maj:ts förslag med 1,5 milj. kronor till
            12,5 milj. kronor.
          </p>
          <p xml:id="i-2DDirSN5dMxpzUzQttp8T9">
            Staten som arbetsgivare
          </p>
          <p xml:id="i-35158Yt9oQzmze5weiLH7Z">
            Den handikappade möter ofta problem, när han söker sig ut i den
            öppna marknaden. Staten och kommunerna borde i detta sammanhang
            vara möns- terarbetsgivare, men så är inte alltid fallet. Civildepartementet
            har dock påpekat vikten av att även handikappade anställs i av
            staten bedriven verk- samhet. Några viktiga förändringar har inträffat
            under den senaste tiden. Sålunda har såväl extra ordinarie som
            ordinarie tjänster nu öppnats för handikap- pade i den mån de
            behärskar de till tjänsten hörande uppgifterna. På några punkter
            krävs dock fortfarande ändring. Statens nämnd för partiellt arbetsföra
            har i en skrivelse begärt att den inskränkning i tjänste- pensionsrätten
            som gäller för dessa anställda skall tas bort. Det är ett rim-
            ligt krav, som bör tillgodoses. Även i ett annat avseende bör
            en förändring kunna ske. För att partiellt arbetsföra skall kunna
            erhålla ordinarie eller extra ordinarie tjänst erford- ras läkarintyg
            som styrker den sökandes arbetsförmåga inte bara vid an- ställningstillfället
            utan också i framtiden. Läkarens s. k. prognosbedöm- ningar präglas
            i hög grad av osäkerhet. De blir ofta av föga värde. Däremot kan
            de hindra den partiellt arbetsföre från att erhålla ett arbete
            som han eljest på grund av förtjänst och skicklighet kan ha företräde
            till. Statens nämnd för partiellt arbetsföra har föreslagit att
            prognosbedöm- ningen slopas. Vi ansluter oss tilll denna uppfattning.
            Det bör räcka att den partiellt arbetsföre kan fullgöra normal
            arbetsprestation vid anställ- ningstillfället även om prognosen
            för framtiden är oviss.
          </p>
          <p xml:id="i-4qfG3aZqkpFqyympHtRkfv">
            Resor och fritidsverksamhet
          </p>
          <p xml:id="i-2uicaAGbeowVubWV1oMKCY">
            De handikappades önskemål om semester och fritidssysselsättningar
            äg- nas för närvarande alltför liten uppmärksamhet från samhällets
            sida. ändå rör det sig om ytterst betydelsefulla frågor i en handikappads
            liv.
          </p>
          <pb facs="riksdagen-motions-pdf/data/1965/mot_1965__ak__516/mot_1965__ak__516-007.pdf"/>
          <p xml:id="i-WtERnLDBiiFWA9VJPSconX">
            Motioner i Andra kammaren, nr 516 år 1965 7
          </p>
          <p xml:id="i-C1o4db7ur4EhkuLYkHgoSt">
            Liksom de friska vill också handikappade människor ha möjlighet
            till viss tids avkoppling i annan miljö, på annan ort än hemorten
            eller institu- tionen. Det finns nu ibland nästan oöverstigliga
            hinder för dem att reali- sera sådana önskemål, t.ex. ekonomiska.
            En verksamhet som är mycket uppskattad av de handikappade och
            där samhället lätt kan göra en verksam insats är rekreations-
            och behandlings- resorna söderut. Det finns ett samordningsorgan,
            AB Hälsoresor, som spe- cialiserat sig på att utan ekonomisk vinning
            anordna sådana resor, bl. a. till Las Palmas på Kanarieöarna.
            Resor för längre tid drar avsevärda kostnader. Hittills har det
            sällan inträffat att handikappade resenärer fått bidrag från sin
            sjukvårdshuvudman för sådan längre resa. Andra möjligheter till
            bidrag ger försäkringskassorna, som dock fortfarande tillämpar
            restriktiva bestämmelser beträffande dessa bidrag. Resornas betydelse
            ligger ofta inte enbart i att vädret är gynnsamt för behandlingen
            utan även i att vistelsen många gånger stimulerar och förstär-
            ker behandlingens positiva effekt. Det har dessutom visat sig
            att kostna- derna stundom blir lägre än för motsvarande behandling
            i Sverige. Även i fråga om semestervistelse i Sverige återstår
            mycket att göra för de handikappade. För vistelse t.ex. på De
            vanföras riksförbunds semester- hem i Sverige bidrar samtliga
            landsting med minst 5 kronor per dag. Unge- fär halva antalet
            landsting betalar resan och hela uppehället. Många som inte kan
            beredas plats har fortfarande stora svårigheter att ordna rekrea-
            tionsvistelse. Vi anser det angeläget att samhället här biträder
            med generösare bidrags- regler. Många handikappade har ett utpräglat
            intresse för konstnärlig verk- samhet och vill liksom andra medborgare
            ägna sig åt dessa intressen. Hög- gradigt handikappade har ofta
            större svårigheter än andra att utöva en meningsfylld fritidssysselsättning
            och bör därför särskilt hjälpas. Folkpar- tiet har redan tidigare
            i riksdagen pekat på möjligheten att ge handikappa- de stipendier
            för inköp av litteratur, konstnärsmateriel, musikinstrument m.
            m. Detta vill vi nu understryka. Under hänvisning till vad ovan
            anförts hemställer vi, att riksdagen måtte I. i anledning av våra
            förslag i en följdmotion angående invaliditetstillägg och invaliditetsersättningar
            till Bidrag till folkpensioner m. m. för budgetåret 1965/66 under
            femte huvudtiteln anvisa ett i förhållande till Kungl. Maj:ts
            förslag med 10 000 000 kronor förhöjt förslags- anslag av 4 485
            000 000 kronor, 2. besluta avskaffa invalidbostadsbidragets maximibelopp
            fr. o. m. den 1 juli 1965, 3. i anledning av vår hemställan ovan
            under punkten 2 till Bidrag till viss bostadsförbältringsverksamhet
            för bud-
          </p>
          <pb facs="riksdagen-motions-pdf/data/1965/mot_1965__ak__516/mot_1965__ak__516-008.pdf"/>
          <p xml:id="i-3abYMeJUgJxRfkoxAKJ6fX">
            Motioner i Andra kammaren, nr 516 år 1965
          </p>
          <p xml:id="i-7RiGdZeZEoNMbtNYGca3v7">
            getåret 1965/66 under elfte huvudtiteln anvisa ett i för- hållande
            till Kungl. Maj:ts förslag med 2 000 000 kronor förhöjt reservationsanslag
            av inalles 32 000 000 kro- nor, i skrivelse till Kungl. Maj:t
            hemställa om en översyn av byggnadslagstiftningen i syfte att
            underlätta de handi- kappades livsföring, besluta att för personalförstärkningar
            på arbetsmark- nadsstyrelsens arbetsvårdsbyrå inrätta 6 nya tjänster
            i stället för 2, som Kungl. Maj:t föreslår, och därför till Arbetsmarknadsstyrelsen:
            Avlöningar för budgetåret 1965/66 under elfte huvudtiteln anvisa
            ett i jämförelse med Kungl. Maj:ts förslag med 130635 kronor förhöjt
            förslagsanslag av 13 530 635 kronor, besluta att för personalförstärkning
            av arbetsvårdsexpe- ditionerna inom arbetsförmedlingen inrätta
            20 nya tjäns- ter i överensstämmelse med arbetsmarknadsstyrelsens
            förslag i stället för 10, som Kungl. Maj:t föreslagit, och därför
            till Arbetsförmedlingen: Avlöningar för budget- året 1965/66 under
            elfte huvudtiteln anvisa ett i förhål- lande till Kungl. Maj:ts
            förslag med 299 745 kronor för- höjt förslagsanslag om inalles
            67 049 745 kronor, besluta att till Arbetsmarknadsstyrelsen: Bidrag
            till an- ordnande av verkstäder för handikappade för budget- året
            1965/66 under trettonde huvudtiteln anvisa ett i jämförelse med
            Kungl. Maj:ts förslag med 2000 000 kronor höjt reservationsanslag
            av 13 000 000 kronor, besluta att för att stimulera handikappade
            till resor och inköp av litteratur m. m. under sjunde huvudtiteln
            för budgetåret 1965/66 anvisa ett förslagsanslag av 1 000 000
            kronor, samt uttala som sin mening att inskränkningar i rätten
            till tjänstepension för handikapppade med ordinarie eller extra
            ordinarie statlig tjänst upphör samt att prognos- bedömningen
            i läkarintyget för statlig anställning i or- dinarie och extra
            ordinarie tjänst slopas.
          </p>
          <p xml:id="i-Bq3cWd3jMKBuy6Dg12N3iX">
            Stockholm den 27 januari 1965
          </p>
          <p xml:id="i-NRZZSLn6gqwXHyYgkvhGcF">
            Bertil Ohlin Sven Wedén Sven Gustafson Henning Gustafsson Brita
            Elmén Sven Antby Manne Ståhl Daniel Wiklund Cecilia Nettelbrandt
          </p>
        </div>
      </div>
    </body>
  </text>
</TEI>
