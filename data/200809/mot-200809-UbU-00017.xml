<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00017">
  <teiHeader>
    <fileDesc>
      <titleStmt>
        <title>med anledning av prop. 2008/09:87 Tydligare mål och kunskapskrav – nya läroplaner för skolan</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:87 Tydligare mål och kunskapskrav – nya läroplaner för skolan</title>
          <idno type="rdwebb">GW02Ub17</idno>
          <rs type="number">Ub17</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub17/text</ref>
          <ref type="dokument_url_html">http://data.riksdagen.se/dokument/GW02Ub17</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub17</ref>
          <ref type="doc">http://data.riksdagen.se/fil/DB062CB3-7FDE-4EBA-B400-A84887B7B51E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Vw3jBQw26TxFbXrsoKmCH2</idno>
            <name>Roland Bäckman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W9sFMuiVi5uSzEZpiXrk2N" type="basedOn"/>
        <correspContext corresp="i-W9sFMuiVi5uSzEZpiXrk2N">
          <ref>Proposition 2008/09:87</ref>
        </correspContext>
        <correspAction xml:id="i-2yJ279DvY1nRiyJDDr7K6n" type="signed"/>
        <correspContext corresp="i-2yJ279DvY1nRiyJDDr7K6n">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-Vw3jBQw26TxFbXrsoKmCH2"/>
        </correspContext>
        <correspAction xml:id="i-C3K6TwvgKzwWzvrvGPCTLu" type="referral">
          <date when="2009-01-21"/>
        </correspAction>
        <correspAction xml:id="i-NQK8tQuNrpnX8St8TZxep8" type="dismissal">
          <date when="2009-01-20"/>
        </correspAction>
        <correspAction xml:id="i-UhJqeRp5KLqPB3SW2HUerU" type="dismissal">
          <date when="2009-01-20"/>
        </correspAction>
        <correspAction xml:id="i-Jh97y2ajAoaBu6DV4GE34f" type="transfer">
          <date when="2009-01-16"/>
        </correspAction>
        <correspAction xml:id="i-5uEb8NvhQM8Ko5juFBXVST" type="submission">
          <date when="2009-01-16"/>
        </correspAction>
        <correspAction xml:id="i-RVRDBSJjvGWY6oiRp2YSbe" type="assigned"/>
        <correspContext corresp="i-RVRDBSJjvGWY6oiRp2YSbe">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ArvJQKvQMzfzKY59EDT5cA" type="motBody">
        <div xml:id="i-UnzPTVHPmoa78pka7dtWzL" type="motProposal" subtype="förslag">
          <head xml:id="i-DwkJDsf5KGWcGHrZxb9mDT">
            Förslag till riksdagsbeslut
          </head>
          <p xml:id="i-6tZWZCFyErAWfxPspEnXVW">
            Riksdagen tillkännager för regeringen som sin mening vad som
            anförs i motionen om skolans mål, nationella prov och läroplaner.
          </p>
        </div>
        <div xml:id="i-XWfJiXX94cmrpj1H7nVnhD" type="motContent">
          <head xml:id="i-XYsGByN6mBrTY7c9XVoPpx" type="h1">
            Inledning
          </head>
          <p xml:id="i-LdeQwiLyMRvkgk5qkRt3Sh">
            För att skapa arbetsro inom skolan vill vi socialdemokrater ha
            en blocköverskridande politik när det gäller skolan. Vi har under
            lång tid sökt att få regeringen intresserad av att hitta en sådan.
            Vi beklagar att den borgerliga regeringen har varit avvisande
            och i stället bedriver en djupt konfrontatorisk politik. Ett barn
            som går i skolan i tolv år kan få uppleva fyra olika regeringar
            med helt olika skolpolitik bara under sin skoltid och det är inte
            rimligt. Lärare och elever måste få arbetsro och veta vad som
            gäller.
          </p>
          <p xml:id="i-SqbRniwTHaKbNvxe9mfKis">
            Tidigare i höst har regeringen lagt fram förslag om betygssteg
            och betygskriterier. Nu ska frågan om mål och läroplaner behandlas.
          </p>
          <p xml:id="i-Fj9StciiHGXBe9C81ZDBtX">
            Varje elev i skolan ska nå kunskapsmålen. En ny läroplan är ett
            steg på vägen. Det var den socialdemokratiska regeringen som i
            februari 2006 såg behoven av att utvärdera skolans läro- och kursplaner,
            och därför tillsattes en utredning. Det är viktigt att läroplan
            och kursplaner blir en helhet med färre och distinktare mål som
            lättare och tydligare går att följa upp. På så sätt nås en större
            likvärdighet oavsett var i Sverige som du bor. Vidare är det viktigt
            att varje elevs kunskapsutveckling systematiskt utvärderas varje
            termin från första årskurs. Vi är positiva till nationella prov
            i årskurs 3, 6 och 9. Vi ser dessa prov som en bra nationell avstämning
            av elevernas kunskaper, skolors utveckling och som grund för att
            fördela resurser efter behov mellan skolor och klasser.
          </p>
          <head xml:id="i-9TPYPyWTZJrD5XetTdKvuo" type="h1">
            Alla vill och kan lära
          </head>
          <p xml:id="i-4MUgq59P3Dxr5aBiqRQuWj">
            Huvudinriktningen för en ny socialdemokratisk skolpolitik är
            tydlig. Fokus ska ligga på framgångsfaktorer som ger dokumenterat
            resultat. Det handlar om tydliga mål, systematisk uppföljning
            och höga förväntningar. Om ömsesidig respekt för att skapa arbetsro
            och trygghet, och inte minst om ett tydligt och professionellt
            ledarskap både i skolan och i klassrummet. Vår politik bygger
            på en benhård övertygelse om att alla vill och kan lära.
          </p>
          <p xml:id="i-SHZKtq6seWNtVijqxHPDf">
            Varje barn och ungdom ska nå skolans kunskapsmål men också få
            utvecklas så långt som möjligt utifrån sina förutsättningar. Undervisningen
            måste därför bli mer individualiserad och bättre se till varje
            enskild elevs behov och förutsättningar. För elever som lär sig
            grunderna måste fokus ligga på att fortsatt locka till nytt lärande.
          </p>
          <p xml:id="i-BFLpvCjRhUMQy9SFaqbPg1">
            För elever i behov av särskilt stöd för att uppnå målen ska det
            finnas mer stöd att tillgå. En del behöver extra undervisning,
            men det kan också handla om fler lärare och mindre undervisningsgrupper
            i vissa ämnen eller vid vissa tillfällen.
          </p>
          <p xml:id="i-8rjjePREiW5ERNWp2CXrMZ">
            För elever som snabbt tillägnar sig kunskap ska undervisningen
            innebära en utmaning, och det ska bli lättare att få gå vidare.
            Den som går i grundskolan ska kunna gå kvar i samma klass men
            läsa vissa kurser på gymnasienivå.
          </p>
          <p xml:id="i-APAshNrju2y9aDUCfReoxd">
            Svensk skola har mycket att vara stolt över, men har också problem.
            Lösningarna kan vi inte söka genom att försöka återskapa gårdagens
            skola. Framtidens utmaningar måste mötas med en modern skolpolitik;
            en socialdemokratisk skolpolitik för kunskap, respekt och lust
            att lära som står i tydlig kontrast till en föråldrad sorteringsskola.
            Rätten till kunskap får aldrig bli en klassfråga där föräldrarnas
            bakgrund eller var du bor avgör dina livschanser. Målet är en
            jämlik skola där alla elever oavsett bakgrund ges förutsättningar
            att växa och nå resultat i världsklass.
          </p>
          <p xml:id="i-XVzuN7She7v216NdfVLfoN">
            Lärare måste bli varse sina egna styrkor och svagheter, lära
            sig att utveckla undervisningsmetoder, och vara motiverade att
            kontinuerligt utveckla sina kunskaper. Arbetssättet inom skolan
            måste vara öppet så att varje skola blir en lärande organisation,
            där kolleger lär av varandra och utbyter erfarenheter. Kunskaper
            och undervisningsmetoder måste hela tiden uppdateras och förfinas.
            Skolledningen har ett stort ansvar för att skapa ett öppet klimat
            och ge förutsättningar för lärarna att utvecklas i sin yrkesroll.
            Skolor måste utvärderas och följas upp. Arbetssättet inom skolan
            måste vara öppet så att varje skola blir en lärande organisation,
            där kolleger lär av varandra och utbyter erfarenheter. Kunskaper
            och undervisningsmetoder måste hela tiden uppdateras och förfinas.
            Skolledningen har ett stort ansvar för att skapa ett öppet klimat
            och ge förutsättningar för lärarna att utvecklas i sin yrkesroll.
            Ett nationellt utbildningsråd ska skapas med uppgift att utforma
            verktyg för kontinuerlig utveckling av lärarrollen.
          </p>
          <p xml:id="i-WRJQ3NCoWeFvSYmsYckYyz">
            Utvärderingar av skolor, lärare och elever ska vara kopplade
            till ett tydligt system för att styra resurser och insatser dit
            där behoven är störst så att alla elever ges lika chanser att
            nå målen.
          </p>
          <p xml:id="i-YHs7PaJWCS2MNR5PvhUi2o">
            Varje barn ska i skolan få kunskapsutmaningar, uppleva en trygg
            skolmiljö, utvecklas och stimuleras. Varje barn ska bli sett som
            den individ just det barnet är. Alla barn ska ha samma chans.
          </p>
          <p xml:id="i-Turaq1KyqFuE7bcfQT1FcM">
            De individuella utvecklingsplanerna ska utvecklas till ett kontrakt
            mellan skolan, eleven och hemmet. Med den individuella utvärderingen
            som grund ska skolan skriftligen precisera vilka insatser som
            görs för att stödja elevens kunskapsutveckling, och eleven och
            hemmet ska tydliggöra vilka insatser de avser att göra för att
            ta sin del av det gemensamma ansvaret. Kontraktet är en del av
            dialogen mellan elev, hem och skola och ska inte betraktas som
            en offentligt upprättad handling.
          </p>
          <p xml:id="i-Ge8yCk5C9s2VVx3yQf8C4G">
            Vi socialdemokrater föreslog tre miljarder de närmaste tre åren
            för att höja kvaliteten i den svenska skolan. Det skulle innebära
            fler specialpedagoger, mindre klasser och mindre undervisningsgrupper.
            Det skulle innebära fler behöriga lärare och fler lärare som får
            chans till vidareutbildning och resurser till läxhjälp. Dessutom
            vill vi inrätta ett pedagogiskt utvecklingsteam vid Skolverket.
          </p>
          <head xml:id="i-35Lqmr2jB2xHo1UPPH8Sg3" type="h1">
            Ny läroplan
          </head>
          <p xml:id="i-58sdWmGLM2BWWuPeR5jv5E">
            Skolan har i dagsläget för många mål. Det skapar osäkerhet och
            otydlighet. Den utredning som vi i regeringsställning tillsatte
            har på ett mycket gediget sätt belyst och bearbetat detta faktum.
            Utredningens förslag och rekommendationer har mycket starkt bidragit
            till att det nu går att ta steg vidare och skapa nya läroplaner.
          </p>
          <p xml:id="i-KHe3keknxZkZXTfRBqSrAD">
            Vi socialdemokrater välkomnar att regeringen tagit fasta på utredningens
            förslag om att ha en läroplan som samlar de mål som ska gälla
            för skolan. Där har de generella målen och värdegrunden sin självklara
            plats. De dubbla strukturerna med strävansmål och uppnåendemål
            överges. Det kommer att göra det lättare för elever, lärare och
            föräldrar att veta vad som gäller i skolan. Den senare delen av
            Läroplanen kommer att konkretiseras i kursplaner som anger de
            ämnesspecifika kompetenser som ingår i grundskolans utbildning.
          </p>
          <p xml:id="i-NAjam1YKiX3TfAQBZ1u9Kg">
            Regeringens förslag innebär att för var och en av skolformerna
            grundskolan, obligatoriska särskolan, specialskolan och sameskolan
            ska det finnas en läroplan enligt ovanstående uppbyggnad.
          </p>
          <p xml:id="i-ChwV2BUis62XTBXwU49HeN">
            Steget mot en ny läroplan kommer att gynna skolans utveckling
            och vara en pusselbit som bidrar till barns ökade kunskapsinhämtning
            och utveckling.
          </p>
          <head xml:id="i-LAvh4DgLUWcJ78mggdXy13" type="h1">
            Kursplaner och kunskapskrav
          </head>
          <p xml:id="i-LotQ6hajRxZW7rE9CZWoZc">
            Vi vill ha en skola som tidigt följer upp varje elev och där
            åtgärder sätts in för att alla ska kunna nå resultaten.
          </p>
          <p xml:id="i-R8WpiprX5PcU8rsn3JiVfo">
            De framåtsyftande individuella utvecklingsplanerna för eleverna
            är ett mycket användbart arbetsinstrument i skolan. Individuella
            utvecklingsplaner ska utarbetas i samråd mellan lärare, elever
            och föräldrar. Därmed finns möjligheter att avgöra behov av såväl
            stödinsatser som extra utmaningar.
          </p>
          <p xml:id="i-RmtNJNjyAxmY7tBRjYzyzg">
            I det nuvarande systemet sammanfaller ibland mål i läroplanen
            med mål i kursplan. Utredningen har visat på att det uppstår osäkerhet
            i vad som gäller.
          </p>
          <p xml:id="i-NrAmeNmnvN64SfFxjBiiV2">
            Tydliga kursplaner kommer att bidra till att elever, var de än
            bor, kommer att kunna ges likvärdig utbildning. När målen för
            varje ämne och kurs är kända kan skolor och lärare utveckla undervisningen
            så att målen nås. Om en elev flyttar från en skola till en annan,
            inom samma kommun eller till en annan kommun, ska det i framtiden
            vara lättare att komma in i undervisningen på det nya stället.
            Och risken för att ha missat något kommer att ha minimerats.
          </p>
          <p xml:id="i-CNtpMfd3YRM8hvGFRkeo7L">
            Dagens kursplaner av relativt övergripande karaktär har lämnat
            öppet för ett arbete i kommuner och på skolor där delmål eller
            så kallade konkretiserade mål har tagits fram, och det är i själva
            verket mot dessa man har bedömt huruvida målen har nåtts eller
            ej av eleverna.
          </p>
          <p xml:id="i-PytowVCbBTfjvLovEfRNem">
            Strukturen för de nya kursplanerna blir:
          </p>
          <list xml:id="i-UqpsVWjKgDg8QTvznuvJoY" style="ul">
            <item xml:id="i-AeS81z6K9v24kBHrTmtmzM">
              ämnets syfte
            </item>
            <item xml:id="i-Fanc6LAFV7a1tgCcXvdgBb">
              centralt innehåll till slutet av årskurserna 3, 6 och 9.
            </item>
          </list>
          <head xml:id="i-EtALfEqMFRMoyDmQqXgg3k" type="h1">
            Nationella prov
          </head>
          <p xml:id="i-XM6g7bu24WkxzRhgSid2hd">
            Nationella prov ska användas som ett av flera verktyg för att
            tidigt följa upp om eleverna nått kunskapsmålen så att brister
            kan upptäckas i tid och som grund för att ge varje barn det stöd
            hon eller han behöver. Betyg ska ses som ett kvitto på uppnådda
            kunskaper och ska användas som ett urvalsinstrument för vidare
            studier. Prov och betyg som bara syftar till att gradera och sortera
            elever inbördes leder inte till mer kunskap det ger bara ökade
            klyftor och kväver lusten till lärande.
          </p>
          <p xml:id="i-UWjvxhbeGWtbKN9bxET78G">
            De nationella proven säkerställer att varje flicka och pojke
            oavsett var i Sverige de bor har möjlighet att göra kvalitativt
            säkerställda prov som är utformade för att mäta det som nationellt
            fastställda mål säger. Därutöver finns självklart åtskilligt som
            den undervisande läraren eller lärarna ytterligare vet och har
            kunskap om gällande varje enskild elev.
          </p>
          <p xml:id="i-DzYhXtV678XSA32aXcHZEg">
            Regeringen föreslår att det ska finnas nationella kunskapskrav
            i slutet av årskurserna 3, 6 och 9 i grundskolan.
          </p>
          <p xml:id="i-SJZ31jfmuRU44jHJ2HpMSG">
            För årskurserna 3 och 6 ska kunskapskrav för godtagbara kunskaper
            anges, och för årskurs 9 ska kunskapskrav för betygsstegen anges.
          </p>
          <p xml:id="i-UMrT6MwWenExbaQQgsVCxB">
            I årskurs 3 ska dessa avse svenska, svenska som andraspråk och
            matematik. Det ska även finnas nationella kunskapskrav i årskurs
            3 för de natur- och samhällsorienterande ämnesgrupperna.
          </p>
          <p xml:id="i-2aNfpgP4g8pxJJtRd3yAjo">
            I årskurs 6 ska kunskapskraven avse samtliga ämnen förutom ämnet
            moderna språk (engelska ingår inte i moderna språk), och i årskurs
            9 ska de avse samtliga ämnen.
          </p>
          <p xml:id="i-SjzjeuGbNSeqytQLBNxxyV">
            Utöver de obligatoriska nationella ämnesproven i årskurserna
            3 och 9 ska ämnesprov i svenska, svenska som andraspråk, matematik
            och engelska också användas i slutet av årskurs 6.
          </p>
          <p xml:id="i-LAWcULHbzTVcmHRhZbANFo">
            Regeringen har indikerat att det för årskurs 9 kan bli en rotation
            av vilket av de naturorienterande respektive samhällsorienterande
            ämnena som en elev skulle göra nationellt prov i. Detta för att
            inte fullständigt chocka eleverna utan göra antalet prov något
            mera rimligt. Tillvägagångssättet skulle i så fall bli att eleverna
            inte på förhand vet vilket ämne de ska göra provet i.
          </p>
          <p xml:id="i-Rsd8ENkxFNxXV3pTDbmRx6">
            Vi socialdemokrater vill följa elevers kunskapsinhämtning och
            kunskapsutveckling. Det ska ske systematiskt och kvalitetssäkrat.
            Vi menar att det förslag som den borgerliga regeringen nu levererat
            kan vara det hjälpmedel som behövs, men det handlar som alltid
            om i vilken kontext nationella prov används. Att endast mäta och
            sortera bort elever utvecklar varken elever eller Sverige, menar
            vi socialdemokrater. Däremot att utvärdera och satsa på elever.
            Det är vägen till framgång för såväl enskilda elever som Sverige
            som nation.
          </p>
          <p xml:id="i-9LgJgDrDoUwpxU1ZpaUmjK">
            Vi vill att svenska elever ska vara i topp när det gäller såväl
            ämneskunskaper som samarbetsförmåga. Dessa färdigheter är avgörande
            och vi vill investera i utbildning. Den socialdemokratiska budgeten
            innehöll förslag om att investera ytterligare 3 miljarder kronor
            i svensk skola.
          </p>
          <head xml:id="i-KtB5jBd3BUP6213pHHVzCD" type="h1">
            Blockbetyg
          </head>
          <p xml:id="i-KQz3p1ubeq5AhmQFQC3Tqm">
            Utredningen som föregick regerings förslag har mycket viktiga
            resonemang om undervisning i temablock och blockbetyg och undervisning
            i ämnen och ämnesbetyg. Mål för varje ämne och block har funnits
            för såväl SO- som NO-ämnena. Däremot har betygskriterier inte
            funnits för ämnen och block i SO, utan enbart för ämnen i NO.
            Utredaren beskriver att dagens duala system med ett val mellan
            ämnesbetyg respektive blockbetyg bör avvecklas. Det skulle dels
            göra mål- och betygssystemet enklare att förstå för lärare och
            elever, dels skulle meritvärderingen till gymnasieskolan bli enklare
            och lika för alla elever. Enligt utredarens mening bör möjligheten
            att sätta blockbetyg i natur- och samhällsorienterande ämnen i
            grundskoleförordningen tas bort. Möjligheten att undervisa integrerat
            kvarstår på grund av den stora pedagogiska frihet som fortfarande
            ska finnas inom kursplanernas ram. Utredaren bedömer att det behövs
            en översyn av vilka ämnen som ska finns i grundskolan. En sådan
            översyn kan leda till nya ämnen, t.ex. naturkunskap (science),
            så utredarens förslag att ta bort möjligheten att sätta blockbetyg
            innebär inte nödvändigtvis att betyg ska sättas i dagens ämnen
            biologi, fysik och kemi.
          </p>
          <p xml:id="i-a7pYHahJfivHLB8HsJWtc">
            Regeringen föreslår att möjligheten att sätta blockbetyg avskaffas.
            Regeringen kommenterar inte förslaget om översyn av ämnen som
            utredaren tar upp.
          </p>
          <p xml:id="i-KwqLx7Lb837RjRqZ1iu6w7">
            Vi socialdemokrater välkomnar ett tydligare system, men finner
            det anmärkningsvärt att regeringen lämnar förslag om översyn av
            ämnen utan kommentar. Block- eller temaläsning skapar ofta en
            möjlighet till förståelse som enskilda ämnen ibland inte kan förklara
            inom ramen för det egna ämnet. Temaläsning ska alltid värna om
            ämneskunskaperna, men också ge en djupare förståelse. Utredarens
            resonemang om vilka ämnen som ska finnas i grundskolan bör därför
            genomlysas.
          </p>
          <head xml:id="i-U8wJu6TeVqXU8o4QckyiB5" type="h1">
            Andra skolformer
          </head>
          <p xml:id="i-JnvaA4Xqvnx1o49Bg1fYtV">
            Regeringens förslag innebär att varje skolform i och med det
            nya förslaget får en egen samlad läroplan som inkluderar kursplanerna.
            Mot detta har vi inget att erinra.
          </p>
          <head xml:id="i-8zH2wzDKWe6y2W94L88uPq" type="h1">
            Ikraftträdande
          </head>
          <p xml:id="i-4JampnAvwF2PGcBseFHWSM">
            Vi socialdemokrater beklagar att inte ett helhetsgrepp tagits
            i betygsfrågan gällande såväl att åstadkomma en blocköverskridande
            överenskommelse som att behandla alla de delar av betygsfrågan
            som regeringen aviserat i samma proposition.
          </p>
        </div>
        <div xml:id="i-2GPd4BmLfP5DsCBWEeKo88" type="signatureBlock">
          <list xml:id="i-3AkXPchXqiSPqjUknH3Bc4">
            <item xml:id="i-7yTHn3MJuH2YNtwtEEuBys" who="i-3pb3B2MkmEoxSvMpXK9cHQ" type="signature">
              Marie Granlund (s)
            </item>
            <item xml:id="i-FoYr5a4XXCcDsNKHDEpxSc" who="i-Spsbo7A5zikEeUY3JEYcNV" type="signature">
              Mikael Damberg (s)
            </item>
            <item xml:id="i-3mFDSwh8eW5UEHVA6aypSJ" who="i-PxnWyEEEJkswzBKdKbv36K" type="signature">
              Agneta Lundberg (s)
            </item>
            <item xml:id="i-tYr1VzcMyqjWTpJMqX5co" who="i-7AB63eqvrGXGCT1mpkEM3J" type="signature">
              Louise Malmström (s)
            </item>
            <item xml:id="i-H6pThHYRHmWisHBno2Ckhr" who="i-KTYc2rBrcxPNyJRR5s4dQD" type="signature">
              Peter Hultqvist (s)
            </item>
            <item xml:id="i-UYrRbqbGw4GunUUMZiQh8L" who="i-8AtQfc4p9Hm5yajEXEHtE5" type="signature">
              Thomas Strand (s)
            </item>
            <item xml:id="i-BZkSQjVwAVfXddbS7NNqbN" who="i-YG3se2hZeuEdiGKSwKyaKF" type="signature">
              Caroline Helmersson-Olsson (s)
            </item>
            <item xml:id="i-UodwcpVCWVEpJVaKvdqswu" who="i-Vw3jBQw26TxFbXrsoKmCH2" type="signature">
              Roland Bäckman (s)
            </item>
          </list>
        </div>
      </div>
    </body>
  </text>
</TEI>
