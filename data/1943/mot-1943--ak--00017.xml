<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__ak__17/mot_1943__ak__17-001.pdf"/>
      <fw xml:id="i-J8BwfZtXpwMTqdTTBU4H1E">
        12 Motioner i Andra kammaren, nr 17.
      </fw>
      <div type="motHeader" xml:id="i-FowQYVwBvUsK8Guc8fvh7">
        <div type="motTitle" xml:id="i-FMaHXifCNA2fv9kbxUNtmE"/>
        <div type="motSubmissionInfo" xml:id="i-SoBQg4TR67tFbUBo7sBpPZ"/>
      </div>
      <div type="motBody" xml:id="i-ReQqeFpzt2WT5AqzqqePdo">
        <div xml:id="i-6qTudTrreVcHijxqCuDvm4">
          <p xml:id="i-3KkUaGxQJHWuAyS7XXTKju">
            Nr 17.
          </p>
          <p xml:id="i-5kqyuUSdzEAoq7GJkSo41F">
            Av herrar Ericsson i Sörsjön och Sundström i Vikmanshyttan, an-
            gående viss ändring av vapenkungörelsen.
          </p>
          <p xml:id="i-EidVdTm8PVKFSAYHby1W8B">
            Svenska medborgares rätt att anskaffa och inneha skjutvapen har
            under senare tid avsevärt beskurits. De vid 1934 års riksdag genomförda
            in- skränkningarna voro särskilt betydelsefulla. Enligt den då
            vidtagna änd- ringen i ditintills gällande vapenförordning kan
            nämligen tillstånd att för- foga över skjutvapen icke meddelas
            annan än enskild person, som vid ansökan hos länsstyrelsen kunnat
            styrka, att han har användning därför. Helt naturligt falla icke
            statsunderstödda skytteföreningar, landstorms- m. fl. föreningar
            under ifrågavarande bestämmelse. I vad det gäller lands- bygden,
            erfordras även, att landsfiskalen skall vitsorda sökandes lämplig-
            het att inneha skjutvapen. Genom de år 1934 vidtagna åtgärderna
            avsågs främst att om möjligt förhindra, att illojala och statsfientliga
            grupper och sammanslutningar skaffade sig skjutvapen för att vid
            lämpligt tillfälle använda för genom- förande av en väpnad kamp
            inom landet. Huruvida man därmed vunnit den avsedda kontrollen
            över medborgarnas vapeninnehav, torde kanske i viss mån få anses
            osäkert. Att skärpningarna i vapenkungörelsen verkat i avväpnande
            riktning i vad det gäller de lojala medborgarna, förefaller emellertid
            ganska säkert. Om detta förhållande varit ägnat att stärka det
            demokratiska samhället i nuvarande tid, synes åtminstone i någon
            mån vara tvivelaktigt. Huru som helst, så bör man med hänsyn till
            syftemålet försöka tolerera, att vissa kvalifikationer erfordras
            för rätt till förvärv och innehav av skjutvapen.
          </p>
          <p xml:id="i-3NQyx8SS48YAfGSXPiXmKs">
            Men med avseende å ammunitionen ställer det sig något annorlunda.
            Bestämmelserna rörande denna äro ganska onödiga och därtill både
            för- argelseväckande och orättvisa. Man tillåtes nämligen icke
            utan vidare att förvärva ammunition för det eller de skjutvapen,
            man beviljats tillstånd att inneha. Ansökan om tillstånd att få
            inköpa ammunition skall också göras hos vederbörande länsstyrelse,
            och landsfiskalens utlåtande erford- ras även beträffande dylik
            ansökan. Då i regel tillstånd beviljas för inköp av endast ett
            fåtal patroner åt gången, måste i följd därav upprepade för- nyade
            ansökningar göras. På grund härav åsamkas den ammunitionsbe- hövande
            förhållandevis betydande utgifter för ammunitionens förvärvande,
            då för varje gång särskild tillståndsavgift måste erläggas. Med
            hänsyn till att dylika svårigheter förefinnas i vad det gäller
            an- skaffande av nödig ammunition, så lägges därmed hinder i vägen
            för be-
          </p>
          <pb facs="riksdagen-motions-pdf/data/1943/mot_1943__ak__17/mot_1943__ak__17-002.pdf"/>
          <fw xml:id="i-6qLTwJbrYra2LbW7T87G19">
            Motioner i Andra kammaren, nr 17. 13
          </fw>
          <p xml:id="i-WfNvSKtdqY7EHrdCrhoyP9">
            hövligt övningsskytte på många ställen. Det är nämligen icke
            alla, som ha möjlighet att vara riktigt aktiva medlemmar i en
            skytteförening, och inte heller ha alla medlemmar i dylik förening
            tid att ofta utföra övnings- skjutning å föreningens skjutbana.
            För många medborgare ute i de mera glest befolkade områdena i
            landet är avståndet mellan hemmet och skjut- banan så långt, att
            vederbörande på grund därav är förhindrad deltaga. Vid sådant
            förhållande förefaller det ur alla synpunkter lämpligt och än-
            damålsenligt, att var och en, som beviljats tillstånd att inneha
            skjutvapen, må äga rätt att utan särskilt tillstånd förvärva ammunition
            till desamma, oberoende om den skall användas vid jakt eller övningsskjutning.
            Genom ett bifall härtill opereras bort ur vapenkungörelsen det
            mest byråkratiska, som den för närvarande är behäftad med. Under
            hänvisning till vad ovan anförts tillåta vi oss vördsamt hemställa,
          </p>
          <p xml:id="i-NXFWfnZivBUmTFr3CfMPkP">
            att riksdagen måtte i skrivelse till Kungl. Maj:t anhålla om
            sådan ändring i gällande vapenkungörelse, att svensk medborgare,
            som erhållit tillstånd att inneha skjutvapen, må äga rätt att
            utan särskilt tillstånd förvärva ammuni- tion för desamma.
          </p>
          <p xml:id="i-DCEeMcUh522uyAPVexCJaH" type="date">
            Stockholm den 15 januari 1943.
          </p>
          <p xml:id="i-GhKAtGsNwtN7nmb55rvgqY">
            Evald Ericsson Fr. Sundström. i Sörsjön.
          </p>
        </div>
      </div>
    </body>
  </text>
</TEI>
