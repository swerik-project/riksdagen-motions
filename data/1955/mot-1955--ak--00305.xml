<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__305/mot_1955__ak__305-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 305 år 1955 17
          </p>
          <p>
            Nr 305
          </p>
          <p>
            Av herr Johansson i Lugnvik m. fl., om ökade möjligheter till
            särskild undervisning åt sjuka eller tillfälligt invalidi- serade
            elever vid folkskolor m. fl. läroanstalter.
          </p>
          <p>
            Vid många folkskolor och läroverk är det ett allvarligt problem
            hur man skall kunna förhindra att sjuka eller tillfälligt invalidiserade
            elever ohjälp- ligt halkar efter i undervisningen. Elever, som
            blir liggande på sjukhus eller i hemmen under en längre tid, får
            när de kommer tillbaka till skolan ett hårt arbete för att ta
            igen vad de andra har hunnit med, medan de själva varit borta
            därifrån, och i åtskilliga fall måste de finna sig i att gå om
            en klass. I den mån de har krafter nog skulle studier ge ett värdefullt
            avbrott i sjuktristessen. Det är också en psykologisk vinst att
            kontakten med skolan inte klippes av under sjukdomen. Det är emellertid
            svårt för dem att utan handledning åstadkomma någor- lunda effektiva
            studier. Därför är det nödvändigt att man ökar ut möjlig- heterna
            till särskild undervisning för skolornas sjuklingar. Det kan ske
            genom inrättandet av fasta lärartjänster vid större sjukhus och
            genom underlättande av lärares timtjänstgöring på sjukhus eller
            i det sjuka bar- nets hem. I Kungl. Maj:ts kungörelse av den 9
            december 1938 förordnas, att stats- bidrag må utgå till avlöning
            åt lärare vid skola, som anordnas vid sjuk- vårdsanstalt eller
            barnhem för undervisning på folk- eller småskolestadiet. I enlighet
            med denna kungörelse utgår för närvarande sådant statsbidrag till
            ett antal anstalter och hem, av vilka så gott som samtliga är
            avsedda för vård av vanföra, tuberkulossjuka eller psykiskt efterblivna
            barn. Det råder en viss oklarhet om i vilken mån kungörelsen öppnar
            en möj- lighet för inrättandet av statsbidragsberättigade lärartjänster
            också vid andra former av sjukhus. Vi anser, att undervisning
            bör ordnas vid sjuk- hus, där antalet patienter i skolåldern genomsnittligt
            är tillräckligt högt. Att detta hittills inte har skett i någon
            nämnvärd omfattning kan dels bero på tveksamhet inför vem som
            skall stå för kostnaden, dels på en viss osäker- het beträffande
            vem som bör ta initiativet, vederbörande skolstyrelse eller sjukhusets
            huvudman. För särskild undervisning av sjuka barn i hemmen eller
            för mer till- fällig lärartjänstgöring vid sjukhus utgår inte
            något statsbidrag. Enbart i Stockholm undervisas emellertid varje
            år ca 300 sjuka folkskolebarn och staden anvisar årligen omkring
            200 000 kronor för ändamålet. Dessa siff- ror visar det stora
            behov som finns av sådan särskild undervisning, men man måste
            räkna med att endast ett fåtal kommuner har tillräckliga eko-
          </p>
          <pb facs="riksdagen-motions-pdf/data/1955/mot_1955__ak__305/mot_1955__ak__305-002.pdf"/>
          <p>
            8 Motioner i Andra kammaren, nr 305 år 1955
          </p>
          <p>
            nomiska resurser för att själva bekosta den. Folkskolestadgan
            ger dem knappast heller mer än en moralisk skyldighet att göra
            det. Inte heller kan man rimligtvis begära, att föräldrarna skall
            stå för de ganska dryga utgifterna. Det vore också lämpligt med
            en översyn av bestämmelserna för bidrag till skolskjutsar, som
            gör det möjligt för tillfälligt invalidiserade barn att komma
            till skolan, även om de inte bor på sådant avstånd från skolan,
            att statsbidrag i vanlig ordning utgår för skolskjuts. Problemet
            är i stort sett detsamma på läroverksstadiet. Inte heller här
            ger den nuvarande anslagsramen utrymme för timtjänstgöring på
            sjukhus eller i hem, trots att denna sparsamhet i längden är missriktad.
            Avbrott och försämring av studierna kostar också samhället pengar.
            Med stöd av det som här anförts, hemställer vi, att riksdagen
            hos Kungl. Maj:t begär en översyn av gäl- lande bestämmelser i
            syfte att öka möjligheterna att bereda särskild undervisning åt
            elever vid såväl folkskolor som läroverk och därmed jämförliga
            skolor, som på grund av hälsoskäl under en längre tid inte i vanlig
            ordning kan deltaga i undervisningen.
          </p>
          <p>
            Stockholm den 26 januari 1955
          </p>
          <p>
            Fridolf Johansson
          </p>
          <p>
            Lugnvik Margit Vinge Folke Nihlfors Nils Nestrup Sigfr. Nordkvist
            Ingrid Andrén John R. Anderson
          </p>
          <p>
            i Sundsvall
          </p>
        </div>
      </div>
    </body>
  </text>
</TEI>
