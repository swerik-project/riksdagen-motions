<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0507/mot_199900_MJ_0507-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ507 pnr: mp534
          </p>
          <p>
            Motion till riksdagen
          </p>
          <p>
            1999/2000:MJ507 av Gudrun Lindvall (mp)
          </p>
          <p>
            Salmonella hos importerade hästar
          </p>
          <p>
            Under 1999 har det importerats hästar som visat sig ha salmonella.
            Det gäller så kallade tinkerhästar från Irland.
          </p>
          <p>
            Skara
          </p>
          <p>
            I början av januari 1999 importerades ett antal hästar till Skara.
            Det visade sig att de bar på salmonella. Hästarna kunde isoleras,
            men avsikten var att sälja dem vidare till ridskolor runt om i
            landet. Man bedömde smitt-trycket som mycket högt och i maj avlivades
            26 hästar och ett föl.
          </p>
          <p>
            Strömsholm
          </p>
          <p>
            I september i år har stordjursavdelningen på Strömsholm också
            fått fall av salmonella typhimurium. Det gäller ett föl och en
            djurskötare. Anläggningen är spärrad och enligt uppgift finns
            fler som visat positiva tester för salmonella.
          </p>
          <p>
            Epizootilagen gäller
          </p>
          <p>
            Eftersom detta rör sig om Salmonella typhimurium, som kan gå
            på människa, omfattas hanteringen av epizootilagen (1980:369).
            Bestämmelserna är mycket detaljerade och ger fullt utrymme för
            myndigheter och veterinärer att agera. Den ger även djurägaren
            ersättning vid behov av avlivning. I fallet Skara betalades sådan
            ersättning.
          </p>
          <p>
            Kontrollera importerade hästar
          </p>
          <p>
            I EU råder som bekant den fria rörlighetens princip. Sverige
            har dock fått undantag beträffande kontroll av förekomst av salmonella
            i mat och möjlighet att kräva intyg från importlandet. Lika självklart
            borde det vara med friskintyg vid import av hästar. Enligt uppgift
            sker transporterna landvägen. Vissa länder lär vara noga just
            med importhästar från Irland och gör kontroller innan de får säljas
            i landet. Salmonella på häst är inte ovanligt på Irland. Eftersom
            hästar kan vara bärare av sjukdomen utan att vara sjuka kan de
            verka friska då de lastas, men sjuka vid framkomsten. Enligt uppgifter
            i litteraturen är utbrott av sjukdomen inte ovanliga efter långa
            transporter.
          </p>
          <p>
            14
          </p>
          <pb facs="riksdagen-motions-pdf/data/199900/mot_199900_MJ_0507/mot_199900_MJ_0507-0002.pdf"/>
          <p>
            15
          </p>
          <p>
            Stressen tycks göra djuren mindre motståndskraftiga. Det räcker
            alltså inte Mot. 1999/2000
          </p>
          <p>
            med att titta på hästarna — det är nödvändigt med provtagning.
            Kontrollen av importerade hästar främst från Irland måste skärpas.
            Hästarna måste vara garanterat fria från salmonella innan de lämnar
            importören. Eftersom dessa hästar säljs vidare till ridskolor
            finns risk att hästar från en sådan import kan spridas över hela
            landet. Konsekvensen för ridskolorna skulle i värsta fall kunna
            bli förödande.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om kontroll
            av hästar importerade främst från Irland.
          </p>
          <p>
            Stockholm den 27 september 1999
          </p>
          <p>
            Gudrun Lindvall (mp)
          </p>
          <p>
            Elanders Gotab, Stockholm 1999
          </p>
          <p>
            MJ507
          </p>
          <p>
            15
          </p>
        </div>
      </div>
    </body>
  </text>
</TEI>
