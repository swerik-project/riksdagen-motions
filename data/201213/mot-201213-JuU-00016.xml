<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00016">
  <teiHeader>
    <fileDesc>
      <titleStmt>
        <title>med anledning av prop. 2012/13:111 En skärpt sexualbrottslagstiftning</title>
        <author corresp="i-6MWLY5JdykMGLLUo96skfp">av Lena Olsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:111 En skärpt sexualbrottslagstiftning</title>
          <idno type="rdwebb">H002Ju16</idno>
          <rs type="number">Ju16</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju16/text</ref>
          <ref type="dokument_url_html">http://data.riksdagen.se/dokument/H002Ju16</ref>
          <ref type="dokumentstatus_url_xml">http://data.riksdagen.se/dokumentstatus/H002Ju16</ref>
          <ref type="doc">http://data.riksdagen.se/fil/1609C468-2D0E-404E-A377-3B90CFF5B7F7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-BNHQfM8pw8p3GfkuSxuywk"/>
        <correspContext corresp="i-BNHQfM8pw8p3GfkuSxuywk">
          <ref>Proposition 2012/13:111</ref>
        </correspContext>
        <correspAction xml:id="i-XVz1FUUC8isBm19LftXzzA" type="signed"/>
        <correspContext corresp="i-XVz1FUUC8isBm19LftXzzA">
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction type="referral" xml:id="i-XzoC31hSWPrXirgibpruTo">
          <date when="2013-04-09"/>
        </correspAction>
        <correspAction type="referral" xml:id="i-QnSLghDySBUG3CnvKZoVaR">
          <date when="2013-04-09"/>
        </correspAction>
        <correspAction type="dismissal" xml:id="i-DmEVzr5AjWorYBHYeewzoV">
          <date when="2013-04-08"/>
        </correspAction>
        <correspAction type="dismissal" xml:id="i-BsN7hGZsZT6nmjmqvse1d3">
          <date when="2013-04-08"/>
        </correspAction>
        <correspAction type="submission" xml:id="i-JDFeGhgGca5Y5eZ3TsFaNv">
          <date when="2013-03-26"/>
        </correspAction>
        <correspAction type="transfer" xml:id="i-D3PXWhsm2xipumRSD8v6Fh">
          <date when="2013-03-26"/>
        </correspAction>
        <correspAction type="assigned" xml:id="i-DW9NsNnPHUVvbS14N2yHJU"/>
        <correspContext corresp="i-DW9NsNnPHUVvbS14N2yHJU">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Wf2YMPybMCiJ5J1b8axSh9">
            1 Förslag till riksdagsbeslut
          </head>
          <p xml:id="i-3UzUqDhdx4BUP5vj82pnxP">
            Riksdagen begär att regeringen återkommer till riksdagen med
            ett förslag i enlighet med det alternativa lagförslag som 2008
            års sexualbrottsutredning lade fram i bilaga 3 i sitt betänkande.
          </p>
        </div>
        <div type="motContent">
          <head type="h1" xml:id="i-D8bKnaeviHFmLgYn1kWaYA">
            2 Inledning
          </head>
          <p xml:id="i-N5d2T2shV7Y1kgDpL9Yp9x">
            När Flickan och skulden av Katarina Wennstam gavs ut 2002 var
            den ett aktuellt inlägg i den svenska våldtäktsdebatten. Den visade
            bl.a. på att det är offret och inte förövaren som tenderar att
            bli föremål för granskning i våldtäktsfall. Nu ges boken ut igen,
            efter mer än 10 år, i en upplaga med tillägg av nya texter. Dessvärre
            visar det sig att inte mycket har förändrats efter de lagändringar
            som gjordes i sexualbrottslagen 2005. Synen på sexbrott är i hög
            grad en kvinnofråga. Det är kvinnor som utsätts och män som begår
            brotten. Av alla anmälda fall 2012 var 98 procent män som var
            misstänkta för sexualbrot,t och av dem som utsatts för brott var
            96 procent kvinnor. 1
          </p>
          <p xml:id="i-PXnqF2SztwFYZy6NpxM9Jt">
            Lagstiftningen från 2005 utvärderades i SoU 2010:71. Utredningen
            föreslog ändringar i lagen som skulle innebära ett steg på vägen
            mot samtyckesreglerad lagstiftning. Regeringen har inte hörsammat
            det förslaget. Utredningen lade också fram förslag på hur en helt
            samtyckesbaserad lagstiftning skulle kunna utformas. Regeringen
            har inte heller hörsammat det förslaget.
          </p>
          <p xml:id="i-7RBJ9waZN7Lh4FTq9AmUaw">
            Vänsterpartiet anser att det behövs ett rejält omtag vad gäller
            lagstiftningen om våldtäkt och sexbrott för att komma till rätta
            med hur offren hanteras i domstolarna i dag. Vi kan konstatera
            en tröghet inom det svenska rättsväsendet och i allmänna attityder
            kring våldtäkter. Det är nu dags att vända på utvecklingen och
            införa krav på att det bara är sex som en person samtycker till
            som är lagligt.
          </p>
          <p xml:id="i-DnjVCdbtrJscXyrb89rfKJ">
            Rätten att bestämma över sin egen kropp är inte förhandlingsbar.
            För att få ett slut på våldtäkter och den förlegade synen på kvinnors
            rätt till sina kroppar behövs lagar som utgår från att sex bygger
            på frivilligt deltagande och samtycke.
          </p>
          <head type="h1" xml:id="i-2prfD53qaowu6Y1MtdBfhN">
            3 Europadomstolens dom i målet M.C. mot Bulgarien
          </head>
          <p xml:id="i-VDdWRaKWvTosLGz1LzH5wL">
            Domen M.C. mot Bulgarien gällde ett beslut av den bulgariska
            åklagarmyndigheten att lägga ner en förundersökning om våldtäkt
            med motiveringen att det saknades bevis för att fysiskt våld eller
            hot förekommit. Domstolen ansåg att rättstillämpningen stod i
            strid med både artikel 3 (Ingen får utsättas för tortyr eller
            omänsklig eller förnedrande behandling eller bestraffning) och
            artikel 8 (Var och en har rätt till respekt för sitt privatliv
            []) i Europakonventionen om de mänskliga rättigheterna eftersom
            man gjort motstånd till ett brottsrekvisit. Domstolen uttalade
            att: I överensstämmelse med samtida standard och trender när det
            gäller effektivt skydd för individens sexuella autonomi måste
            artiklarna 3 och 8 i konventionen tolkas så att det finns ett
            krav på kriminalisering och effektiv lagföring av varje sexuell
            handling utan samtycke, även i frånvaro av fysiskt motstånd av
            offret. Domstolen tillade även följande: Utvecklingen av lagstiftning
            och rättspraxis på detta område återspeglar samhällenas evolution
            mot verklig jämlikhet och respekt för varje individs sexuella
            autonomi. När regeringen i propositionen hävdar att detta inte
            innebär krav på en lagstiftning som uttryckligen anger bristande
            samtycke som brottsrekvisit, är det formellt ett korrekt påstående.
            Samtidigt är det helt poänglöst eftersom domstolen kräver att
            rättstillämpningen leder till detta resultat, något som i vart
            fall inte kommer att inträffa i Sverige utan att krav på samtycke
            skrivs in i lagen. Sverige kan framhärda och obstruera mot sina
            konventionsåtaganden i ytterligare ett antal år till dess vi fälls
            i ett enskilt fall som förts till Europadomstolen.
          </p>
          <head type="h1" xml:id="i-2MuV24Lqknq2LsPJTYWFHj">
            4 Den internationella rättsutvecklingen
          </head>
          <p xml:id="i-LBbjuwZeNwDNKS5MZwBgyk">
            Förutom den nämnda, för alla Europarådets medlemsstater rättsligt
            bindande domen i M.C. mot Bulgarien, har Europarådets ministerkommitté
            i rekommendation REC (2002) 5 om skyddet av kvinnor mot våld fastslagit
            att medlemsstaterna ska kriminalisera varje sexuell handling,
            begången mot icke samtyckande personer, även om de inte visar
            tecken på motstånd.
          </p>
          <p xml:id="i-V9PhYQRKivd5m6HNDUGxyu">
            Internationella brottmålsdomstolen för f.d. Jugoslavien har i
            målet Prosecutor v. Kunarac, Kovac and Vukovic, case no. IT-96-23
            där dom avkunnades 22 februari 2001 uttalat följande: Den grundläggande
            princip som är verkligt gemensam för de genomgångna rättssystemen
            är att allvarliga kränkningar av den sexuella autonomin ska kriminaliseras.
            Den sexuella autonomin kränks varje gång den person som är föremål
            för handlingen inte har lämnat sitt frivilliga samtycke eller
            på något annat sätt inte är en frivillig deltagare.
          </p>
          <p xml:id="i-MgoN8DsvqWgVj6Vu6rSUYL">
            Cedawkommittén, som övervakar tillämpningen av konventionen om
            avskaffande av all slags diskriminering av kvinnor, har i sitt
            avgörande i fallet Karwen Tayag Vertido v. Philippines gjort rekommendationen
            till staterna att se över definitionen av våldtäkt i lagstiftningen
            i syfte att göra bristande samtycke till det centrala rekvisitet.
          </p>
          <head type="h1" xml:id="i-3vUtDu9yosyakGnQpcehfQ">
            5 Amnesty International, svenska sektionens remissyttrande över
            betänkandet av 2008 års sexualbrottutredning
          </head>
          <p xml:id="i-LxDH4ytotfKeBBZDvNmTBo">
            Vänsterpartiet vill med instämmande citera följande delar av
            Amnesty International, svenska sektions remissyttrande i detta
            lagstiftningsärende.
          </p>
          <p xml:id="i-WYAQ9L2SNi37zYYQp68PCp">
            Ett rättighetsperspektiv tydliggör individens rätt till självbestämmande
            och fysisk liksom psykisk integritet. Alla vuxna individer har
            rätt att välja om, när, hur och med vem de vill ha sexuellt umgänge.
            Alla människors rätt till sin egen kropp förutsätter att individen
            fritt kan fatta egna beslut och stater är skyldiga att införa
            ett system av lagar som säkerställer att handlingar som kränker
            denna rättighet kriminaliseras och lagförs. Vidare ska staterna,
            i alla relevanta aktiviteter (såsom skolundervisning, offentlig
            information och utbildning) tydliggöra individens rätt till frihet
            från våld eller tvång av något slag, samt rätten att själv välja
            om hon/han vill delta i eller avstå från sexuella aktiviteter.
            Lagstiftningen kan i sig medverka till en förstärkt normbildning
            i denna riktning genom att explicit definiera våldtäkt och andra
            former av sexuella övergrepp som handlingar till vilka offret
            inte gett sitt fria samtycke.
          </p>
          <p xml:id="i-D4KeuRaYPFuWQysBhmZFo6">
            Attityder förändras över tid och reformarbeten är ofta resultat
            av att olika aktörer i samhället motsätter sig förlegade och diskriminerande
            föreställningar om bland annat kvinnors och mäns sexualitet och
            heteronormativitet. Omvänt kan attityder påverkas av lagstiftningen,
            som både ska tillhandahålla skydd för alla individers sexuella
            integritet och självbestämmanderätt, samt normativt reglera tillåtna/otillåtna
            beteenden. Som utredningen nämner, kan införandet av en samtyckesbaserad
            reglering ses som en naturlig fortsättning av utvecklingen av
            den straffrättsliga synen på sexualbrott. Det i lagstiftningen
            särskilt skyddsvärda intresset att inte bli utsatt för en sexuell
            handling mot sin vilja blir tydligare markerad med en samtyckesreglering.
            Vidare är en sådan reglering bättre anpassad till den allmänna
            uppfattningen i samhället att frivillighet är själva grunden för
            att sexuella handlingar ska anses tillåtna. Budskapet, att samtycke
            inte kan tas för givet och att det inte är tillåtet att ha sex
            med en person som inte fritt samtyckt till det, förstärks och
            tydliggörs när det genomsyrar såväl utbildning, upplysning som
            lagstiftningens utformning.
          </p>
          <p xml:id="i-D7eyW6ocbyLDBi1jks7cbF">
            Amnesty ställer sig undrande till utredningens farhågor om att
            frågor om tvång och utnyttjande riskerar att hamna i bakgrunden
            vid en samtyckesreglering. Frågan om giltigt samtycke är helt
            central i en sådan reglering, varför alla relevanta omständigheter
            måste prövas, inklusive förekomsten av bland annat våld, tvång
            och otillbörligt utnyttjande som negerar samtycke.
          </p>
          <p xml:id="i-YLvbowkSXjzfo8WFmANFND">
            Med en samtyckesreglering måste utredningen inriktas på den misstänktes/tilltalades
            agerande vid gärningstillfället och i gärningsögonblicket, samt
            hur denne försäkrade sig om att samtycke förelåg. Med en samtyckesreglering
            finns således potential till en mer jämlik process. Att viss förklaringsbörda
            åvilar den misstänkte/tilltalade menar vi är förenligt med oskyldighetspresumtionen,
            vilket också anges i ovan refererade avgörande av Cedawkommittén.
            Amnesty vill, i likhet med utredningen understryka att en samtyckesreglering
            inte handlar om omvänd bevisbörda utan bevisbördan ska även fortsättningsvis
            åvila åklagaren. Amnesty vill samtidigt understryka betydelsen
            av att en samtyckesreglering inte får innebära avkall på rätten
            till en rättvis rättegång för den tilltalade eller att beviskraven
            för en fällande dom luckras upp.
          </p>
          <head type="h1" xml:id="i-c1DRSq7ZeBqW4keEPZLMU">
            6 Införande av samtyckeskrav i våldtäktsparagrafen
          </head>
          <p xml:id="i-Sy4ifWBUJ4myW96a39KXjT">
            Amnesty har i de citerade avsnitten i sitt remissyttrande gjort
            tydligt varför tiden nu är inne att ta steget och göra samtycke
            till förutsättning för tillåtligheten att genomföra sexuella handlingar
            med en annan person. Det kan noteras att av remissinstanserna
            är samtliga frivilligorganisationer för en samtyckesbaserad reglering,
            medan utfallet är blandat hos myndigheter och domstolar. Vänsterpartiet
            anser att det är hög tid att nu genomföra samtyckesreformen, både
            därför att det är nödvändigt för att Sverige med säkerhet ska
            uppfylla sina skyldigheter enligt EKMR och för att bryta förlegade
            och diskriminerande föreställningar om kvinnors och mäns sexualitet
            och för att säkerställa varje individs sexuella integritet och
            självbestämmanderätt.
          </p>
          <p xml:id="i-RyDX7rmTUB9o7jYQuwPu1i">
            Vänsterpartiet har sedan lång tid haft uppfattningen att kravet
            på tvång som grund för straffansvar för våldtäkt bör ersättas
            med samtycke. Den nuvarande regleringen av sexualbrott är föråldrad
            och överensstämmer inte med ett demokratiskt samhälles värderingar
            där individens rätt att bestämma över sin sexualitet och kroppsliga
            integritet värnas. Regeringen bör återkomma med förslag till riksdagen
            i enlighet med det alternativa lagförslag som framlades i bilaga
            3 i betänkandet av 2008 års sexualbrottsutredning. Detta bör riksdagen
            begära.
          </p>
        </div>
        <div type="motSignatures">
          <list>
            <item xml:id="i-Gx9f2942yKA6NJQDWVJ3Ri">
              Lena Olsson (V)
            </item>
            <item xml:id="i-WvucsRsdsjnFGMCHq7hpZr">
              Bengt Berg (V)
            </item>
            <item xml:id="i-RdrXNtvf2i2PFi5iwr7TLZ">
              Marianne Berg (V)
            </item>
            <item xml:id="i-NCN3wWVopQouPRmTd7vCQe">
              Amineh Kakabaveh (V)
            </item>
            <item xml:id="i-KXGzynjegKtjmAx3NX6eQ9">
              Lars Ohly (V)
            </item>
            <item xml:id="i-SjgjACgKjP3TGWuf5LqtXj">
              Eva Olofsson (V)
            </item>
            <item xml:id="i-7AHhZEn1jiKF6pSHdn2Tvq">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
