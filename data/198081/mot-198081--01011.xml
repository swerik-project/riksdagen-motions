<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01011">
  <teiHeader>
    <fileDesc>
      <titleStmt>
        <title>om begränsad vårjakt på sjöfågel</title>
        <author>av Ralf Lindström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om begränsad vårjakt på sjöfågel</title>
          <idno type="rdwebb">G4021011</idno>
          <rs type="number">1011</rs>
          <ref type="dokument_url_text">http://data.riksdagen.se/dokument/G4021011/text</ref>
          <ref type="dokument_url_html">http://data.riksdagen.se/dokument/G4021011</ref>
          <ref type="dokumentstatus_url_xml">http://data.riksdagen.se/dokumentstatus/G4021011</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-L7WV7SG2MqZwXFjBfsC15F</idno>
            <name>RALF LINDSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PrM8tZymkZMmqWSPwgqDyw" type="signed"/>
        <correspContext corresp="i-PrM8tZymkZMmqWSPwgqDyw">
          <note type="signatory" corresp="i-L7WV7SG2MqZwXFjBfsC15F"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1011/mot_198081__1011-001.pdf"/>
      <fw xml:id="i-LwxK9BmVK5j9xW8B2yGvQC">
        Motion 1980/81:1011
      </fw>
      <div xml:id="i-9nxDh4FhqPSrkBuThbTj6p" type="motHeader">
        <div xml:id="i-2gMehMEfPxghSKaEBpQRhd" type="motTitle"/>
        <div xml:id="i-H79FKPwpPFT9HAZM9ywGNS" type="motSubmissionInfo"/>
      </div>
      <div xml:id="i-NAd6VTRgdA2o9w3tw7TdFb" type="motBody">
        <div xml:id="i-5y9VeHyKgJj3UENQyifaaP">
          <p xml:id="i-PYqHK57wKAQTQKmd29n2d">
            av Ralf Lindström om begränsad vårjakt på sjöfågel
          </p>
          <p xml:id="i-VvKmzPuuUZx8jFHrA8VrzE">
            Sedan mitten av 1950-talet är jakt på sjöfågel tillåten i Sverige
            endast under tiden den 1 september-den 31 december. Ett starkt
            uttalat intresse för en vårjakt finns inom de kust- och skärgårdsområden
            där förutsättningarna för en sådan jakt är goda. Dessa förutsättningar
            finns företrädesvis från Blekinge till och med Uppsala län. Jakten
            efter sjöfågel utövades tidigare i stor utsträckning i samband
            med att fågeln återvände till häckningsplatserna. Den dominerande
            jaktformen i skärgården var skytte från skårar (kojor) med hjälp
            av vettar. Där de geografiska förhållandena och fåglarnas flyttningsvanor
            inte medger denna jaktform, företrädesvis i delar av Blekinge
            och Kalmarsund, utövades det s. k. båtlinjeskyttet. Från båtar
            uppankrade i linje tvärs fågelns huvudsakliga sträckriktning sköts
            fåglarna i flykten. Denna jaktform fordrade en hård disciplin
            jaktlagen emellan för att inga olyckor skulle ske. Olyckor förekom
            därför nästan aldrig. Den hårda disciplinen båtlagen emellan innebar
            också att både skrivna och oskrivna lagar bevakades och efterlevdes.
            En av jordbruksdepartementet tillsatt beredning som arbetade under
            mitten av 1970-talet föreslog att vårjakt skulle tillåtas under
            fem år som försöksverksamhet inom ovan nämnda kust- och skärgårdsområden.
            Jakträt- ten föreslogs få en starkt begränsad omfattning både
            när det gäller kretsen utövare och jakttiden. Man föreslog en
            jakttid om längst fem dagar och att jakten skulle omfatta hanfågel
            av ejder, storskrak och vigg. Regeringens proposition 1977/78:37,
            grundad på detta betänkande, avslogs av riksmötet den 9 december
            1977. Under senare år har beståndet av ejder i Östersjön, Bottniska
            viken och Finska viken i hög grad ökat. Enligt ornitologernas
            räkning sträckte över 700 000 ejdrar förbi Torhamns udde under
            2-3 veckor våren 1980. Därtill förekommer det förmodligen ett
            nästan lika stort antal sträckande ejdrar efter kusten på andra
            sidan Östersjön. Ett norrsträck på betydligt över 1 miljon ejdrar
            under vårarna för häckning i och kring dessa innanhav är säkerligen
            ingen överdrift. Från många håll har farhågor framförts om att
            ejderpopulationen i dessa trakter börjar bli för stor, vilket
            kan innebära fara för stressproblem, stor mottaglighet för sjukdomar
            och kanske massdöd. När ejdern på våren flyger norrut för att
            häcka kan man konstatera att det alltid är betydligt fler hanfåglar
            än honfåglar i sträcken. Mellan två tredjedelar och tre fjärdedelar
            är hanfåglar enligt kunniga bedömare. De allra flesta ejderhanarna
            flyttar från våra trakter söderut redan under
          </p>
          <pb facs="riksdagen-motions-pdf/data/198081/mot_198081__1011/mot_198081__1011-002.pdf"/>
          <fw xml:id="i-GE6M2bWFhUjW477udUo2Mg">
            Mot. 1980/81:1011 ZE
          </fw>
          <p xml:id="i-6ZntZs191eNUwqt9KbWFhy">
            juli månad och blir därför numera aldrig föremål för jakt i Sverige.
            Honfågeln och ungfågeln flyttar däremot betydligt senare söderut
            och kan därför jagas i Sverige under jakttiden. Med tanke på storleken
            av ejderstammen torde en försöksperiod med vårjakt på hanfågel
            av ejder vara helt ofarlig för bevarande av arten. Kanhända skulle
            en begränsad sådan jakt vara till mer nytta än skada. Vi har runt
            våra kuster ett stort antal stora och små skärgårdsöar som fortfarande
            är bebodda, där den speciella skärgårdskulturen fortfarande hålls
            levande. De mindre öarna, som ofta saknar fast förbindelse med
            fastlandet, börjar alltmer avfolkas, varvid en viktig del av vår
            kultur försvinner. Orsaken till avfolkningen är svårigheten att
            ge skärgårdsbefolk- ningen arbete och försörjning. Av stor betydelse
            är också befolkningens möjligheter till fritidssysselsättning,
            vilka är begränsade för skärgårdsbefolk- ningen. Utökade möjligheter
            till sjöfågeljakt skulle vara ett aktivt bidrag i kampen för en
            levande skärgård. Den skulle ge skärgårdsborna vidgade möjligheter
            till en mycket eftertraktad fritidssysselsättning och i viss mån
            bidra till deras försörjning. Sjöfågeljakten värderas av många
            skärgårdsbor lika högt som älgjakten av andra jägare. Jag föreslår
            därför att länsstyrelserna i kustlänen från och med Blekinge till
            och med Uppland ges möjligheter att bevilja tillstånd för en begränsad
            jakt på sjöfågel 5-10 dagar under april eller maj månad. Personkretsen
            bör kunna begränsas efter beredningsgruppens förslag. Jakten bör
            begränsas till en försöksperiod på 3-5 år och den första tiden
            omfatta jakt på hanfågel av ejder. Med hänvisning till vad som
            i motionen anförts föreslår jag att riksdagen som sin mening ger
            regeringen till känna vad i motionen anförts om begränsad vårjakt
            på sjöfågel.
          </p>
          <p xml:id="i-4NFdBiqyst6Nq1xLBymwSV" type="date">
            Stockholm den 26 januari 1981
          </p>
          <p xml:id="i-CReu72ECep6RGxq8AMJWKD" type="signatureBlock">
            RALF LINDSTRÖM (s)
          </p>
        </div>
      </div>
    </body>
  </text>
</TEI>
