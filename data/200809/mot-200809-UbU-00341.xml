<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00341">
  <teiHeader>
    <fileDesc>
      <titleStmt>
        <title>Studieresor till Polen och Kambodja</title>
        <author corresp="i-9xarzmckV5SS8EyJPN5b3x">av Hans Wallmark (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Studieresor till Polen och Kambodja</title>
          <idno type="rdwebb">GW02Ub341</idno>
          <rs type="number">Ub341</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub341/text</ref>
          <ref type="dokument_url_html">http://data.riksdagen.se/dokument/GW02Ub341</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub341</ref>
          <ref type="doc">http://data.riksdagen.se/fil/4C36CF41-F6F2-40D6-B996-6A4BEF27B0D1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Qnt6JT2fzQzApSBSj3nyoJ" type="signed"/>
        <correspContext corresp="i-Qnt6JT2fzQzApSBSj3nyoJ">
          <note type="signatory" corresp="i-9xarzmckV5SS8EyJPN5b3x"/>
        </correspContext>
        <correspAction type="numbering" xml:id="i-TL3dS1tgB7gJMGHuDiEoBr">
          <date when="2008-10-06"/>
        </correspAction>
        <correspAction type="submission" xml:id="i-GRrixn2WWeL9y6avcK78Sa">
          <date when="2008-10-03"/>
        </correspAction>
        <correspAction type="transfer" xml:id="i-JNG3jhwaQRqiSBTENiKP4C">
          <date when="2008-10-03"/>
        </correspAction>
        <correspAction type="assigned" xml:id="i-vFyKnWp2BtWZ5MPjnKkcq"/>
        <correspContext corresp="i-vFyKnWp2BtWZ5MPjnKkcq">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-RpctjZYsDgge29Q9wDDLuo">
            Förslag till riksdagsbeslut
          </head>
          <p xml:id="i-S1snywGRhpdsYrx99wxAPn">
            Riksdagen tillkännager för regeringen som sin mening vad som
            anförs i motionen om att det inom Utbildningsdepartementets ram
            undersöks möjligheten att inrätta någon form av statlig stipendieverksamhet
            för studieresor till Polen och Kambodja för att elever på plats
            ska kunna informeras om de svåra brott mot mänskligheten som skett.
          </p>
        </div>
        <div type="motContent">
          <head type="h1" xml:id="i-55vUnJDnB8wz3fjkoxPKf4">
            Motivering
          </head>
          <p xml:id="i-9df9WjyXFMfLsnm3Vt1GzC">
            Forum för levande historia (FLH) har glädjande nog fått ett ökat
            ansvar att informera om övergrepp och brott mot mänskligheten.
            Genom regeringsbeslut och extra medelstilldelning ska nu även
            kommunismens och kommunistiska regimers avskyvärdheter uppmärksammas.
            En bok med lärarhandledning, plus en särskild elevtidning, har
            tagits fram. En utställning har cirkulerat runt på några av landets
            bibliotek. Pedagogiskt och intresseväckande presenteras också
            verksamheten i Forum för levande historias egna lokaler i centrala
            Stockholm.
          </p>
          <p xml:id="i-LqK9T9f2HhHEKHtYzpx4U">
            Mycket av den verksamhet Forum för levande historia ägnar sig
            åt lämpar sig särskilt väl för skolans värld. Goda pedagogiska
            möjligheter öppnar sig när utbildningen kretsar kring historiens
            erfarenheter och det fruktansvärda som skett under 1900-talet
            i namn av det ideologiska tvillingparet nationalsocialismen och
            kommunismen.
          </p>
          <p xml:id="i-4Doxcw7tKMWC1Nj3b5wk8v">
            Det finns all anledning att hoppas på att kopplingen mellan Forum
            för levande historia och de områden Utbildningsdepartementet ansvarar
            för blir ännu tydligare och starkare. Det handlar om att uppmuntra
            och stimulera till samtal och vetgirigt sökande om demokratins
            grunder, det öppna samhällets fundament och även hoten mot dem.
          </p>
          <p xml:id="i-3AMEEqGXUusCAsACLeW84k">
            En hel del skolor och även andra institutioner som exempelvis
            Svenska kyrkan har arrangerat resor för konfirmandgrupper till
            Polen och Tyskland för att på plats besöka det som idag återstår
            av exempelvis koncentrationsläger. Många som varit med om detta
            vittnar om starka känslor och att besöken fått dem att få upp
            ögonen.
          </p>
          <p xml:id="i-Nty52cvdzEKCw2DKdTFkm6">
            Inom ramen för att informera om och belysa kommunismens brott
            mot mänskligheten har Forum för levande historia genom föredrag,
            samtalskvällar och på annat sätt riktat fokus mot Kambodja. Röda
            khmerernas vidrigheter väcker intresse därför att de ligger ganska
            nära i tid, det fanns förhållandevis många i väst som försvarade
            den regim som låg bakom åtskilliga människors död och man försöker
            nu inom FN:s ram få ansvariga fällda efter rättegångar om brott
            mot mänskligheten.
          </p>
          <p xml:id="i-VGi6yFGRpxBgqWzhUvB8fL">
            Även om det vore önskvärt är det varken praktiskt eller ekonomiskt
            möjligt för alla elever att någon gång besöka en av dessa platser
            för avskyvärda dåd eller de museer som byggts upp i exempelvis
            Polen och Kambodja. Men det skulle inom ramen för någon form av
            statlig stipendieverksamhet ändå vara tänkbart att sända någon
            eller några klasser på besök och studieresor. Elever skulle, när
            de kommit hem, på sitt eget språk och baserat på egna erfarenheter
            kunna informera andra ungdomar och föra samtal om dessa svåra
            brott.
          </p>
        </div>
        <div type="motSignatures">
          <list>
            <item xml:id="i-9Wafj2E6c45q3th3poqmJZ">
              Hans Wallmark (m)
            </item>
          </list>
        </div>
      </div>
    </body>
  </text>
</TEI>
