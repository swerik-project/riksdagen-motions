<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00004">
  <teiHeader>
    <fileDesc>
      <titleStmt>
        <title>med anledning av prop. 2009/10:31 Genomförande av skyddsgrundsdirektivet och asylprocedurdirektivet</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:31 Genomförande av skyddsgrundsdirektivet och asylprocedurdirektivet</title>
          <idno type="rdwebb">GX02Sf4</idno>
          <rs type="number">Sf4</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf4/text</ref>
          <ref type="dokument_url_html">http://data.riksdagen.se/dokument/GX02Sf4</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf4</ref>
          <ref type="doc">http://data.riksdagen.se/fil/FAEC60D7-D5B1-4D0E-83C0-995E54160502</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MS2sjMTe17V4PoEBDH3TU2" type="basedOn"/>
        <correspContext corresp="i-MS2sjMTe17V4PoEBDH3TU2">
          <ref>Proposition 2009/10:31</ref>
        </correspContext>
        <correspAction xml:id="i-XQe1ZXGTUBHfxWZ1nsHLWM" type="signed"/>
        <correspContext corresp="i-XQe1ZXGTUBHfxWZ1nsHLWM">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-St2b5X4QTHRZWsUaRjEuNG" type="referral">
          <date when="2009-11-03"/>
        </correspAction>
        <correspAction xml:id="i-DR3VekAk1LhPUSZ3b29ZZA" type="referral">
          <date when="2009-11-03"/>
        </correspAction>
        <correspAction xml:id="i-KebBURj37zmpw7QRbA2u4t" type="dismissal">
          <date when="2009-11-02"/>
        </correspAction>
        <correspAction xml:id="i-DDWoKKvWxyNtPJXsFtpVpy" type="dismissal">
          <date when="2009-11-02"/>
        </correspAction>
        <correspAction xml:id="i-CXPDq4FwBiTfQe5r2hKX1R" type="transfer">
          <date when="2009-10-26"/>
        </correspAction>
        <correspAction xml:id="i-RbfQFY3eEL28AZgrgv13dL" type="submission">
          <date when="2009-10-26"/>
        </correspAction>
        <correspAction xml:id="i-TqfUHrxoBRwf8hkCmjg6Me" type="assigned"/>
        <correspContext corresp="i-TqfUHrxoBRwf8hkCmjg6Me">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XokvEt6jkvuXv7hWfdnbFX" type="motBody">
        <div xml:id="i-YZeebU5QcQwJNeLuijjdRa" type="motProposal" subtype="förslag">
          <head xml:id="i-SfuWDd7d3mDxNK8oM3vfEV">
            1 Förslag till riksdagsbeslut
          </head>
          <list xml:id="i-7DNaqFdrShmLuZXYXGZjQA" style="ol">
            <item xml:id="i-LqXpCe4FvZNzLQJYbsXXnB">
              Riksdagen beslutar att avslå förslaget till lag om ändring i
              lagen om särskild utlänningskontroll.
            </item>
            <item xml:id="i-SDjkU35RMUdaP2rjNfFr3e">
              Riksdagen tillkännager för regeringen som sin mening vad som
              anförs i motionen om att regeringen i rådet bör stödja kommissionens
              förslag till reviderade skyddsgrunds- och asylprocedurdirektiv
              i syfte att stärka de asylsökandes rättigheter.
            </item>
          </list>
        </div>
        <div xml:id="i-ntnZ5nQqFk6pN5s7swG1K" type="motContent">
          <head xml:id="i-355n7p8ABtWwoQAK5Drd3H" type="h1">
            2 Inledning
          </head>
          <p xml:id="i-H9CWhuHH46cMRCocXTUMxX">
            Det angivna huvudsyftet med skyddsgrundsdirektivet är dels att
            garantera att medlemsstaterna tillämpar gemensamma kriterier för
            att fastställa vilka personer som har ett verkligt behov av internationellt
            skydd, dels att garantera att en miniminivå av förmåner är tillgängliga
            i alla EU:s medlemsstater. Medlemsstaterna har rätt att behålla
            eller införa förmånligare bestämmelser för tredjelandsmedborgare
            eller statslösa personer som ansöker om internationellt skydd
            i en medlemsstat.
          </p>
          <p xml:id="i-NmiZ89EWSKeFbgaUWjaADA">
            Asylprocedurdirektivet är ett led i att uppnå ett gemensamt asylsystem
            i EU och innehåller att antal grundläggande principer och garantier
            som medlemsstaterna ska se till är uppfyllda i de nationella asylförfarandena.
            Det handlar bl.a. om rätten att få sin asylansökan prövad, rätten
            att stanna kvar i landet under prövningen, rätten till information,
            rätten till biträde och tolk samt rätten att muntligen få framföra
            sina asylskäl. En mycket viktig rättighet som garanteras i direktivet
            är rätten till ett effektivt rättsmedel.
          </p>
          <head xml:id="i-PJTBQUvrKRSw7oK3ykvn5j" type="h1">
            3 Sveriges underlåtelse att i tid införliva direktiven
          </head>
          <p xml:id="i-JrYaA2VEAbzWfiiH71QyV7">
            Skyddsgrundsdirektivet skulle ha införlivats av medlemsstaterna
            senast den 10 oktober 2006. Utredningen om anpassningen av den
            svenska lagstiftningen till direktivet (SOU 2006:6) överlämnades
            till regeringen den 19 januari 2006. Asylprocedurdirektivet skulle
            ha införlivats senast den 30 april 2008. Utredningen om anpassningen
            av den svenska lagstiftningen till detta direktiv (SOU 2006:61)
            överlämnades till regeringen i juni 2006.
          </p>
          <p xml:id="i-DdGMrxkC4PixCcMYLoCQ47">
            Sverige fälldes genom en dom, meddelad av EG-domstolen den 14
            maj 2009, för sin underlåtenhet att införliva skyddsgrundsdirektivet.
            Även om Sverige inte fällts för den saken i EG-domstolen har vi
            brutit mot förpliktelsen att i tid införliva asylprocedurdirektivet.
          </p>
          <p xml:id="i-8KLWAepUFhufFqUNs8ungN">
            Anledningen till detta anmärkningsvärda dröjsmål lär enligt uppgift
            vara regeringens starka önskemål om att tillgodose Säkerhetspolisens
            krav på instansordningen i säkerhetsärenden, dvs. att domstolsprövning
            ska vara utesluten i dessa ärenden som i stället ska prövas av
            regeringen i andra instans, trots att detta sannolikt utgör ett
            felaktigt genomförande av asylprocedurdirektivet.
          </p>
          <head xml:id="i-Njzawfd9hNVRvAg8o8iPfF" type="h1">
            4 Regeringens förslag bryter mot EG-rätten
          </head>
          <p xml:id="i-VEHdTVL1qp8FDFATLEhxmy">
            Regeringen föreslår att Säkerhetspolisen utan möjlighet till
            överprövning ska besluta om en asylsökande ska ha rätt till domstolsprövning
            eller om ärendet ska anses som ett kvalificerat säkerhetsärende
            och därmed avgöras av regeringen i sista instans.
          </p>
          <p xml:id="i-WP1tvzqGcZVRZAEeZ2o9wo">
            Definitionen av ett kvalificerat säkerhetsärende är att utvisning
            får ske om det är särskilt påkallat av hänsyn till rikets säkerhet
            eller det med hänsyn till vad som är känt om utlänningens tidigare
            verksamhet och övriga omständigheter kan befaras att han eller
            hon kommer att begå eller medverka till terroristbrott enligt
            2 § lagen om straff för terroristbrott eller försök, förberedelse
            eller stämpling till sådant brott. Det är som sagt Säkerhetspolisen
            som har oinskränkt tolkningsrätt beträffande detta rekvisit. Man
            torde kunna utgå från att säkerhetspolisen kommer att klassificera
            så gott som samtliga säkerhetsärenden som kvalificerade.
          </p>
          <p xml:id="i-QvPHK9KTe2vuCoZCYxAbtY">
            Säkerhetspolisen har i remissyttrande uppgivit att uppgifter
            som man erhåller från andra länders säkerhets- och underrättelsetjänster
            vanligtvis lämnas med förbehållet att mottagande underrättelsetjänst
            inte får lämna uppgiften vidare till nationella myndigheter, vilket
            innebär att uppgiften inte heller kan lämnas till domstol. Detta
            kan förefalla överraskande mot bakgrund av att den internationella
            jämförelse som gjorts i lagstiftningsärendet gav vid handen att
            tre av sex granskade länder, nämligen Nederländerna, Tyskland
            och Schweiz, har samma instansordning i säkerhetsärenden och vanliga
            asylärenden med rätt till domstolsprövning för båda kategorierna.
          </p>
          <p xml:id="i-8qezSssnRBGWVXudqox6Jc">
            I en reservation av Magda Ayoub (kd), Sten De Geer (v) och Ragnhild
            Pohanka (mp) till slutbetänkandet av Kommittén om ny instans-
            och processordning i utlänningsärenden (SOU 1999:16) s. 612 anfördes
            följande:
          </p>
          <p xml:id="i-5E8BKqykL4EhqSnaSn9XKx">
            Företrädare för Säkerhetspolisen har för kommittén redogjort
            för handläggningen av ärenden enligt lagen om särskild utlänningskontroll.
            Därvid framkom att säkerhetspolisen mycket ofta hade för motparten
            hemliga kontakter med beslutsmyndigheten innan man officiellt
            anhängiggjorde ärendet. Vid dessa kontakter diskuterades vilken
            bevisning som krävdes för att yrkandet om avlägsnande skulle bifallas.
            Säkerhetspolisen ansåg detta vara en smidig och praktisk handläggning
            som man var angelägen att bibehålla. Vi anser den vara ytterst
            betänklig och i strid mot grundläggande rättsprinciper och utgöra
            ett mycket starkt skäl varför förvaltningsdomstolar bör få ansvaret
            för även dessa ärenden.
          </p>
          <p xml:id="i-Ur7UtktWwtPASLHsK1d4Zs">
            Det finns två mycket starka skäl till varför det är nödvändigt
            att rätten till prövning i domstol gäller också i alla säkerhetsärenden.
            Det första skälet kan enklast skrivas med namnen Ahmed Agiza och
            Mohammad Zery. Den dåvarande regeringens beslut om utvisning av
            dessa två egyptiska medborgare som påstådda säkerhetsrisker har
            ådragit Sverige internationell skam och vanära utan motstycke
            och upprepade fällningar av FN-organ satta att övervaka de mänskliga
            rättigheterna. Fallet illustrerar nästan övertydligt varför regeringen
            är en utomordentligt olämplig instans för att fatta dessa ytterst
            grannlaga judiciella beslut. Att en borgerlig regering inte har
            en bättre förmåga att hantera dessa ärenden demonstrerades 2008
            med utvisningen av Abderazzak Jabri till tortyr i Marocko.
          </p>
          <p xml:id="i-QnEhpfC6xQJ2FikXZdxgwQ">
            Det andra skälet är att alla asylsökande enligt asylprocedurdirektivet
            garanteras effektivt rättsmedel inför domstol. Denna rätt saknar
            undantag, och även den som klassificerats som s.k. säkerhetsärende
            har således en oinskränkt rätt till domstolsprövning. Regeringen
            hänvisar i propositionen till artikel 64 i EG-fördraget. Enligt
            den ska medlemsstaternas ansvar för att upprätthålla lag och ordning
            och skydda den inre säkerheten inte påverkas av åtgärder som rör
            visering, invandring, asyl och annan politik som rör fri rörlighet
            enligt EG-fördragets avdelning IV. Eftersom undantaget från rätten
            till domstolsprövning gäller en begränsad kategori anser regeringen
            att det är tillåtet med stöd av artikel 64. Tunga remissinstanser
            som Kammarrätten i Stockholm, Advokatsamfundet och Lunds universitet
            har intagit en motsatt ståndpunkt. Kammarrätten anser att det
            inte är möjligt att med hänvisning till artikel 64 i EG-fördraget
            göra undantag för den enskildes rätt till domstolsprövning i säkerhetsärenden
            i fall där en asylansökan prövas. Enligt Lunds universitet gäller
            artikel 64 endast för att förebygga överhängande faror, vilket
            det inte är fråga om i detta fall. Om regeringens förslag att
            eliminera överprövning i domstol för kvalificerade säkerhetsärenden
            vinner gehör hos lagstiftaren riskerar relevanta fall att bli
            föremål för EG-domstolens prövning.
          </p>
          <p xml:id="i-NAa9xbnozU8vDgacdHiD9A">
            Riksdagen bör avslå propositionens förslag till lag om ändring
            i lagen om särskild utlänningskontroll. Detta bör riksdagen besluta.
          </p>
          <head xml:id="i-CBTuhoh2UsoTU4KBuYoxk2" type="h1">
            5 Kommissionens förslag till reviderade skyddsgrunds- och asylprocedurdirektiv
          </head>
          <p xml:id="i-4axC1mPnA7mmGEgjemeoQm">
            Kommissionen har den 21 oktober 2009 presenterat förslag till
            reviderade skyddsgrunds- och asylprocedurdirektiv. De förändringar
            som föreslås innebär genomgående viktiga förbättringar av de asylsökandes
            rättigheter, t.ex.
          </p>
          <list xml:id="i-KTzkiq3NJvhSHYUw1Bw3HU" style="ul">
            <item xml:id="i-wLXnfvhgAv764mjCb6Qcy">
              att privata aktörers möjlighet att bereda skydd mot förföljelse
              bara ska beaktas om dessa är villiga och i stånd att ge ett varaktigt
              skydd
            </item>
            <item xml:id="i-QCfLgUGTya3jEeznm6ocgA">
              att hänvisning till inre flyktalternativ aldrig kan vara aktuellt
              om inte vederbörande kan nå området på ett lagligt och säkert
              sätt
            </item>
            <item xml:id="i-43cmooSEq74BPmB4ik8biJ">
              att genusaspekter ska tillmätas väsentligt ökad betydelse vid
              flykting-skapsbedömningen
            </item>
            <item xml:id="i-CF7keFpjGL4D8HUMU97Aiw">
              att flyktingdefinitionen utvidgas till att omfatta förföljelse
              på grund av vanlig kriminalitet om staten inte ger skydd mot denna
              på grund av skäl i definitionen
            </item>
            <item xml:id="i-2RJ7PTX35kYwkhjRo7D7t7">
              att de som får uppehållstillstånd som övriga skyddsbehövande
              i stort sett ska erhålla samma ekonomiska och sociala förmåner
              som de som erhåller flyktingstatus
            </item>
            <item xml:id="i-CFyezU3pdRPWkaHyeVEkyH">
              att möjligheten att avvisa asylsökande genom ett särskilt förfarande
              vid gränsen utan att direktivens rättssäkerhetsgarantier gäller,
              ska tas bort
            </item>
            <item xml:id="i-NoyxZHv5umU3H2Pu5hcyH1">
              att alla myndighetspersoner som kan komma i kontakt med asylsökande
              inklusive gränsvakter måste ha fått nödvändig utbildning och nödvändiga
              instruktioner för att hantera asylansökningar
            </item>
            <item xml:id="i-N8WBVahB5nbYaRNRNXYtnJ">
              att asylsökande ska ha rätt att få en läkarundersökning utförd
              för att styrka lämnade uppgifter om tidigare förföljelse
            </item>
            <item xml:id="i-4ZXDfhWw1SjAxigkPMywr6">
              att beslutsmyndigheten i de fall det finns skälig anledning att
              anta att den asylsökande lider av posttraumatiskt stressyndrom,
              efter samtycke av den sökande, ska se till att en medicinsk undersökning
              utförs
            </item>
            <item xml:id="i-Nrr5vdFExQpAseSWK2v9kD">
              att listan över säkra ursprungsländer avskaffas.
            </item>
          </list>
          <p xml:id="i-NhvqRJUxEhNa5KRkakq3gv">
            Den svenska regeringen bör verka i rådet för att stödja kommissionens
            förslag till reviderade skyddsgrunds- och asylprocedurdirektiv
            i syfte att stärka de asylsökandes rättigheter. Detta bör riksdagen
            ge regeringen till känna.
          </p>
        </div>
        <div xml:id="i-21X1dVWnMAn7py4qLSsKU2" type="motSignatures">
          <list xml:id="i-JjAJeW2yzsoMtJmimzxbr3">
            <item xml:id="i-FRHq6P3LZKtihkbYN7FaZk" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-8pGjojCMAHTRmDDGpcUF2G" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-8ryaLyFTHYnmBc15Ch2ZiT" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-QS2Lbx7GbGzgAWxh1cKrjs" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-FgrV4ZDkaAFN4zprhQNSgf" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-7J9B9aRAGYmezPk8Hyu51o" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
