<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1950-höst-fk--00527">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950_höst_fk__527/mot_1950_höst_fk__527-001.pdf"/>
      <fw xml:id="i-7DcgmQwDroFiyLjd15S1Zd">
        6 Motioner i Första kammaren, nr 527.
      </fw>
      <div xml:id="i-4jvZkLnMuodwKq8ek9TN6t" type="motHeader">
        <div xml:id="i-Tg8avKdmuSspVSHADokBCv" type="motTitle"/>
        <div xml:id="i-VPi1XNAkZvpsJYmrJbFGLB" type="motSubmissionInfo"/>
      </div>
      <div xml:id="i-5avmmSmN3EdkSub3cMkhZm" type="motBody">
        <div xml:id="i-9cv1Q1H1TAtgnUseJY4oAP">
          <p xml:id="i-YMjuwu5jky8MDXSn5bjutz">
            Nr 527.
          </p>
          <p xml:id="i-NmevTr93dyG5Wdrfsw3xHy" type="titleString">
            Av herr Ohlon, i anledning av Kungl. Maj:ts proposition angå-
            ende riktlinjer för lärarutbildningens ordnande.
          </p>
          <p xml:id="i-4N89czHm4dr9Q7ywsCmGR8">
            Kungl. Maj:ts proposition 219/1950 innebär bl. a. att provårsanstalterna
            för utbildning av läroverkslärare, folkskoleseminarierna och eventuellt
            små- skoleseminarierna skola ersättas av gemensamma lärarhögskolor.
          </p>
          <p xml:id="i-WProN5igDkUVXSFnDieFiz">
            Av propositionen framgår att inrättandet av dylika lärarutbildningsan-
            stalter i sådan omfattning, att de täcka hela utbildningsbehovet
            av lärare, ligger i en avlägsen framtid. I detta sammanhang uppstår
            frågan, hur man skall förfara under över- gångstiden. Vad beträffar
            folk- och småskoleseminarierna har skolkommis- sionen föreslagit
            en provisorisk seminariereform i avvaktan på frågans slut- giltiga
            lösning. Departementschefen ansluter sig härtill och säger sig
            seder- mera ämna föreslå åtgärder, som syfta till delreformer
            i den mån detta är möjligt inom seminariernas organisation. För
            provårsanstalternas del saknas emellertid ett liknande uttalande.
            Detta sammanhänger sannolikt med att en reformering av lärarutbildningen
            torde komma att medföra större förändringar för folk- och småskollärarna
            än för läroverkslärarna. Läroverkslärarnas utbildningsgång tycks
            nämligen av projekten att döma bli i stor utsträckning normgivande
            för den nya lärarutbildningen. Emellertid vore det olyckligt,
            om provårsanstalternas verksamhet under övergångstiden icke tillräckligt
            beaktades. Vid olika till- fällen har genom motioner i riksdagen
            påpekats, att den praktiska läro- verkslärarutbildningen löper
            allvarlig fara på grund av svårigheterna för provårsanstalterna
            att locka till sig de mest kvalificerade lärarna som hand- ledare.
            Vid vissa provårsanstalter är det till och med ett problem att
            över huvud taget kunna erhålla handledare, som själva äga den
            praktiska utbild- ning, som de skola meddela andra. Statsutskottet
            har också i sitt utlåtande nr 8 till innevarande års riksdag liksom
            tidigare understrukit angelägen- heten av att åtgärder snarast
            vidtagas för att åstadkomma tillfredsställande avlöningsförmåner
            vid provårsanstalterna. Det är att hoppas, att den av Kungl. Maj:t
            tillsatta pedagogisk-organisa- toriska kommittén snabbt skall
            kunna lägga fram ett förslag, som löser det alltmera brännande
            problemet om rekryteringen till provårsläroverken. Kommittén har
            dock icke, helt naturligt för övrigt, fått i uppdrag att utreda
            den pedagogiska sidan av provårsanstalternas verksamhet. Under
            årens lopp har från läroverkslärarhåll framhållits behovet av
            vissa delreformer inom nuvarande provårsorganisation.
          </p>
          <pb facs="riksdagen-motions-pdf/data/1950/mot_1950_höst_fk__527/mot_1950_höst_fk__527-002.pdf"/>
          <fw xml:id="i-VAvzRFDh8wK2XbNcuMwgzQ">
            Motioner i Första kammaren, nr 527. 7
          </fw>
          <p xml:id="i-GLEbuWFocDEUSHy46CmBSx">
            Läroverkens krisutredning har nyligen till Kungl. Maj:t överlämnat
            ett delbetänkande angående provåret, men enligt direktiven har
            utredningen i första hand haft i uppdrag att pröva frågan om en
            av krisförhållandena motiverad avkortning av provårskursen, vilket
            dock icke hindrat utred- ningen att föreslå vissa reformer av
            allmännare art, som äro motiverade, oavsett vilken längd man tillämnar
            den praktiska lärarutbildningen. Det är emellertid önskvärt, att
            utbildningen vid provårsanstalterna under 1950- talet successivt
            närmas till den planerade utbildningen vid lärarhögskolorna i
            likhet med vad departementschefen uttalat angående seminarierna,
            detta alldeles oberoende av om de för alla lärarkategorier gemensamma
            lärarhög- skolorna i erforderlig utsträckning komma till stånd
            eller ej. Förutsätt- ningar böra därför skapas för de utredningar
            och kostnadsökningar, som kunna visa sig erforderliga. De utgifter,
            som äro behövliga för att öka prov- årsanstalternas kapacitet
            och effektivitet till det maximala, torde bli rela- tivt obetydliga
            i förhållande till utbytet. Av de många frågor, som uppstå vid
            en allmän översyn av den praktiska utbildningen av de högre skolornas
            lärare, skola här blott två beröras. Den första gäller betygsgivningen.
            Enär provårsbetyget spelar en nästan avgö- rande roll för den
            unge lärarens framtida karriär, är det av största vikt, dels att
            betygsgivningen vid de olika provårsanstalterna blir så enhetlig
            som möjligt, dels att betygen differentieras på så sätt, att de
            ge ett bättre uttryck än nu för de skiftande lärarbegåvningarna.
            Här finns plats för reformer, som inte kräva några vidlyftiga
            åtgärder men som icke desto mindre äro av stor betydelse. Vad
            som i första rummet erfordras, är allmänna direktiv beträffande
            betygsgivningen, så att betygen bli i görligaste mån enhetliga
            och betygsskalan såväl uppåt som nedåt bättre utnyttjas än vad
            som för närvarande är fallet. Den andra frågan gäller att skapa
            garanti för att de till lärarutbildnings- anstalterna utnämnda
            lärarna verkligen där tjänstgöra. Alltför ofta händer det, att
            dessa lärare, ej sällan de dugligaste, taga tjänstledighet efter
            kortare varsel strax före läsårets början eller under pågående
            termin. Långt ifrån alltid har anledningen till tjänstledigheten
            något intresse för lärarutbildnings- anstalterna såsom sådana.
            Följden blir, att handledningen i viss utsträckning måste anförtros
            åt unga och mindre erfarna extra ordinarie lärare. Frågan sammanhänger
            med utnämningarna till dessa läroanstalter. Det kan disku- teras,
            huruvida de vanliga befordringsgrunderna här böra tillämpas och
            huruvida icke betydligt större hänsyn än nu böra tagas till de
            sökandes speciella lämplighet för den påfrestande handledningen
            och utbildningen av lärarkandidater. Den sammanhänger också med
            de ekonomiska villkor, som lärarutbildningsanstalterna kunna erbjuda.
            Här ligger nog tyngdpunk- ten i hela problemkomplexet. Tilläggas
            bör, att antalet extra ordinarie lärar- tjänster vid provårsläroverken
            bör inskränkas till ett oundgängligt mini- mum.
          </p>
          <pb facs="riksdagen-motions-pdf/data/1950/mot_1950_höst_fk__527/mot_1950_höst_fk__527-003.pdf"/>
          <fw xml:id="i-DxLJW4pwj63RfD77VMuRbe">
            Motioner i Första kammaren, nr 527.
          </fw>
          <p xml:id="i-U47TjjhRQhkqt1vYJZxZkW">
            Med stöd av det ovan anförda får jag därför föreslå, att riksdagen
            ville hos Kungl. Maj:t hemställa, att sådana åtgärder vidtagas,
            att läroverkslärarutbildningen vid prov- årsanstalterna bättre
            än nu motsvarar sitt ändamål, varvid de synpunkter böra vara vägledande,
            som föresvävat skol- kommissionen vid dess skissering av de planerade
            lärar- högskolorna.
          </p>
          <p xml:id="i-9osNbdGvHsMTzD2N1Ni2Zu" type="date">
            Stockholm den 17 oktober 1950.
          </p>
          <div xml:id="i-PmkqCKdX1UecUDyuNdBBQR" type="signatureBlock">
            <list xml:id="i-GAhdT1JtbzxViMiPU692iV">
              <item xml:id="i-28noSfWpJkr3RZdoEGrrVs" who="i-4trrwMgaaYgdfEZaeP8LTR" type="signature">
                Sven Em Ohlon
              </item>
            </list>
          </div>
        </div>
      </div>
    </body>
  </text>
</TEI>
