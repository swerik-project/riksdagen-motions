<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00506">
  <teiHeader>
    <fileDesc>
      <titleStmt>
        <title>Gårdsförsäljning av egenproducerad starksprit</title>
        <author corresp="i-R9MuNkxgtjYredKHhh6ujV">av Per Bill (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gårdsförsäljning av egenproducerad starksprit</title>
          <idno type="rdwebb">GY02So506</idno>
          <rs type="number">So506</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So506/text</ref>
          <ref type="dokument_url_html">http://data.riksdagen.se/dokument/GY02So506</ref>
          <ref type="dokumentstatus_url_xml">http://data.riksdagen.se/dokumentstatus/GY02So506</ref>
          <ref type="doc">http://data.riksdagen.se/fil/2C85C2DC-5541-432B-848E-EE745F37D1F8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4TQH4qz2bGmx99X1bpjLPa" type="signed"/>
        <correspContext corresp="i-4TQH4qz2bGmx99X1bpjLPa">
          <note type="signatory" corresp="i-R9MuNkxgtjYredKHhh6ujV"/>
        </correspContext>
        <correspAction xml:id="i-XsARHumKSR3tkv65hotp5B" type="numbering">
          <date when="2010-10-29"/>
        </correspAction>
        <correspAction xml:id="i-N4tNLo9uJsHnQGcRJVXtnS" type="submission">
          <date when="2010-10-27"/>
        </correspAction>
        <correspAction xml:id="i-8QmMqRpXDa6zcokgHmn5Bz" type="transfer">
          <date when="2010-10-25"/>
        </correspAction>
        <correspAction xml:id="i-QtGp8CdsDzNX2MzARWDuXC" type="assigned"/>
        <correspContext corresp="i-QtGp8CdsDzNX2MzARWDuXC">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-AXgHhFybX3JcKTWgvTfSVi">
            Förslag till riksdagsbeslut
          </head>
          <p xml:id="i-LrDhpESnB3gCiH6SaRVJe4">
            Riksdagen tillkännager för regeringen som sin mening vad som
            anförs i motionen om gårdsförsäljning av egenproducerad starksprit.
          </p>
        </div>
        <div type="motContent">
          <head xml:id="i-VdWL8b2kbWvHxZq1HVSJdJ" type="h1">
            Motivering
          </head>
          <p xml:id="i-RFrePDsPFA5kur4QwW24tH">
            På 1990-talet upphörde flera av monopolen på alkoholområdet,
            t.ex. import, tillverkning och partihandelsförsäljning. Detta
            skedde för att anpassa Sverige till EU:s inre marknad. Dock valde
            vi i Sverige att behålla detaljhandelsmonopolet, Systembolaget,
            av alkoholpolitiska skäl. Villkoret vid förhandlingarna om svenskt
            EU-inträde var att slå vakt om näringsfriheten för producenter.
            Premissen för att Sverige skall få ha statligt detaljhandelsmonopol
            för alkoholdrycker är att drycker och producenter från EU inte
            får diskrimineras i förhållande till svenska.
          </p>
          <p xml:id="i-Nus1bwnwgXHvcGooM9UTPU">
            Problemet är att nuvarande bestämmelser hämmar den inhemska produktionen.
            Svenska produkter har inte samma villkor som utländska när det
            gäller tillgång till den viktiga egna närmarknaden. I praktiken
            diskrimineras närproducerade svenska drycker i förhållande till
            drycker från övriga EU och världen.
          </p>
          <p xml:id="i-No52CNVMYhqjSfyT1Mpzie">
            Under förra mandatperioden diskuterades en ny alkohollag. Frågan
            om gårdsförsäljning hänvisades dock till en ny utredning. Undertecknad
            välkomnar utredningen och hoppas att denna skall resultera i att
            gårdsförsäljning av egenproducerad starksprit kommer att tillåtas
            i Sverige.
          </p>
          <head xml:id="i-8FEd5L4rax5E1WWAJNkuhm" type="h2">
            Problem för inhemska producenter
          </head>
          <p xml:id="i-S2719ngmEsWCjopzM6jZg1">
            Systembolaget skall ha ett utbud som motsvarar ett tvärsnitt
            av drycker från hela världen. Systembolagets sortiment är dock
            med nödvändighet begränsat i relation till den enorma mängden
            drycker som produceras världen över. Endast en bråkdel av dessa
            kan av naturliga skäl få plats.
          </p>
          <p xml:id="i-ALaHJ1hK439u48z4xumEp2">
            Kravet på icke-diskriminering av utländska drycker medför att
            Systembolaget ger plats åt samma bråkdel av svenska drycker som
            av utländska. Systembolaget gör allt för att undvika att anklagas
            för diskriminering, ty då kunde monopolställningen ifrågasättas.
            Den helt övervägande delen av svenskproducerade drycker kommer
            således inte in i Systembolagets sortiment.
          </p>
          <p xml:id="i-E7EgEJusKvkQThxofvg5k1">
            Systembolagets storskalighet innebär ett annat hinder. Monopolet
            skall förse hela Sverige, vilket kräver stora kvantiteter. Även
            Systembolagets krav på god lönsamhet gör att man har inköpsregler
            som gynnar storskaliga leverantörer. Inhemska vin- och fruktvinsproducenter
            är i regel småskaliga och saknar ofta möjlighet att tillgodose
            Systembolagets stränga leveranskrav. Det gäller i synnerhet för
            nyetablerade företag.
          </p>
          <head xml:id="i-Fh95x858kzHEcA69T3TUoc" type="h2">
            Närmarknadens betydelse
          </head>
          <p xml:id="i-UVJjnfyQu3rrBwPNQr592d">
            I länder utan försäljningsmonopol samt Finland kan producenter
            sälja direkt till sin hemmamarknad. Det är vanligt att mindre
            och medelstora producenter i de traditionella vinländerna säljer
            större delen av sin produktion direkt till besökare. Sådan gårdsförsäljning
            kräver ingen distribution eller fördyrande mellanled. Den blir
            därmed gynnsam för såväl producent som kund och är dessutom mer
            miljövänlig. Lokal, småskalig och mångfasetterad produktion vore
            omöjlig utan försäljningsmöjligheterna.
          </p>
          <head xml:id="i-NPkhuhtap4yarc2W251xAW" type="h2">
            Starkspritsproducenter i Sverige
          </head>
          <p xml:id="i-PAJ44yETY2DekHurB97AQ9">
            Trots alla problem och ofördelaktiga regler för starkspritsproducenterna
            i Sverige har det vuxit upp flera spännande verksamheter runtom
            i Sverige. Bland dessa producenter märks:
          </p>
          <list style="ul">
            <item xml:id="i-JBAHc8dVfNdVtz3Y3TkJMk">
              Mackmyra Svensk Whisky AB, beläget i Valbo i Gävleborgs län.
              De tillverkar whisky med svensk prägel.
            </item>
            <item xml:id="i-4jtPmCcSe6jWcnRieBtX7T">
              Svensk Vodka i Motala AB, beläget i Motala och i Stockholm. De
              tillverkar svensk vodka.
            </item>
          </list>
          <head xml:id="i-HmdJxdzRVPyHWQ88Jbnp5n" type="h2">
            Det finska exemplet
          </head>
          <p xml:id="i-KZMCd4kzqxi5FnNS4ZLWQT">
            Finland har likt Sverige försäljningsmonopol på alkoholhaltiga
            drycker. Skillnaden är att det i Finland är tillåtet för inhemska
            vinproducenter att bedriva gårdsförsäljning. På den egna gården
            kan tillverkaren sälja vin till besökare, vilket betyder att Finland
            har gjort ett undantag från sitt försäljningsmonopol för vin och
            fruktvin. Försäljning i gårdsbutik av egenproducerade drycker
            har, med speciella bestämmelser och begränsningar, tillåtits.
            Exemplet är visserligen inte direkt tillämpligt på starksprit
            men visar ändå på ett tillvägagångssätt för hur ett statligt monopol
            kan förenas med småskalig produktion av alkoholhaltiga drycker.
          </p>
          <p xml:id="i-BvAXrKyHb5G86WCBJqx4CJ">
            Verksamheten har fungerat utmärkt och medfört en blomstring av
            den finska landsbygden. Inhemsk turism har ökat starkt och arbetstillfällen
            skapats. Fruktvinsnäringen har fått en stark folklig förankring.
            Finlands lagstiftning kan skapa underlag för en svensk motsvarande
            lagstiftning. Härigenom kan problem undvikas och tid vinnas. Självklart
            kan det finnas specifikt svenska förhållanden som motiverar särskilda
            lösningar.
          </p>
          <head xml:id="i-JQ51iEMHuQgY5zEkXSdBNi" type="h2">
            Alkoholpolitiska effekter
          </head>
          <p xml:id="i-RqoHB3izQXH2r9PFCvBYCL">
            Inga experter inom alkoholforskningen förutser några speciella
            negativa effekter för alkoholpolitiken. Inga sådana har heller
            konstaterats i Finland. Det praktiska genomförandet av gårdsförsäljning
            kräver givetvis ett regelverk som säkerställer god kontroll, inte
            minst att försäljning inte sker till ungdomar. En gårdsbutiks
            tillstånd skall efter varning kunna dras in om missförhållande
            uppdagas.
          </p>
          <head xml:id="i-RQ2Xn5HJqFezWgsKbr9kjj" type="h2">
            Närproducerat vin och fruktvin på Systembolaget
          </head>
          <p xml:id="i-UpoWueC79zL3wELBRxXx5T">
            Systembolaget har under 2008 gjort en förändring av sin sortimentspolicy
            som innebär att producenter av vin och fruktvin får sälja sina
            drycker i en systembutik (den närmaste). Även om detta är en välkommen
            attitydförändring ger den inte alls samma positiva effekter som
            gårdsbutiker.
          </p>
          <p xml:id="i-KYSfhznSqjDT6aMcHChSSy">
            I en debattartikel av den 7 september 2009 framförde Systembolagets
            vd Magdalena Gerger att gårdsförsäljning av alkohol går att förena
            med svensk alkoholpolitik. Genom att utveckla Systembolagets service
            och introducera e-beställning på deras hemsida ser Systembolaget
            en möjlighet att möta önskemålen från allmänheten och gårdsproducenterna.
            Planen är att göra det möjligt för semestrande gårdsbesökare att
            beställa gårdsproducerat vin via Systembolagets nya e-beställningstjänst.
          </p>
          <p xml:id="i-YNpyJci81w1PctvVS7FgRn">
            Magdalena Gergers utspel vittnar om en okunskap om hur gårdsförsäljning
            fungerar i praktiken. Utökad service genom e-handel är självfallet
            positivt för konsumenterna, men ersätter inte på långa vägar gårdsförsäljningen
            vi eftersträvar. E-handelssystemet tilltalar inte vare sig svenska
            eller utländska besökare. Attraktionen består i att varan säljs
            direkt till turister och andra besökare till anläggningarna. De
            små gårdsproducenterna diskrimineras fortsatt och detta är inget
            som sortimentspolicyn eller e-handelssystemet kommer att förändra.
          </p>
          <p xml:id="i-Qv76yFGM6vR2gNKiG1SXzB">
            Vår vision och exempel från andra länder visar att den här typen
            av gårdsbutiker ofta blir små lanthandlar för närproducerade,
            ekologiska produkter som grönsaker, honung, kryddor, ost, m.m.
            Gårdsbutikerna skapar härigenom positiva synergieffekter för hela
            landsbygden.
          </p>
          <head xml:id="i-Wwe3XmB6dmrbfcFe6WmK18" type="h2">
            Positiva effekter av gårdsförsäljning
          </head>
          <list style="ul">
            <item xml:id="i-Sk85qoJmB7cS9TAQKFjGau">
              Gårdsbutiker skapar nya jobb i både odling, framställning och
              handel.
            </item>
          </list>
          <p xml:id="i-HNk7pbMMigEPy4nfyocAP">
            Landsbygden får en ny näringsgren. Gårdsbutiker bidrar därmed
            till en mer mångfasetterad landsbygd.
          </p>
          <list style="ul">
            <item xml:id="i-F2zBKCecg5MhZhf2JZeMe4">
              Gårdsbutiker skapar en sund och livaktig landsbygdsturism.
            </item>
            <item xml:id="i-2cJpfhQDg8Xc2TTKjuvPd9">
              Miljön vinner på både kortare transporter och fler bär- och fruktodlingar.
            </item>
            <item xml:id="i-WGfpeAc14bF4kgt6s9id15">
              Avsättning för vilda bär inom landet skapas, exempelvis blåbär,
              lingon, hjortron.
            </item>
            <item xml:id="i-f5mdfUdsXGBCXAitKPzsT">
              Bättre övervakning av ålders- och nykterhetskontrollen i alla
              butiker.
            </item>
            <item xml:id="i-LnwGsb1TEtmU2ufN7PVMzf">
              Gårdsbutiker skapar positiva synergieffekter för andra närproducerande,
              ekologiska tillverkare.
            </item>
          </list>
          <head xml:id="i-YSVY5vwsJStczuGKHNXqfF" type="h2">
            Sammanfattning
          </head>
          <p xml:id="i-FUSkMtmQo4gMYyK4unK5vP">
            Producenterna borde ha rätt att få rimliga möjligheter till avsättning
            av sina produkter. Det skulle skapa nya arbetstillfällen och ökad
            avsättning för svensk odling, liksom för tillvaratagandet av svenskproducerade
            produkter. Det skulle även bidra till en ökad inhemsk turism.
            I Finland har vi noterat alla dessa positiva konsekvenser till
            följd av möjligheterna till gårdsförsäljning.
          </p>
        </div>
        <div type="motSignatures">
          <list>
            <item xml:id="i-DkhoPDYnE3QEVdLjbdPjTL" who="i-R9MuNkxgtjYredKHhh6ujV">
              Per Bill (M)
            </item>
          </list>
        </div>
      </div>
    </body>
  </text>
</TEI>
