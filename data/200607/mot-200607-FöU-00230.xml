<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-FöU-00230">
  <teiHeader>
    <fileDesc>
      <titleStmt>
        <title>Transport av farligt gods</title>
        <author corresp="i-5QNmudGpnjjRJCTYzakn9H">av Karin Svensson Smith m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Transport av farligt gods</title>
          <idno type="rdwebb">GU02Fö230</idno>
          <rs type="number">Fö230</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GU02Fö230/text</ref>
          <ref type="dokument_url_html">http://data.riksdagen.se/dokument/GU02Fö230</ref>
          <ref type="dokumentstatus_url_xml">http://data.riksdagen.se/dokumentstatus/GU02Fö230</ref>
          <ref type="doc">http://data.riksdagen.se/fil/1F813DCA-F4FA-41A4-876B-693EC202CD52</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Qkm3nRDAMvZocwSgvkkhwd" type="signed"/>
        <correspContext corresp="i-Qkm3nRDAMvZocwSgvkkhwd">
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-PSK8eXwTNGBWu1jZEjbDRr" type="referral">
          <date when="2006-11-07"/>
        </correspAction>
        <correspAction xml:id="i-E2yZ9tFZxTNPFf8LqdEeoD" type="dismissal">
          <date when="2006-11-07"/>
        </correspAction>
        <correspAction xml:id="i-Taj3rfddebNUjWyynX5YvL" type="numbering">
          <date when="2006-11-02"/>
        </correspAction>
        <correspAction xml:id="i-PudGwrSPx2TLxoAJdmmnV4" type="submission">
          <date when="2006-10-31"/>
        </correspAction>
        <correspAction xml:id="i-QmzqJYHtehmoS7TxBtAGQ6" type="transfer">
          <date when="2006-10-31"/>
        </correspAction>
        <correspAction xml:id="i-5drQDeRuH26DXgp9iFkMFA" type="assigned"/>
        <correspContext corresp="i-5drQDeRuH26DXgp9iFkMFA">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-US6uJzg49r29HHXjiBF5Mv" type="motBody">
        <div xml:id="i-4AzrJukFaUnt2RkcJZjZRF" type="motProposal" subtype="förslag">
          <head xml:id="i-XcnnWSRy8vb5Y2aCFTwRiM">
            Förslag till riksdagsbeslut
          </head>
          <list xml:id="i-DWTc1gsEFWxjgVBRoWYJnN" style="ol">
            <item xml:id="i-46b6RzmffHBmsveFzXvvVb">
              Riksdagen tillkännager för regeringen som sin mening vad som
              i motionen anförs om behovet av säkerhetsrådgivare i kommuner.
            </item>
            <item xml:id="i-7ZQZknPFkCFpFzpaRC1iza">
              Riksdagen tillkännager för regeringen som sin mening vad som
              i motionen anförs om behovet av säkerhetsrådgivare i länsstyrelser.
            </item>
            <item xml:id="i-LSb7hLTBCGu6XRV6GQkF6V">
              Riksdagen tillkännager för regeringen som sin mening vad som
              i motionen anförs om att reglera antalet uppdrag per säkerhetsrådgivare.
            </item>
            <item xml:id="i-4nyyyRKk55RgtVW8Qa9JKe">
              Riksdagen tillkännager för regeringen som sin mening vad som
              i motionen anförs om behovet av en förbättrad tillsynsverksamhet
              av polismyndigheterna.
            </item>
            <item xml:id="i-Tna6CBSTK9YPYfLEQsL9Tp">
              Riksdagen tillkännager för regeringen som sin mening vad som
              i motionen anförs om behovet av förbättrade kontroller vid gränsövergångar.
            </item>
            <item xml:id="i-2sPJgYrc4N8rT4ZhpqZGZR">
              Riksdagen tillkännager för regeringen som sin mening vad som
              i motionen anförs om behovet av förbättrade möjligheter till kontroller
              vid Öresundsbron.
            </item>
          </list>
        </div>
        <div xml:id="i-98cjp9J12QP8kA6xdf4TRT" type="motContent">
          <head xml:id="i-HzoadjUe8mvAZaoXVEnDVy" type="h1">
            Transport av farligt gods
          </head>
          <head xml:id="i-P3XEYF18rMdeNWSUwg8X3n" type="h1">
            Motivering
          </head>
          <p xml:id="i-2wfsPusQMWvngRqgLXP94H">
            I denna motion behandlas framför allt frågan om tillsynsverksamheten
            när det gäller transporter av farligt gods. Det är av grundläggande
            betydelse i arbetet med att uppnå lagstiftningens syfte, att förebygga,
            hindra och begränsa olyckor vid transporter av farligt gods. Vi
            är med anledning av detta speciellt intresserade av två områden
            rörande transport av farligt gods:
          </p>
          <list xml:id="i-CMeFyxjvT3Fe2E9zCaXfYw" style="ol">
            <item xml:id="i-PMpAqnBBHzmWHWkW1gfbQA">
              Efterlevandet av bestämmelsen om säkerhetsrådgivare.
            </item>
          </list>
          <list xml:id="i-Sk2uVM1K6WoBsDCwUdiMXK" style="ol">
            <item xml:id="i-3YHV9ddMhK4jPN5B3QjzQq">
              Tullverkets tillsynsansvar som enligt regeringen skall upphöra.
            </item>
          </list>
          <head xml:id="i-UTDzJv4NLazaSwdNoC8K6T" type="h1">
            Säkerhetsrådgivare
          </head>
          <p xml:id="i-FiXjdfSpqrHykS2JjJtQMY">
            År 1996 fattade man i EU beslut om att alla som hanterar farligt
            gods på väg eller järn­väg skall ha s.k. säkerhetsrådgivare, och
            det infördes i Sverige från den 1 januari 2000.
          </p>
          <p xml:id="i-L9zqrgkGbsjfZPMb4qcgrL">
            Säkerhetsrådgivardirektivet antogs till följd av den ökade mängden
            transporter av farligt gods samt till förebyggande av olyckor
            orsakade av bristfällig kunskap om de risker som är förknippade
            med sådan verksamhet.
          </p>
          <p xml:id="i-9RjUouYfgtuonHvLVjdJ9u">
            Säkerhetsrådgivardirektivet har införlivats i svensk rätt genom
            en ändring i LFG den 1 juli 1999 (prop. 1998/99:49, bet. 1998/99:FöU7,
            rskr. 1998/99:220). I förarbetena inför införandet av bestämmelserna
            om säkerhetsrådgivare anförde regeringen att det var angeläget
            att höja kompetensen och därmed säkerheten hos alla som avsänder
            och transporterar farligt gods oavsett på vilket sätt godset transporteras.
          </p>
          <p xml:id="i-P72Vuj9nw4pJwhbJxAuxyj">
            Kravet på att ha en eller flera säkerhetsrådgivare enligt LFG
            omfattar alla verksamhetsutövare som faller under lagens bestämmelser.
            Även den som enbart lämnar gods till annan för transport skall
            enligt lagen ha en säkerhetsrådgivare. Därmed går den svenska
            regleringen längre än vad som krävs enligt direktivet, som enbart
            föreskriver att den som transporterar, lastar eller lossar farligt
            gods skall ha säkerhetsrådgivare.
          </p>
          <p xml:id="i-FyeSRfAKK2LAXP4KsiB9D4">
            Eftersom LFG säger att underlåtenhet att ha säkerhetsrådgivare
            inte är straffbart, om inte ett föreläggande som inte förenats
            med vite meddelats i frågan, väger kravet på berörda parter om
            säkerhetsrådgivare väldigt lätt. Det framstår som inkonsekvent
            om skyldigheten att ha säkerhetsrådgivare, som är väsentlig ur
            säkerhetssynpunkt, inte är direkt straffsanktionerad medan motsatsen
            gäller för flertalet övriga säkerhets­föreskrifter av varierande
            slag. Förslaget om att underlåtenhet att ha säkerhetsrådgivare
            skall vara straffbart även om föreläggande om att ha säkerhets­rådgivare
            inte meddelats, är således bra. Inte minst mot bakgrund av att
            det enligt uppgift är enbart 75 av Sveriges 290 kommuner som har
            infört säkerhetsrådgivare.
          </p>
          <p xml:id="i-DvC98qzKA5mVSEbUPNwYdB">
            I Tyskland har varje kommun en eller flera anställda säkerhetsrådgivare,
            med bl.a. kontrollfunktion och tillsyn av näringslivets efterlevande
            av gällande lagstiftning. Dessa kommunala säkerhetsrådgivare är
            även polisen behjälpliga vid farligt-gods-kontroller i samhällena.
            Även de tyska delstatsmyndigheterna, vilka motsvaras av våra länsstyrelser,
            har anställda säkerhetsrådgivare. Vi är övertygade om att de kostnader
            som följer med en ökad och förbättrad tillsyn kan betraktas som
            en samhällsinvestering utifrån vad en katastrof som vore möjlig
            att förebygga kostar, både i lidande och i pengar. Det tyska systemet
            bör i dessa delar införas i Sverige.
          </p>
          <p xml:id="i-2KhgoWTcHdxJcchQfQCtvk">
            När det gäller säkerhetsrådgivare finns det ytterligare ett problem
            som vi i denna motion vill uppmärksamma. Enligt uppgift finns
            det rådgivare som har upp emot 70 kunder/företag knutna till sig,
            vilket inte kan vara rimligt. Det har kommit till vår kännedom
            att tillsynsmyndigheterna i Tyskland har uppgiften att kontrollera
            att säkerhetsrådgivarna inte har fler uppdrag än de klarar av.
            Man har krav på ett visst mått av kvalitet på säkerhetsrådgivarnas
            arbete. Det förekommer också uppgifter om att man i Danmark har
            reglerat antalet uppdrag per rådgivare. Vi föreslår att man inför
            en sådan begränsning även i Sverige.
          </p>
          <head xml:id="i-MNErjD3sDVLcz6mdBmYjwb" type="h1">
            Tullverkets tillsynsansvar
          </head>
          <p xml:id="i-V8YJSFUSohecoyXSZsZS89">
            Polismyndigheten kvarstår som ensam tillsynsmyndighet beträffande
            vägtransporter som passerar Sveriges landgräns till andra länder.
            Tullverkets tillsynsansvar, som tidigare innefattat vägtransporter
            till och från utlandet i omedelbar närhet av gränspassage samt
            fordon och andra lastenheter som inkommer med fartyg, har upphört.
            Detta ansvar har övertagits av Kustbevakningen vad gäller gods
            i hamnars landområden.
          </p>
          <p xml:id="i-463FQCo7qSkgAr1DfbbDyW">
            Enligt tidningen Svensk Polis (2005-11-07) brister polisen i
            tillsyn av farliga transporter. I artikeln kan man läsa att målet
            länge har varit att polisen varje år skall göra 10 000 tillsynskontroller
            av farliga godstransporter, men att antalet kontroller minskar
            successivt. I fjol genomfördes bara drygt 5 000 kontroller. Polisens
            tillsyn har genom åren minskat. Enligt artikeln har RPS:s tillsynsenhet
            nu granskat varför kontrollerna är så få, och svaret sägs vara
            att ansvaret för att förankra målen i hög grad överlämnats på
            enskilda personer på polismyndigheterna. Verksamheten står och
            faller med deras närvaro och engagemang.
          </p>
          <p xml:id="i-WqT8jLvAhcSvABifDS3n9R">
            Att Tullverkets tillsynsmandat har försvunnit innebär rimligen
            att polisens arbetsbörda har ökat ytterligare. Polismyndigheterna
            hade redan dessförinnan ett klart omfattande tillsynsområde, dvs.
            vägtransporter i hela landet. Vi anser att regeringen måste ge
            RPS i uppdrag att ta fram bättre och mer aktuella underlag för
            de mål som sätts. Förslagsvis kan RPS ta hjälp av Vägverket, Väg-
            och trafikinstitutet och andra för att ta reda på hur många transporter
            av farligt gods som genomförs och mäta vilka effekter polisens
            kontroller har, vilket också förs fram som ett förslag i nämnda
            artikel. Vi anser att regeringen skyndsamt måste agera för en
            förbättring av RPS:s tillsynsverksamhet.
          </p>
          <p xml:id="i-3mAGcoEMZy87HJf6jrhbzS">
            Även Kustbevakningen har ökat i och med att myndigheten har fått
            ta över Tullverkets tillsynsansvar. Men KBM:s tillsyn får enbart
            ske i hamnars landområden. Det är en klar begränsning jämfört
            med Tullverkets tillsyn enligt förordning (1982:923) om transport
            av farligt gods. Vi ställer oss frågan vem som skall ha tillsyn
            vid Öresundsbron, eller vid gränsen mot Norge och Finland?
          </p>
          <p xml:id="i-8iCsUe1uwQ1bw6FkcuVjYT">
            För att tydliggöra problematiken kan vi ta ett exempel. Enligt
            uppgifter vi har tagit del av har mängden farligt gods minskat
            till ca 3 % av den totala mängden gods över kaj i Helsingborg.
            Däremot har flödet av farligt gods över Öresundsbron ökat. Vi
            tolkar propositionen så att det är polisen som skall utföra dessa
            kontroller vid Öresundsbron samt vid gränserna till våra grannländer.
            Vi ser med oro på detta, både med tanke på den ovan redovisade
            bristande tillsynen hos polisen samt det faktum att polisens farligt-gods-tillsyn,
            såvitt vi förstår, genomförs av trafikpolisen. Skall de jobba
            nattetid vid dessa gränspassager? Om de inte gör det, i erforderliga
            antal, blir det inte några farligt-gods-kontroller vid Öresundsbron.
            Farligt gods får nämligen endast transporteras över bron mellan
            kl. 23.00 och 06.00. Vi anser att kontroller av farligt gods måste
            förbättras och självfallet kunna utföras dygnet runt vid Sveriges
            gränsövergångar, där Öresundsbron utgör en viktig passage.
          </p>
        </div>
        <div xml:id="i-Agvdyk1Qg8mEqdnCQ3cuqz" type="signatureBlock">
          <list xml:id="i-N2K2Pm5njmViaEV8kWQaYF">
            <item xml:id="i-BPdn3dij95sEvuEXau5gVo" who="i-5QNmudGpnjjRJCTYzakn9H" type="signature">
              Karin Svensson Smith (mp)
            </item>
            <item xml:id="i-9LwC2s31AkJg9VL25tykfB" who="i-C2s3YhmmVmNkgvznmmnD4x" type="signature">
              Per Bolund (mp)
            </item>
            <item xml:id="i-GFxtXiu56mv245Lb2wvDh9" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
            <item xml:id="i-wmn7x5qRciSWTyX6ueMKZ" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
