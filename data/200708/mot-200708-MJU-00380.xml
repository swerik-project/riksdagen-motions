<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00380">
  <teiHeader>
    <fileDesc>
      <titleStmt>
        <title>Fäbodar</title>
        <author corresp="i-LzTEdVdf1xwBggoSshMrHP">av Per Svedberg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fäbodar</title>
          <idno type="rdwebb">GV02MJ380</idno>
          <rs type="number">MJ380</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ380/text</ref>
          <ref type="dokument_url_html">http://data.riksdagen.se/dokument/GV02MJ380</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ380</ref>
          <ref type="doc">http://data.riksdagen.se/fil/D90B9B08-2AB2-4E40-991B-BDE5A5C4C583</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LzTEdVdf1xwBggoSshMrHP</idno>
            <name>Per Svedberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PbR54hpggMHfSSwHXmbn7x" type="signed"/>
        <correspContext corresp="i-PbR54hpggMHfSSwHXmbn7x">
          <note type="signatory" corresp="i-LzTEdVdf1xwBggoSshMrHP"/>
        </correspContext>
        <correspAction xml:id="i-8YVqggbmAkfVbSGDqotMwD" type="referral">
          <date when="2007-10-16"/>
        </correspAction>
        <correspAction xml:id="i-P9DWz81MgvtYvRjqicGbg8" type="dismissal">
          <date when="2007-10-16"/>
        </correspAction>
        <correspAction xml:id="i-TCSVbbuqvxC91ECL5BQtBw" type="numbering">
          <date when="2007-10-08"/>
        </correspAction>
        <correspAction xml:id="i-AdKTqFSgCh3CUnt1M1U7Sg" type="submission">
          <date when="2007-10-04"/>
        </correspAction>
        <correspAction xml:id="i-d73vTx4Z7RKzt5WoH77uE" type="transfer">
          <date when="2007-10-03"/>
        </correspAction>
        <correspAction xml:id="i-EGW3YJTLN9TZF54Q4YpJsV" type="assigned"/>
        <correspContext corresp="i-EGW3YJTLN9TZF54Q4YpJsV">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UBMYL76JAbL5qWWqgHx1mV" type="motBody">
        <div xml:id="i-PAPfH3BAc3mEGwVLoaN3Gu" type="motProposal" subtype="förslag">
          <head xml:id="i-D6QyVoRZCThkfV1bpvRQk7">
            Förslag till riksdagsbeslut
          </head>
          <p xml:id="i-3Bz3piXiUCpByoqLGrfTxx">
            Riksdagen tillkännager för regeringen som sin mening vad som
            anförs i motionen om att förbättra förutsättningarna för fäbodar
            och bruk av desamma.
          </p>
        </div>
        <div xml:id="i-PGZFASpMUsh5UP5GaJYmCN" type="motContent">
          <head xml:id="i-TaXy9ShPev2kbSMQS5D3AU" type="h1">
            Motivering
          </head>
          <p xml:id="i-A1mQzZzoTe4DBr8iDncTh4">
            Fäbodar fanns ursprungligen i större delen av mellersta och nordligaste
            Sverige, från en linje norra BohuslänUppland. Kärnområdet utgjordes
            av Värmland, Dalarna, Härjedalen, Medelpad och Ångermanland. För
            inte så länge sedan var fäbodarna en viktig förutsättning för
            överlevnaden i stora delar av vårt land. För hundra år sedan ingick
            20 000 fäbodar i landet som väsentliga delar av levande jordbruksföretag.
            Vid en ny inventering 1980 beräknade man beroendet av fäbodar
            till ca 200 företag i hela landet. I Jordbruksverkets andra utvärdering
            av miljökvalitetsmålet Ett rikt odlingslandskap (utkast 2007)
            framhålls att endast ett fåtal av dagens fäbodar på ett tydligt
            sätt speglar det förindustriella samhällets fäboddrift. Verket
            anser det angeläget att uppmuntra till traditionellt bruk. Myndigheten
            föreslår att mängden fäbodar i bruk inte får understiga 230 stycken.
            Antalet överensstämmer med antalet fäbodar som har åtagande för
            miljöersättning. Vid en inventering 1990 fanns endast 139 fäbodar
            kvar i drift.
          </p>
          <p xml:id="i-ETnBNLVNfCyscSKG7MuQ2X">
            Bevarandet och utvecklingen av fäbodmiljöerna måste ses som en
            särskild fråga som inte blandas samman med vanlig svenskt jordbruk.
            Detta överensstämmer också med intentionerna i konventionen om
            biologisk mångfald och innehållet i dess artikel 8 j. Inom dagens
            fäbodområde, Gävleborgs län, Kopparbergs län, Jämtlands län, Värmlands
            län, Västernorrlands län, är bevarandet av fäboddrift en angelägen
            fråga för natur- och kulturmiljövården. Denna spillra av det svenska
            kulturarvet är nu i en position så nära det fullständiga försvinnandet
            att särskilda åtgärder är motiverade. Fäbodbruket ställs idag
            inför många problem, vilka både handlar om ekonomi och om regler
            av olika slag.
          </p>
          <p xml:id="i-VTSzRnE6kaFScdbRyynVBJ">
            De svenska fäbodarna är viktiga för att upprätthålla ett unikt
            odlingslandskap med starka regionala särdrag, och de representerar
            en viktig kulturbärande tradition. Fäbodarna är viktiga från miljösynpunkt
            då de slår vakt om våra naturliga betesmarker och inte minst är
            en förutsättning för skogens unika betesbiotoper. Det är en nationell
            angelägenhet att bevara möjligheterna till fäbodbruk i traditionell
            form. Den mångåriga betes- och slåtterhävden har format en unik
            biologisk mångfald där utrotningshotade lantrasdjur ingår som
            en viktig komponent. Miljöerna är ett fint svenskt bidrag till
            det internationella kulturarvet. Bevarandet är emellertid nödvändigt
            inte enbart av antikvariska eller agrarhistoriska skäl. Inte minst
            viktigt är att ha referensområden vid uppbyggnaden av ett långsiktigt
            hållbart jordbruk. Ett bevarat fäbodbruk är en möjlighet för en
            utveckling av landsbygden och att finna vägar till ett lågenergijordbruk.
          </p>
          <p xml:id="i-GfCGDDciKhgpAuD46YBvnX">
            Fäbodbruket är den verksamhet i dagens jordbruk som bäst fyller
            de krav som ställs på hur vår miljö ska användas. Professor Lars
            Kardell vid Lantbruksuniversitetet har visat att i traditionellt
            fäbodbruk kan insatsen av en energienhet generera ett uttag av
            fyra medan mjölkproduktion i modern form kräver en insats av tre
            enheter för att avkasta en.
          </p>
          <p xml:id="i-Td95cP3WpjypcjxobrvHZ7">
            Motiven för dagens fäbodbrukare är inte ekonomiska, utan det
            handlar om omsorgen om kulturlandskapet och en livsstil. Men för
            att dessa idealister skall upprätthålla denna omistliga tradition
            krävs ändå vissa förutsättningar av ekonomisk och praktisk art.
            Fäbodbruket saknar oftast stöd i avtal eller fastighetsbildning
            betet sker i det närmaste helt med stöd av sedvanerätt.
          </p>
          <p xml:id="i-AJjm1VJpZaHZmT9yMrWpTq">
            Den enligt lagen fastställda rätten till gemensamt bete utgör
            en viktig del av fäbodbrukets förutsättning. I fäbodbruket betas
            av tradition även täkterna, marken kring fäbodbyggnaderna, bl.a.
            som nattfållor. Sedvanan säger att var och en stänger om de områden
            som man vill skydda från betande djur. En tingsrättsdom visar
            att sedvänjan att var och en stänger om sitt är ifrågasatt och
            hotad och därmed förutsättningarna för ett fortsatt fäbodbruk.
            I trakter med stark ägosplittring är detta hot mot fäboddriften
            en realitet.
          </p>
          <p xml:id="i-Ef41DjrWoHwc54o9qecvVp">
            Fäbodbruket kan också ha problem med att under enkla förhållanden
            klara vissa av Livsmedelsverkets krav vad gäller livsmedelshygien.
            Man måste fundera kring hur reglerna kan konstrueras så att de
            både garanterar livsmedelshygien och fäbodbrukarnas existens.
            Reglerna måste anpassas för fäbodarnas mycket speciella karaktär
            och tradition.
          </p>
          <p xml:id="i-LXjvXnuPCz44PxhrHJC6be">
            Få områden i svensk ekonomi besitter en sådan möjlighet till
            ökning av sysselsättning som turismen. Många av dessa nya jobb
            kan komma i skogs­länen, förutsatt att man använder de tillgångar
            som finns på rätt sätt. Sveriges produktprofil utomlands är framför
            allt uppbyggd kring landskapet, tillgången på orörd natur och
            en bra miljö, kombinationer av natur- och kulturupplevelser. Där
            har fäbodbruket en roll att spela. Fäbodbruket kan bli en unik
            del av upplevelseturismen. Ett vidareutvecklat fäbodbruk kan även
            vara en del i utvecklingen av det fjällnära jordbruket. Genom
            att utveckla turism-, mat- och upplevelseföretagande kan dessutom
            fäbodbruket vårdas och vidareutvecklas, samtidigt som en levande,
            dynamisk kultur bibehålls utvecklas och bevaras.
          </p>
          <p xml:id="i-9zrmA8Y9aWDixjAsn2Tjs3">
            Som läget ser ut idag hotas en av de från nationell och internationell
            synpunkt värdefullaste delarna av det svenska kulturarvet. Före
            vårt århundrade gav fäbodbruket en särprägel åt livet i stora
            delar av Sverige. Fäbodkulturen är inte bara viktig utan också
            en mycket uppskattad del av det svenska kulturarvet. Därför är
            det utomordentligt angeläget att åtgärder vidtas för att rädda
            de få fäbodar som ännu brukas och förutsättningar ges att återuppta
            bevarade anläggningar, som tillfälligt (?) är tagna ur drift.
            Efter förhandlingar med EG-kommissionen föreslås vissa ändringar
            i stödsystemet i förhållande till tidigare besked. Om ersättningen
            för fäbodbete halveras från 7 000 kronor per djurenhet och år
            till 3 500 kronor är stora värden för samhället hotade. Särskilt
            drabbade är större brukare, som när verksamheten stabiliseras
            skulle kunna bygga upp företag av en sådan dimension att de genererar
            en självbärande verksamhet. De gäller våra mest hotade betesekosystem
            och det gäller traditionell kunskap om hur biologisk mångfald
            kan brukas på ett långsiktigt hållbart sätt. Detta förutsätter
            också ett stödsystem som accepterar all mark med dessa biologiska
            värden.
          </p>
          <p xml:id="i-9hU1d1WN9JGdUZCC8M8uFb">
            Med hänvisning till vad som anförs i motionen vill jag understryka
            vikten av att noga följa den fortsatta utvecklingen för fäbodbruket
            samt att regeringen verkar för att förbättra förutsättningarna
            för fäbodar och bruk av detsamma.
          </p>
        </div>
        <div xml:id="i-K6SvDJB4EbpRjwDqC1wUTY" type="motSignatures">
          <list xml:id="i-TjkYBJ33HBKmangW9uVNmF">
            <item xml:id="i-FMH2NUyrrJw4LoqP3BFVYZ" who="i-LzTEdVdf1xwBggoSshMrHP">
              Per Svedberg (s)
            </item>
          </list>
        </div>
      </div>
    </body>
  </text>
</TEI>
