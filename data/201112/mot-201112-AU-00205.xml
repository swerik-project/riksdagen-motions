<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00205">
  <teiHeader>
    <fileDesc>
      <titleStmt>
        <title>Tydliga och effektiva regler vid in- och uthyrning av arbetstagare</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tydliga och effektiva regler vid in- och uthyrning av arbetstagare</title>
          <idno type="rdwebb">GZ02A205</idno>
          <rs type="number">A205</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A205/text</ref>
          <ref type="dokument_url_html">http://data.riksdagen.se/dokument/GZ02A205</ref>
          <ref type="dokumentstatus_url_xml">http://data.riksdagen.se/dokumentstatus/GZ02A205</ref>
          <ref type="doc">http://data.riksdagen.se/fil/B54E6BC4-6224-43F1-B3BC-9A2D16461A16</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-pS7jrWprkYs7sYJdZK3AZ" type="signed"/>
        <correspContext corresp="i-pS7jrWprkYs7sYJdZK3AZ">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-YQb8WFM6VTU7151BQm342F" type="numbering">
          <date when="2011-09-27"/>
        </correspAction>
        <correspAction xml:id="i-HAXeVX52dz3BUsggETffNr" type="submission">
          <date when="2011-09-20"/>
        </correspAction>
        <correspAction xml:id="i-GL5ABXZzJHsTQXZ3y9kVTt" type="transfer">
          <date when="2011-09-20"/>
        </correspAction>
        <correspAction xml:id="i-JwxUKaYLTfKJEYm5U6Smum" type="assigned"/>
        <correspContext corresp="i-JwxUKaYLTfKJEYm5U6Smum">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-57UsRiCgj4PMm3TPmUyudZ" type="motBody">
        <div xml:id="i-Xus5Epxa9F6sagxxh3PbmV" type="TOC">
          <head xml:id="i-F4gjyPK93HKhmumtK5qePf">
            Innehållsförteckning
          </head>
          <list xml:id="i-SDRipHqXx3wmQwKrRzT9uc">
            <item xml:id="i-9ii34EqDs2JiUyLZ8TVUyk">
              Förslag till riksdagsbeslut 2
            </item>
            <item xml:id="i-HpS7wmuewzBJJk2Xu4G1Ty">
              Stärkt reglering vid in- och uthyrning 2
            </item>
            <item xml:id="i-NdXUzsfAEKfTZAAiSjm97P">
              Inhyrning ska inte vara tillåten när tidigare anställda har företrädesrätt
              till återanställning 3
            </item>
            <item xml:id="i-J1pcxQKmLWbMEgdNdpvXJa">
              Permanenta behov ska inte tillgodoses genom inhyrning 4
            </item>
            <item xml:id="i-PbFN7ZozsJ92nXioXHB7nW">
              Vetorätten behöver stärkas 4
            </item>
            <item xml:id="i-TtcNcE3XRqQwcjZb35nVx6">
              Anställda i uthyrningsföretag ska garanteras likabehandling 5
            </item>
            <item xml:id="i-MajSmHZd45iYwrWSfTeDcW">
              Utstationering av uthyrda arbetstagare 6
            </item>
          </list>
        </div>
        <div xml:id="i-3i1hPcXcMpy436ycPvTzpJ" type="motProposal" subtype="förslag">
          <head xml:id="i-T41bNYgmMwBphyPqDajbir">
            Förslag till riksdagsbeslut
          </head>
          <list xml:id="i-Gm1wYmfVRUakiFQLaZUiXC" style="ol">
            <item xml:id="i-2zvoSq9NZqgexoV7u13Nvm">
              Riksdagen begär att regeringen återkommer med en tydlig skrivning
              i lagen om anställningsskydd om att det inte är tillåtet att anlita
              inhyrda från bemanningsföretag när det finns tidigare anställda
              som har företrädesrätt till återanställning.
            </item>
            <item xml:id="i-TtVeCzZdkGremovTJmGVbC">
              Riksdagen tillkännager för regeringen som sin mening vad som
              anförs i motionen om att det inte ska vara tillåtet att hyra in
              arbetstagare för att tillgodose permanenta arbetskraftsbehov.
            </item>
            <item xml:id="i-BZWDNcyBz8Z7WofqLykPo">
              Riksdagen tillkännager för regeringen som sin mening vad som
              anförs i motionen om att stärka den fackliga vetorätten i lagen
              om medbestämmande.
            </item>
            <item xml:id="i-TCAuxGfTB3xJE6K3hDhodx">
              Riksdagen tillkännager för regeringen som sin mening vad som
              anförs i motionen om att regeringen, i syfte att garantera anställda
              i uthyrningsföretag likabehandling, bör återkomma med ett förslag
              till en lag om uthyrning av arbetstagare.
            </item>
            <item xml:id="i-QmH3WWpvw2ge8nJBDf4XW9">
              Riksdagen tillkännager för regeringen som sin mening vad som
              anförs i motionen om att ändra i utstationeringslagen så att det
              tydligt framgår att utstationerade uthyrda arbetstagare ska ha
              minst samma lön och villkor som de skulle ha haft om de varit
              anställda direkt i kundföretaget.
            </item>
            <item xml:id="i-28RdVc1m3UYN6WawwHmy8J">
              Riksdagen tillkännager för regeringen som sin mening vad som
              anförs i motionen om att utstationerande företag ska registrera
              sin närvaro och ha en förhandlingsbehörig företrädare i Sverige.
            </item>
          </list>
        </div>
        <div xml:id="i-BJTg7T3xafaZefNkSuAyjK" type="motContent">
          <head xml:id="i-J9i5XHeoJ2FYtubTaQ3tda" type="h1">
            Stärkt reglering vid in- och uthyrning
          </head>
          <p xml:id="i-P6znBWAzpm1X2AN32x8ZXD">
            En tydlig och effektiv reglering behövs för att skapa rimlig
            anställningstrygghet för anställda i företag som anlitar eller
            avser att anlita inhyrda från bemanningsföretag men också för
            att anställda i uthyrningsföretag ska omfattas av rimliga villkor.
            Uthyrda arbetstagare är i en utsatt position och det finns därför
            behov av ett särskilt skydd för dessa. Detta gäller inte minst
            för de arbetstagare som är både uthyrda och utstationerade från
            annat land.
          </p>
          <p xml:id="i-S4AU4eN32n64bbgX4Rby3V">
            Sverige har i dag en av de mest flexibla, i betydelsen arbetsgivarvänliga,
            regleringarna inom OECD när det gäller möjligheten att anlita
            bemanningsföretag för inhyrning av arbetskraft. För den flexibiliteten
            betalar arbetstagarna med ökad stress och otrygghet.
          </p>
          <p xml:id="i-9zZjZ9ogNx1tEwpsUGfAbH">
            Vänsterpartiet menar att arbetsgivare i första hand måste se
            till att ha en tillräcklig bemanning för att kunna hantera variationer
            i produktionstakten och täcka upp för sjukdomsfall och ledigheter.
            Mer generösa villkor för tillfälliga anställningar och bemanningsföretagens
            insteg på arbetsmarknaden har bidragit till en utveckling i rakt
            motsatt riktning. Såväl visstidsanställningar som inhyrning används
            i dag inte bara för att täcka upp tillfälliga arbetstoppar, utan
            i allt högre utsträckning för att täcka personalbehov som är permanenta.
            Hot om att ersätta fastanställd personal med inhyrd arbetskraft
            har också kommit att bli ett maktmedel i arbetsgivarnas händer.
          </p>
          <p xml:id="i-RkAHJ3yvmK8SkS8QWc9KqD">
            Därför behövs en tydligare reglering av bemanningsverksamheten
            som värnar anställningsskyddet, kollektivavtalen och garanterar
            likabehandling av inhyrda.
          </p>
          <head xml:id="i-9nKSYy81vNDQpJGdi7vvZg" type="h2">
            Inhyrning ska inte vara tillåten när tidigare anställda har företrädesrätt
            till återanställning
          </head>
          <p xml:id="i-DWoyKetEY5WXvC5JUXwqoT">
            Arbetsdomstolens praxis innebär att det normalt sett inte sker
            någon prövning av saklig grund när arbetsgivare säger upp p.g.a.
            arbetsbrist. Det arbetsrättsliga begreppet arbetsbrist innebär
            inte att det nödvändigtvis föreligger brist på arbete i verksamheten.
            Arbetsgivare kan med nuvarande praxis åberopa tekniska, ekonomiska
            eller organisatoriska skäl för att säga upp sin personal oavsett
            om det finns mycket eller lite arbete att utföra. I arbetsbristsituationen
            ligger arbetstagarnas anställningstrygghet i turordningsreglerna
            och i företrädesrätten till återanställning.
          </p>
          <p xml:id="i-4p9vnH2LagrFGoPMLuqYTw">
            Sedan Arbetsdomstolens dom i det s.k. Abu Garcia-målet år 2003
            har arbetsgivare kunnat säga upp anställda och i stället hyra
            in helt andra personer för att utföra deras arbete. Det innebär
            att anställningsskyddet sätts ur spel. Så var det inte tänkt när
            LAS skrevs. Då var bemanningsföretag förbjudna och ingen kunde
            tänka sig dagens situation.
          </p>
          <p xml:id="i-5mxGYKBF7eo4sHGY8GT9Gi">
            De långtgående konsekvenserna av luckan i lagen har blivit alltmer
            uppenbara. I flera uppmärksammade fall har arbetsgivare sagt upp,
            eller hotat med att säga upp, fast anställd personal för att ersätta
            dem med inhyrd arbetskraft. Hotet att ersätta de anställda med
            inhyrda har använts i utpressningssyfte, för att förhandla ned
            lokala kollektivavtal och för att kunna säga upp anställda utan
            hänsyn till regler om anställningstid och kvalifikationer. Avsaknaden
            av ett uttryckligt förbud mot att kringgå återanställningsrätten
            genom att anlita uthyrningsföretag strider mot lagens syfte.
          </p>
          <p xml:id="i-89U5YD7P4tvDCih2esaSzL">
            Frågan har, vid flera tillfällen, debatterats i riksdagen. Den
            förre arbetsmarknadsministern, Sven-Otto Littorin, instämde i
            det orimliga i att företag kan säga upp sina egna anställda och
            ersätta dem med inhyrda arbetstagare. Han var dock inte beredd
            att ändra lagstiftningen förrän Arbetsdomstolen hade meddelat
            dom i Maraboufallet. Då skulle vi veta om det krävdes en lagändring,
            menade ministern.
          </p>
          <p xml:id="i-LCZYZq14zBswqatFgUFtjN">
            Maraboufallet gällde om företaget hade handlat i strid mot LAS
            när det hyrde in arbetskraft från ett bemanningsföretag, trots
            att det fanns ett stort antal före detta anställda som hade företrädesrätt
            till återanställning. Marabou erbjöd dessutom ett urval av de
            tidigare uppsagda att komma tillbaka till företaget som inhyrda.
            Ett solklart kringgående av LAS, menade Livsmedelsarbetareförbundet
            som stämde företaget. Förra vintern förlikades parterna i Maraboumålet.
            Arbetsdomstolen kommer därför inte att meddela någon dom som klargör
            vad som gäller. Vi förväntar oss därför att regeringen nu agerar
            för att täppa till den lucka i LAS som är grunden till problemet.
            Arbetstagare ska inte behöva leva i otrygghet i väntan på ytterligare
            fall som eventuellt kan leda till en prejudicerande dom.
          </p>
          <p xml:id="i-MZZ9M79Wb2fznXaQrQtnfU">
            Regeringen bör därför snarast återkomma med ett förslag på en
            tydlig skrivning i lagen om anställningsskydd där det uttryckligen
            framgår att det inte är tillåtet att hyra in arbetskraft från
            bemanningsföretag när det finns tidigare anställda som har företrädesrätt
            till återanställning. Detta bör riksdagen begära.
          </p>
          <head xml:id="i-UKorbwkjyT7HSAsbcDvjAy" type="h2">
            Permanenta behov ska inte tillgodoses genom inhyrning
          </head>
          <p xml:id="i-K8d5KdppiXARJv61EZ8F55">
            Uthyrning av arbetskraft blev tillåten i och med 1991 års lagstiftning.
            Lagen innehöll regler som syftade till att hindra missbruk. Bland
            annat fick inhyrning endast ske vid tillfälliga behov av arbetskraft;
            en enskild arbetstagare fick inte vara uthyrd till samma kundföretag
            längre än fyra sammanhängande månader om inte annat överenskommits
            i kollektivavtal. Dessa regler avskaffades 1993. Den borgerliga
            majoriteten menade att det p.g.a. kostnadsskäl var liten risk
            att uthyrningstiderna därmed skulle bli långa. Oppositionen var
            kritisk mot borttagandet av reglerna och menade att det öppnade
            upp för kringgående av lag och kollektivavtal. Med facit i hand
            underskattade den borgerliga majoriteten risken för permanent
            inhyrning.
          </p>
          <p xml:id="i-VS4vBhNzekVgBt69hazZZF">
            I dag sker uthyrning av arbetstagare i allt större utsträckning
            för att tillfredsställa permanenta behov hos kundföretagen. Permanent
            inhyrning innebär ett missbruk av bemanningsföretag och skapar
            stora problem på arbetsmarknaden. Relationerna vid uthyrning är
            mer komplicerade än förhållandet mellan arbetsgivare och arbetstagare
            eftersom också en tredje part, det inhyrande företaget, är inblandat.
            Det försvårar möjligheterna att driva en effektiv facklig verksamhet.
            Det gör det svårare för de fackliga organisationerna att skydda
            arbetstagarens anställnings- och arbetsvillkor och att undvika
            att diskriminering och godtycke förekommer. Det är också svårare
            för anställda i uthyrningsföretag att få det inflytande i arbetslivet
            som de har rätt till, och de har också ofta mindre möjlighet att
            ta del av kompetensutvecklande åtgärder.
          </p>
          <p xml:id="i-VKrES3mbHaEZLpZbCkgFL5">
            Lagen behöver moderniseras och anpassas till den utveckling som
            skett sedan år 1993. En lagregel om att det inte är tillåtet att
            använda inhyrning för att tillgodose permanenta arbetskraftsbehov
            bör införas. Detta bör riksdagen som sin mening ge regeringen
            till känna.
          </p>
          <head xml:id="i-GJEMUR6mCX8nR6XosLdmMc" type="h2">
            Vetorätten behöver stärkas
          </head>
          <p xml:id="i-7Nufi8BdwGqAsx1kqtYZrN">
            Enligt 38 § medbestämmandelagen, MBL, ska en arbetsgivare innan
            beslut om inhyrning av arbetskraft, på eget initiativ förhandla
            med den arbetstagarorganisation i förhållande till vilken han
            är bunden av kollektivavtal för det avsedda arbetet. Har förhandling
            enligt 38 § ägt rum och arbetstagarorganisationen förklarar att
            den tänkta åtgärden kan antas medföra att lag eller kollektivavtal
            åsidosätts eller att åtgärden strider mot vad som är allmänt godtagbart
            inom parternas avtalsområde får åtgärden inte beslutas eller verkställas
            av arbetsgivaren.
          </p>
          <p xml:id="i-LbdgcREX4bfqW9LzEUVTGH">
            Syftet med reglerna om facklig vetorätt i 39 § MBL är att förhindra
            ekonomisk brottslighet, brott mot arbetsrättsliga regler och mot
            annan lagstiftning. Vetorätten har bidragit till att sanera tvivelaktiga
            verksamheter.
          </p>
          <p xml:id="i-B59eoxq3ysZZKFKyDGj4Ad">
            Förutsättningen för att en facklig organisation ska kunna utnyttja
            sin vetorätt är att förhandlingar ägt rum enligt 38 § MBL. Om
            arbetsgivaren inte fullgör sin förhandlingsskyldighet kan inget
            veto läggas. Arbetsgivare ska inte ha fördelar av att bryta mot
            lagen. Därför bör fackliga organisationer kunna använda vetorätten
            även om arbetsgivaren brustit i sin förhandlingsskyldighet enligt
            38 §. Vetorätten bör ligga på den nivå som den fackliga organisationen
            själv beslutar. Hänvisningen i 39 § till den centrala arbetstagarorganisationen
            bör därför utgå. Kollektivavtalen är en grundsten i den svenska
            arbetsmarknadsmodellen och utgör garant för löner och andra villkor
            för arbetstagarna. Strider mot vad som är allmänt godtagbart inom
            parternas avtalsområde är ett för vagt begrepp för att fackföreningar
            ska kunna lägga veto mot anlitande av uthyrningsföretag som bedriver
            social dumpning. Inte minst för att förhindra att utländska arbetare
            utnyttjas och diskrimineras genom sämre löner och anställningsvillkor
            bör avsaknad av kollektivavtal enskilt kunna utgöra grund för
            facklig vetorätt mot inhyrning.
          </p>
          <p xml:id="i-NkRcEMwx2qWghpqMk94fC2">
            Den fackliga vetorätten bör stärkas i enlighet med vad som anförts.
            Detta bör riksdagen som sin mening ge regeringen till känna.
          </p>
          <head xml:id="i-NrbuhUSqTkVL9hNo42RvPZ" type="h2">
            Anställda i uthyrningsföretag ska garanteras likabehandling
          </head>
          <p xml:id="i-FRqKNrDDPqNsJZ71owaTdm">
            För oss är det självklart att arbetstagare som utför lika arbete
            ska behandlas lika. Arbetstagare som hyrs ut av bemanningsföretag
            ska behandlas på samma sätt som om de vore anställda direkt på
            kundföretaget. Bemanningsutredningen lämnade våren 2011 sitt förslag
            till hur EU:s bemanningsdirektiv kan genomföras i Sverige (SOU
            2011:5).
          </p>
          <p xml:id="i-TXkLFUPoQisbqyw1GK2rRj">
            Bemanningsdirektivet gäller bara för länder inom EU/EES men inget
            hindrar att Sverige utvidgar likabehandlingsprincipen till att
            gälla även för inhyrda från resten av världen. De senaste årens
            avslöjanden om hur bland andra bärplockare och skogsarbetare har
            lurats och utnyttjats av utländska bemanningsföretag borde ha
            sopat undan alla tvivel på att en sådan reglering behövs.
          </p>
          <p xml:id="i-14BPn5jfPUipcyofy8dWei">
            Utredningen föreslår en ny lag om uthyrning av arbetstagare.
            Förslaget innebär att uthyrda arbetstagare under uppdrag hos kundföretag
            ska garanteras minst de grundläggande arbets- och anställningsvillkor
            som skulle ha gällt om hon eller han hade anställts direkt av
            företaget för att utföra samma arbete. Kravet på likabehandling
            i lönefrågan gäller dock inte uthyrda arbetstagare som är tillsvidareanställda
            och uppbär lön mellan uthyrningsuppdragen.
          </p>
          <p xml:id="i-JacWUbgeUsbM5aQshtCrhG">
            När det gäller skyldigheter för bemanningsföretag och kundföretag
            föreslår utredningen att uthyrda arbetstagare ska ges rätt att
            ta del av anläggningar och inrättningar i kundföretaget på samma
            villkor som anställda i kundföretaget om det inte finns objektiva
            skäl för att göra skillnad i behandling. Kundföretagen ska också
            åläggas att informera inhyrda arbetstagare om lediga tillsvidareanställningar
            i kundföretaget, och bemanningsföretag ska inte genom villkor
            i avtal eller på annat sätt hindra uthyrd arbetstagare att ta
            anställning hos ett kundföretag. Bemanningsföretaget ska inte
            heller få begära ersättning av en uthyrd arbetstagare för att
            denne tar anställning i ett kundföretag. Det ska inte heller vara
            tillåtet för bemanningsföretag att begära, avtala om eller ta
            emot ersättning av arbetstagare för att anvisa dem arbete.
          </p>
          <p xml:id="i-WRJvy5AAwoMNw2wUudob36">
            Lagförslaget ansluter till svensk arbetsrättslig tradition genom
            att lagen föreslås bli semidispositiv. Det vill säga avvikelser
            får göras i kollektivavtal som godkänts av en central arbetstagarorganisation
            under förutsättning att det övergripande skyddet för uthyrda arbetstagare
            respekteras. De allra flesta inhemska bemanningsföretag är redan
            i dag bundna av kollektivavtal. En kommande lagstiftning kommer
            därför att få störst betydelse avseende villkoren för utstationerade
            uthyrda arbetstagare.
          </p>
          <p xml:id="i-67M2fEucqKwvmEb5epb9Zh">
            Utredningens förslag utgör en god grund för den fortsatta lagstiftningsprocessen.
            Regeringen bör därför med utgångspunkt i vad som anförts återkomma
            med förslag till lag om uthyrning av arbetstagare. Detta bör riksdagen
            som sin mening ge regeringen till känna.
          </p>
          <head xml:id="i-6aH29t79C59gqzDSjrZkqa" type="h2">
            Utstationering av uthyrda arbetstagare
          </head>
          <p xml:id="i-Hq5qtCxsPPViPruspqqGLf">
            Antagandet av EU:s bemanningsdirektiv innebär att uthyrda arbetstagare
            ska ha minst samma lön och villkor som de skulle ha haft om de
            hade anställts direkt i kundföretaget. Det innebär en förändring
            i förhållande till EU-domstolens dom i Lavalmålet där domstolen
            slog fast att endast vissa minimivillkor kan krävas med stöd av
            stridsåtgärder. Utstationeringslagen måste därför ändras så att
            det tydligt framgår att utstationerade uthyrda arbetstagare ska
            ha minst samma lön och villkor som de skulle ha haft om de varit
            anställda direkt i kundföretaget. Detta bör riksdagen som sin
            mening ge regeringen till känna.
          </p>
          <p xml:id="i-9jYi5GUt4Xa2L6c7iPeu4L">
            I samband med genomförandet av tjänstedirektivet ändrades filiallagen
            så att kravet på att utländska företag som bedriver verksamhet
            i Sverige ska ha en behörig representant i landet avskaffades.
            Om det inte går att få kontakt med en behörig representant i Sverige
            för företag som utstationerar arbetstagare hit underminerar det
            möjligheten för de fackliga organisationerna att teckna kollektivavtal
            och att utöva kontroll över löner och arbetsvillkor. Det står
            i strid med Sveriges skyldighet enligt ILO-konventionerna 98 och
            154 att främja kollektiva förhandlingar. Det är därför nödvändigt
            att kräva att utstationerande företag ska registrera sin närvaro
            och ha en förhandlingsbehörig företrädare i Sverige. Detta bör
            riksdagen som sin mening ge regeringen till känna.
          </p>
        </div>
        <div xml:id="i-GHmjzimjTEXUaFiArQ1snE" type="motSignatures">
          <list xml:id="i-7yVPEVDjk9MQfEoYc5Y7gx">
            <item xml:id="i-tHrAeDcj6FTa5xo7pVgtb" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-GtbqWyEhg1XtHHtgaveVf9" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-Choviq3F5cwUZtkSLyZTtn" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-M9Vy7n1iWEdPYTwUBxTi5S" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-6N6n1LM73VPHstU1FGZzac" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-N2U3kWuxoSKqLRW3ZysGR3" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
