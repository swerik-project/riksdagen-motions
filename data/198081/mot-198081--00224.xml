<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00224">
  <teiHeader>
    <fileDesc>
      <titleStmt>
        <title>om beskattningen av livräntor i samband med överlåtelse av  tillgångar</title>
        <author>av Bengt Silfverstrand och Egon Jacobsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om beskattningen av livräntor i samband med överlåtelse av  tillgångar</title>
          <idno type="rdwebb">G402224</idno>
          <rs type="number">224</rs>
          <ref type="dokument_url_text">http://data.riksdagen.se/dokument/G402224/text</ref>
          <ref type="dokument_url_html">http://data.riksdagen.se/dokument/G402224</ref>
          <ref type="dokumentstatus_url_xml">http://data.riksdagen.se/dokumentstatus/G402224</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DZnrxW2kSEVtagNyHZpyyH</idno>
            <name>BENGT SILFVERSTRAND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-9P9pMwjrnX38LhidwctarW</idno>
            <name>EGON JACOBSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WkSRnPu76jtcpoNo9uR2V9" type="signed"/>
        <correspContext corresp="i-WkSRnPu76jtcpoNo9uR2V9">
          <note type="signatory" corresp="i-DZnrxW2kSEVtagNyHZpyyH"/>
          <note type="signatory" corresp="i-9P9pMwjrnX38LhidwctarW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__224/mot_198081__224-001.pdf"/>
      <div type="motHeader" xml:id="i-GGzCdj9WTbdnCSsSWxiFB1">
        <div type="motTitle" xml:id="i-87MWgAqnr22h7QFW7nbvXa"/>
        <div type="motSubmissionInfo" xml:id="i-RvDCLFLqanT3AX6ydb2zLg"/>
      </div>
      <div type="motBody" xml:id="i-DdV2JLxeANznBh8Na5uQHp">
        <div xml:id="i-21hAEpQXaa8JA1ZWSFrrxs">
          <p xml:id="i-Vy44uAdDy7HkitCCpEGkcr">
            Motion 1980/81:224
          </p>
          <p xml:id="i-2YjYRq1TxKjkUyRx2MipHC">
            av Bengt Silfverstrand och Egon Jacobsson om beskattningen av
            livräntor i samband med överlåtelse av tillgångar
          </p>
          <p xml:id="i-8WshsfVtidxTqQdWyY5maC">
            Den ekonomiska brottsligheten har ökat kraftigt under det senaste
            decenniet. Inte minst gäller detta överträdelser av gällande skattelagar.
            Men vid sidan av rent skattefusk förekommer också i ständigt ökad
            omfattning mer eller mindre utstuderade former av skatteundandragande
            åtgärder. Den senare typen av åtgärder, vilka populärt brukar
            sammanfattas i begreppet skatteflykt, kännetecknas av att den
            skattskyldige med hjälp av olika konstruktioner söker uppnå inte
            avsedda skatteförmåner. Karatäristiskt för det här slaget av förfaranden
            är att den skattskyldige begagnar sig av civilrättsligt giltiga
            avtal för att uppnå skattelättnader, som måste anses stå i strid
            med lagstiftningens anda och mening. Oavsett storleken av de undanhållna
            beloppen råder det knappast någon tvekan om att vi här står inför
            ett mycket allvarligt samhällsproblem. Vetskapen om att skatteundandragande
            åtgärder i olika former vidtas i stor skala, och i de flesta fall
            också lyckas, är ägnad att fresta allt fler att genom mer eller
            mindra tvivelaktiga manipulationer nedbringa sina skatter. Detta
            försvagar otvivelaktigt motståndskraften hos dem som i och för
            sig är inställda på att göra rätt för sig i förhållande till samhället.
            En förnyad uppdelning av medborgarna i frälse och ofrälse, där
            frälset beror på mindre nogräknade åtgärder, är en utveckling
            som inger allvarlig oro. Skatteflykt innebär helt enkelt att samhället
            och dess medborgare går miste om resurser som skulle behövas för
            att sanera statsfinanserna och kunna förstärka samhällsbygget
            på eftersatta områden. Sedan möjligheterna att vinna skattemässiga
            fördelar genom pensionsför- säkringar starkt begränsats har livräntor
            kommit att spela en allt större roll som ett medel att undgå beskattning
            för under tidigare år medgivna skattekrediter genom att fullt
            avdrag kan erhållas för utbetalda belopp. Enligt 46 $ 2 mom. kommunalskattelagen
            (KL) får avdrag göras för periodiskt understöd eller därmed jämförlig
            periodisk utbetalning under vissa förutsättningar. Villkoren för
            sådant avdrag är att understödet inte utgått till mottagare i
            givarens hushåll eller, om inte understödet utgjort skadestånd,
            till mottagare under 18 år eller till mottagare vars utbildning
            inte är avslutad.
          </p>
          <p xml:id="i-JpYm3HiVgJ3xnoNPc4jk9u">
            Avdrag medges med utgivet belopp för bl. a. periodiska utbetalningar
            som utgör livränta eller därmed jämförligt vederlag vid förvärv
            av egendom genom köp, byte eller därmed jämförligt fång. Utfallande
            belopp beskattas hos mottagaren.
          </p>
          <pb facs="riksdagen-motions-pdf/data/198081/mot_198081__224/mot_198081__224-002.pdf"/>
          <p xml:id="i-Cn28TQ6m1h9tTvoLuBtaim">
            Mot. 1980/81:224 8
          </p>
          <p xml:id="i-8WY2bULzVzuwG4c7s4RuuM">
            I samband med försäljning av rörelse, aktier eller fastighet
            kan parterna komma överens om att köpeskillingen eller del därav,
            skall utgå i form av årlig pension eller livränta till säljaren.
            Om dessa utbetalningar bestämts att vara av viss varaktighet (i
            regel över 10 år) har förfarandet skattemässigt accepterats, och
            vad som i verkligheten utgjort köpeskilling har beskattats som
            pension respektive livränta allteftersom utbetalningar skett.
            Köparen medges i regel avdrag under allmänna avdrag enligt 46
            $ 2 mom. KL, och säljaren beskattas under inkomst av tjänst för
            livräntan, om inte livräntan skall dras av respektive tas upp
            i annan förvärvskälla. Livränteöverenskommelser har blivit allt
            vanligare framför allt när det gäller fastighetsöverlåtelser men
            förekommer också vid försäljning av rörelser och aktier. Fram
            till mitten av 1970-talet var villkoren vid försäljning av rörelser
            och aktier mycket generösa. Strax innan lagändringen om skärpta
            regler trädde i kraft, sålde många företagare för att få ut ackumulerade
            vinster. Dessa vinster har i mycket stor utsträckning använts
            för investeringar i fastigheter och konst. I ett mycket uppmärksammat
            fall i en Skånekommun skaffade sig en person en skattefri mångmiljonvinst
            genom att sälja fastigheter mot livränta och sedan flytta utomlands.
            Exemplet är inte unikt. Livränta betraktas som inkomst av tjänst.
            Genom flyttningen undgår säljaren således helt beskatt- ning i
            Sverige. Ett annat exempel på förekommande missbruk av livräntor
            är då föräldrar sålt större aktieposter till sina barn. Likvid
            skall utgå i form av avdragsgill respektive skattepliktig livränta.
            Enligt avtalet skall dock betalningarna börja utgå först om fem
            år. När dessa fem år har gått till ända träffar parterna en ny
            överenskommelse av innebörd att man skall uppskjuta betalningarna
            i ytterligare fem år. Förfarandet upprepas därefter. En granskning
            av utvecklingen i de båda Skånelänen visar att fastighets- överlåtelser
            där ersättningen till en del utgjorts av livräntor ökat kraftigt
            i omfattning. I Kristianstads län har under de tre senaste åren
            förekommit ett trettiotal fall som handlagts av lantbruksnämnden
            enligt JFL. Ungefär hälften av överlåtelserna har gjorts enbart
            under 1980. Lantbruksnämnden i L-län slog i en skrivelse till
            lantbruksstyrelsen så sent som i oktober 1980 larm om utvecklingen.
            Man konstaterade att överlåtelser med livränta blivit allt vanligare
            och i vissa fall kommit att användas för annat ändamål än vad
            som varit avsikten vid tillkomsten av detta instrument. Med hänsyn
            till bl. a.de fördelar som kan uppstå för såväl köpare som säljare
            kan även ifrågasättas om den beräkning av livräntornas nuvärde
            som nu sker enligt Allmänna råd 1979:2 ger fullt rättvisande resultat
            vid prisbedömningen i jämförelse med sedvanliga överlåtelser utan
            livränta. F. n. beräknas nuvärdet, kapitalvär- det, efter 9 90
            ränta eller inflation. Detta innebär att vid likvid med livräntor
            undandras samhället belopp, som med uppskattningsvis uppemot 100
            26 överstiger nuvärdet på den eventuella livräntan. Konsekvensen
            härav blir att samhället under vissa förhållanden medverkar till
            att befrämja ren markspe-
          </p>
          <pb facs="riksdagen-motions-pdf/data/198081/mot_198081__224/mot_198081__224-003.pdf"/>
          <p xml:id="i-2GiKhbFEE8JH8zQuVDtexN">
            Mot. 1980/81:224 9
          </p>
          <p xml:id="i-GFZmTuQyepW95VFaUbexLY">
            kulation. Vad gäller skogsfastigheter kan hela avkastningen kvittas
            mot det avdrag och den skattelättnad som erhålls genom livräntan.
            Det är alltså fullt möjligt att driva skogsbruk och nollskatta
            trots att man ökar sina inkomster. Till yttermera visso kan i
            fallet med fastighetsöverlåtelser och livräntor noteras att köparen
            ofta får en kraftig reduktion av lagfartskostnaderna genom att
            det i köpekontrakt bara inskrivs det belopp som skall erläggas
            på vanligt sätt. Allmänhetens förtroende för vårt skattesystem
            torde heller inte förstärkas av att kommuner, vilket bl. a. varit
            fallet i Malmöhus län, utgjort ena parten i fastighetsaffärer
            med starka inslag av livräntor som dellikvid. Som skäl för att
            inom skattesystemet ha kvar möjligheten att låta likvid utgå i
            periodisk form och därmed medge skattelättnader har ofta angetts
            pensioneringssyften eller underlättande av generationsväxling
            inom rörelse. Behovet av att via skattepolitiken understödja denna
            form av inkomstöver- föring har emellertid kraftigt minskat med
            utbyggnaden av den sociala välfärdspolitiken, inkluderande ett
            fortfarande trots allt ganska väl funge- rande pensionssystem.
            Vi ställer oss tveksamma till om det under nuvarande ekonomiska
            förhållanden över huvud taget kan vara försvarbart att medge avdragsför-
            måner för ofta redan priviligierade grupper genom användande av
            livränta i samband med överlåtelse av tillgångar. Under alla förhållanden
            torde det vara fullt möjligt att utan onödigt dröjsmål skapa regler
            som eliminerar de mest iögonenfallande avarterna i nuvarande system.
            Det torde sålunda inte stöta på några större svårigheter att skärpa
            lagstiftningen när det gäller missbruk av livräntor som vederlag
            vid fastighetsöverlåtelser. Inte heller föreligger enligt vår
            mening några hinder att stävja ovan beskrivna missbruk av livräntor
            i samband med aktieöver- låtelser. Slutligen måste utfallande
            livräntor som tas i Sverige också rimligen beskattas här i landet.
            En kraftig inskränkning av möjligheterna att kunna dra av livräntor
            vid överlåtelse av tillgångar kan vara ett väsentligt bidrag i
            det nu nödvändiga arbetet att stärka allmänhetens tilltro till
            vårt skattesystem och därmed till politikernas förmåga att komma
            till rätta med kvarstående och i vissa fall på nytt ökande orättvisor
            i samhället. Till 1979/80 års riksdag inlämnades en motion med
            krav på översyn av gällande bestämmelser för beskattning av livräntor
            i samband med egen- domsförvärv.
          </p>
          <p xml:id="i-B7QV3Gf8nGJ1J3rnJR6LXy">
            Vid sin behandling av motionen utgick skatteutskottet från ”att
            regeringen uppmärksamt följer utvecklingen på detta område och
            omprövar reglerna om de praktiska erfarenheterna kan anses motivera
            detta”.
          </p>
          <pb facs="riksdagen-motions-pdf/data/198081/mot_198081__224/mot_198081__224-004.pdf"/>
          <p xml:id="i-G4g1b75KsmN8WGK2CCsSmM">
            Mot. 1980/81:224 10
          </p>
          <p xml:id="i-JE2q9EYZfqhjbsSvcdBUmt">
            Då såvitt vi erfarit något regeringsinitiativ i frågan inte kan
            väntas under pågående riksmöte hemställer vi med hänvisning till
            det anförda att riksdagen hos regeringen begär förslag till lagstiftning
            i syfte att förhindra att inte avsedda skattelättnader kan uppnås
            genom användandet av livränta vid överlåtelser av vissa tillgångar.
          </p>
          <p xml:id="i-K3aF9rBtB1MbQFfvCvycEm">
            Stockholm den 12 januari 1981
          </p>
          <p xml:id="i-N5bL3CmDTzHEzc5zYYCTQE">
            BENGT SILFVERSTRAND (s) EGON JACOBSSON (s)
          </p>
        </div>
      </div>
    </body>
  </text>
</TEI>
