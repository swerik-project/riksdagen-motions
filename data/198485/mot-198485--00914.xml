<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00914">
  <teiHeader>
    <fileDesc>
      <titleStmt>
        <title>Villkoren för sändningar i etermedia</title>
        <author>Ingemar Eliasson och Jan-Erik Wikström </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Villkoren för sändningar i etermedia</title>
          <idno type="rdwebb">G802914</idno>
          <rs type="number">914</rs>
          <ref type="dokument_url_text">http://data.riksdagen.se/dokument/G802914/text</ref>
          <ref type="dokument_url_html">http://data.riksdagen.se/dokument/G802914</ref>
          <ref type="dokumentstatus_url_xml">http://data.riksdagen.se/dokumentstatus/G802914</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QmuKARrhvGDZsQtPpGH3AS" type="signed"/>
        <correspContext corresp="i-QmuKARrhvGDZsQtPpGH3AS">
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__914/mot_198485__914-001.pdf"/>
      <div type="motHeader" xml:id="i-QdoG57jgpknxR7c4Vmfwwo">
        <div type="motTitle" xml:id="i-XExso5ucLPRVKc6gsZsJjG"/>
        <div type="motSubmissionInfo" xml:id="i-QinCtaZgeiBUyfao85sQjY"/>
      </div>
      <div type="motBody" xml:id="i-4ynnseW8a5RRNrvSKqusze">
        <div xml:id="i-SW9t6QYXM4dASrqxjCtDxA">
          <p xml:id="i-Ja48SVBG3dwV1WP58wR5xm">
            Motion 1984/85:914
          </p>
          <p xml:id="i-5iRj8sKVoCRherE7ChGa4w">
            Ingemar Eliasson och Jan-Erik Wikström Villkoren för sändningar
            i etermedia
          </p>
          <p xml:id="i-Jou9SvzwjWsHXxJX2yqSnP">
            Liberala idéer präglade 1800-talets massmediepolitik. Ledordet
            var frihet —- frihet för envar att framföra sina åsikter, starta
            tidningar och utge böcker oberoende av överhetens synpunkter.
            1810 och 1812 års tryckfrihetsförord- ningar är äreminnen Över
            en framsynt och frihetlig politik. Med 1900-talet kom nya massmedier
            — ljudradion på 1920-talet, televisio- nen på 1950-talet, men
            då valde Sverige en annan väg än den som under 1800-talet lagts
            fast för det tryckta ordet. I stället för ”varje svensk medborgares
            rätt att, utan några av myndighet eller annat allmänt organ i
            förväg lagda hinder, utgiva skrifter” — tryckfrihetsförordningens
            portalpara- graf — spikades ett monopol för radio och TV. 1924
            bildades AB Radiotjänst, föregångaren till Sveriges Radio. Företaget
            fick monopol på radiosändningar. Det monopolet har gällt ograverat
            till 1978 då en borgerlig regering på förslag av kulturminister
            Jan-Erik Wikström med närradion, som gav sändningsrätt till föreningar,
            bröt Sveriges Radios ensamrätt att sända radio och TV. Om liberala
            värderingar präglat tryckfrihetslagstiftningens utveckling, har
            socialdemokratin satt sin stämpel på radiolagstiftningen. Det
            är betecknande att socialdemokratin sökte förhindra den spricka
            i monopolmuren som närradion öppnade. Så har det kommit att vi
            på massmedieområdet sedan länge har två väsensskilda system sida
            vid sida. För det tryckta ordet gäller yttrande- och etableringsfrihet
            och rätt till reklam — kort sagt informationsfrihet. För det eterburna
            ordet, för radio och TV gäller etableringskontroll, monopol och
            reklamförbud. En gång i tiden fanns rationella skäl för denna
            olika behandling av de två medierna. Antalet tryckpressar och
            stencilapparater har i modern tid alltid varit i princip obegränsat.
            I etern har det däremot länge varit trångt. Där härskade i praktiken
            ett tekniskt monopol. Vad var då rimligare än att lägga detta
            tekniska monopol i ”samhällets” händer. Radiotjänst, sedermera
            Sveriges Radio-koncernen, blev monopolets bärare. Så var det en
            gång, men så är det inte längre. Tekniken har gått framåt. Kablar,
            satelliter och andra innovationer har utvecklat det tekniska monopolet
            på radio- och TV-området. Nu är mångfald, pluralism och valfrihet
            tekniskt inom räckhåll även för radio och TV liksom tidigare på
            bokens och tidningens område. Lika fullt är monopoltanken fortsatt
            utgångspunkten för den svenska radiolagen trots att dess rätta
            plats borde vara i historiens skräpkammare — intill kristallmottagaren.
          </p>
          <pb facs="riksdagen-motions-pdf/data/198485/mot_198485__914/mot_198485__914-002.pdf"/>
          <p xml:id="i-Xb7FaEvoQWkfG4QDgCBSn3">
            Mot. 1984/85:914 10
          </p>
          <p xml:id="i-U43Rv63ybea3fMTSyhmUgm">
            Denna inkonsekventa hållning på informationsområdet ger märkliga
            resultat. Varje år satsar staten inemot en halv miljard i presstöd
            för att förhindra informationsmonopol på tidningsområdet. Staten
            vill säkra konkurrens och pluralism också för det dyra mediet
            dagstidningen. Detta är en vällovlig ambition. För radion — det
            billigaste mediet — förbjuder samma stat samtidigt nyetablering
            och mångfald. Där är mono- polet lagfäst. Det är svårt att se
            förnuftet i denna politik. En skattefinansierad politik för mångfald
            av det dyra mediet, en lagfäst politik för monopol för det billiga
            mediet. Frågan är då vilket förhållningssätt som bör prägla massmediepolitiken
            inför de tekniska möjligheter som nu öppnar sig. En del socialister
            ser här mångfalden och valfriheten som ett problem. Ställda inför
            ett stort utbud av program och böcker väljer människorna fel.
            De tar till sig det lätta och ratar det krävande. De väljer olika
            i det breda utbudet. Därmed blir deras gemensamma erfarenheter
            få, och samhället fragmentiseras. Vi har som liberaler svårt att
            fästa avgörande betydelse vid sådana invändningar. Det är visserligen
            sant att trivialkulturen aldrig tidigare varit så spridd som nu,
            men lika sant är att fler människor än någonsin nu går på museer,
            teatrar, konserter och utställningar och lånar böcker från bibliote-
            ken. Inte heller är mångfalden något problem. Tvärtom ger ett
            brett utbud fler människor chansen att hitta det som ger honom
            eller henne något av intresse. Men allvarigare är att förmyndarna
            när de förnekar valfriheten inom kultur- och massmediesektorn
            samtidigt förnekar den fria åsiktsbildningen, och den är en av
            folkstyrelsens grundpelare reglerad redan i regeringsfor- mens
            första paragraf. Yttrandefriheten blir av föga värde om inte människorna
            själva får avgöra vilka budskap och vilken information de vill
            ta del av. Informationsfriheten och yttrandefriheten betingar
            varandra ömsesidigt. Bägge — rätten att fritt yttra sig och rätten
            att fritt ta emot information — förutsätter valfrihet. För ett
            liberalt parti måste utgångspunkten vara att den enskilda människan
            är ansvarig och själv kan välja. Det blir något absurt om staten
            tilltror individen att själv träffa de livsavgörande besluten
            — vilken livsåskådning hon skall bekänna sig till, vem hon skall
            leva sitt liv tillsammans med osv. — men förvägrar henne rätten
            att själv träffa så triviala beslut som vilken bok hon vill läsa
            och vilket TV-program hon vill se. Vi måste respektera att människorna
            är olika och att de därför väljer olika. Vi måste ha en ständigt
            levande rädsla för att beskyddande omsorg lätt kan gå över i förkvävande
            tvång. Vi måste inse att allt vi ogillar inte nödvändigtvis måste
            förbjudas. Men massmedie- och kulturpolitiken måste också se den
            andra sidan av myntet. Mycket av det som gör livet rikt kan inte
            hävda sig på den krassa
          </p>
          <pb facs="riksdagen-motions-pdf/data/198485/mot_198485__914/mot_198485__914-003.pdf"/>
          <p xml:id="i-L1e41LAwmafFiqDfJnKrpu">
            Mot. 1984/85:914 1
          </p>
          <p xml:id="i-7dje2YDBgNGEA9va6LFSG8">
            kapitalismens villkor. Den goda kulturen och det kvalificerade
            informations- flödet har särskilda värden. Det rymmer möjligheter
            till djup erfarenhet och kunskap, det förtjänar att stödjas men
            inte styras. Staten skall inte ta ansvar för vad människor läser
            och ser. Det ansvaret är varje individs i ett fritt samhälle.
            Statens uppgift är den mer begränsade men viktiga — att se till
            att det finns ett kvalitetsutbud av kultur och information. Därigenom
            blir valfriheten reell. Den nya mediatekniken öppnar stora möjligheter
            — större utbud och ökade valmöjligheter för tittarna, konkurrens
            mellan fler programmakare, nya chanser i kommunikation för enskilda
            och organisationer och företag. Den största risken som vidlåder
            den nya tekniken är att vi väljer en ordning där det politiska
            systemet ytterst dirigerar vem som får sända vad och därmed också
            vad medborgarna får se och lyssna på. För att undvika detta bör
            radio- och TV-politiken under resten av detta århundrade söka
            sin inspiration mer i de idéer och regler som gäller för det tryckta
            ordet och mindre i sitt eget monopolistiska förflutna. Nu när
            tekniken öppnar för mångfald bör tidningarna vara förebilden.
            Det innebär att ambitionen bör vara att lagfästa så vid etableringsfrihet
            som möjligt för sändning över kabelnät och i etern. Den långsiktigt
            eftersträvansvärda ordningen för kabelnäten är att dessa blir
            s.k. ”common carriers”, elektroniska motorvägar som i princip
            får trafikeras av alla som har program att vidarebefordra. Eller
            med en annan bild att den som äger kabelnätet på samma sätt som
            postverket är skyldig att mot fastlagd ersättning vidarebe- fordra
            information och att var medborgare sedan har rätt att ta emot
            denna information. Ett sådant system sätter den enskilde medborgaren
            i centrum och undviker att staten eller något annat ”samhällsorgan”
            på oklara grunder fördelar sändningsutrymme till olika intressenter.
            Vi är medvetna om att det kan dröja ett tag innan kabelnäten fullt
            ut kan jämställas med motorvägar eller postverket. Viss trängsel
            i kabelnätet kan ännu en tid framtvinga temporära lösningar, men
            färdriktningen bör vara denna. Kabelnäten kommer då att rymma
            såväl de nationella radio- och TV-programmen som satellitprogram
            från omvärlden och lokalt och regionalt producerade program. Också
            på eterdistributionens område bör en friare ordning eftersträvas.
            Inte bara Sveriges Radio-koncernen och närradioföreningarna bör
            framgent få rätt att sända radioprogram lokalt. Med en vidare
            etableringsordning bör också t. ex. tidningsföretagen få rätt
            att utnyttja de informationsmöjligheter som eterdistribution medger.
            Om de tekniska möjligheter som nu öppnas skall kunna utnyttjas
            måste finansiella förutsättningar skapas för en större verksamhet.
            En viktig finansieringskälla är därvid reklam. Skall nya radio-
            och TV-företag kunna bildas och överleva måste de få tillgång
            till reklammarknaden. Ockå här är parallellen med dagspressen
            lärorik. För många av dagstidningarna är annonserna en viktigare
            inkomstkälla än prenumerationer och lösnummer-
          </p>
          <pb facs="riksdagen-motions-pdf/data/198485/mot_198485__914/mot_198485__914-004.pdf"/>
          <p xml:id="i-41eXRScCXx6arCUpSBufp6">
            Mot. 1984/85:914 12
          </p>
          <p xml:id="i-THwZzhbmzpFPbApwGwWHRM">
            försäljning. Ett annonsförbud mot dagstidningarna vore ett dråpslag
            mot informationsfriheten för det tryckta ordet. Ett bevarat reklamförbud
            för radio och TV skulle på motsvarande sätt effektivt förhindra
            den utveckling bort från monopol och etableringsförbud på de gamla
            etermediernas område som den nya tekniken möjliggör. På sikt blir
            förbudet mot reklam i radio och TV också orimligt att upprätthålla.
            När hushållen får ta emot reklam från satelliter blir det svårt
            att motivera varför reklam i svenska radio- och TV-företag skall
            vara förbjuden. Skälet kan ju inte gärna vara att reklamintäkten
            i det förra fallet tillfaller utländska TV-företag men i det senare
            fallet förhindras finansiera svensk programproduktion. Allt fler
            studier visar också att dagspressen — i motsats till direktreklamen
            — troligen endast skulle drabbas marginellt av radio- och TV-reklam.
            Det är mot den här bakgrunden angeläget att ökad frihet skapas
            för etablering av radio- och TV-företag. För att få till stånd
            fler radioföretag behövs sannolikt ingen annan åtgärd än att häva
            förbudet. När det gäller TV-verksamhet är läget mera komplicerat
            därför att sändningsutrymme här är mera begränsat. Utöver de två
            kanaler som Sveriges television nu disponerar har Sverige enligt
            internationell överenskommelse möjlighet att utnyttja ytterligare
            två kanaler för etersändning. Det är angeläget att en tredje kanal
            i första hand får disponeras för ett från Sveriges television
            fristående företag. Staten bör därför se som sin uppgift att närmare
            utröna intresset hos olika seriösa intressenter att etablera ett
            TV-företag finansierat med annonsintäkter. Det är angeläget att
            ett med Sveriges televisions likvärdigt programutbud tillhandahålls
            TV-publiken av ett i Sverige etablerat företag. Det skulle med
            all sannolikhet innebära en stimulerande konkurrens som höjde
            kvaliteten av såväl smala som breda program. Planer på expansion
            av Sveriges televisions verksamhet genom bl. a. betal-TV bör anstå
            till dess möjligheterna att etablera ett fristående TV-företag
            undersökts. Det är samtidigt angeläget att Sveriges Television
            och andra bolag inom SR-koncernen får så goda finansiella villkor,
            att de kan hävda sig i konkurrensen med andra inhemska företags
            produktion och med satellitsända program. Folkpartiet biträder
            därför den i budgetpropositionen föreslagna höjningen av mottagaravgiften.
            Det ökade ekonomiska utrymme som denna höjning skapar gör att
            det extra besparingskrav på 50 milj. kr. som lagts på Sveriges
            Radio kan skjutas över till nästa avtalsperiod. Det torde nämligen
            ovanpå de ekonomiska restriktioner, som sedan några år gällt för
            SR-koncernen, få direkta effekter på programverksamheten. Det
            närmaste året visar sig detta genom en sjunkande budget för programlagring
            och på längre sikt därmed genom färre svenskproducerade program.
          </p>
          <pb facs="riksdagen-motions-pdf/data/198485/mot_198485__914/mot_198485__914-005.pdf"/>
          <p xml:id="i-53UsujoRK5PUxzgTEL7v74">
            Mot. 1984/85:914 13
          </p>
          <p xml:id="i-6EdGEXhi45g3CL1hFgsTfn">
            Med hänvisning till ovanstående hemställs” 1. att riksdagen som
            sin mening ger regeringen till känna vad i motionen anförts om
            villkoren för etersändningar, 2. att riksdagen som sin mening
            ger regeringen till känna vad i motionen anförts om etablerandet
            av ett från Sveriges Radio fristående TV-företag.
          </p>
          <p xml:id="i-Scstf4LHkMioBMDEzivEUM">
            Stockholm den 22 januari 1985
          </p>
          <p xml:id="i-6Mw1nX4juSwLJ9myWQ2rbK">
            INGEMAR ELIASSON (fp) JAN-ERIK WIKSTRÖM (fp)
          </p>
          <p xml:id="i-P8pbGN6JJpU13TuHox8PWB">
            " Se även motion 1984/85:915
          </p>
        </div>
      </div>
    </body>
  </text>
</TEI>
