<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-02540">
  <teiHeader>
    <fileDesc>
      <titleStmt>
        <title>Åtgärder mot bluffakturor</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2540 av Lars-Axel Nordell (KD)</title>
          <idno type="rdwebb">H5022540</idno>
          <rs type="number">2540</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5022540/text</ref>
          <ref type="dokument_url_html">http://data.riksdagen.se/dokument/H5022540</ref>
          <ref type="dokumentstatus_url_xml">http://data.riksdagen.se/dokumentstatus/H5022540</ref>
          <ref type="docx">http://data.riksdagen.se/fil/2E9FABA0-4765-4A70-ADA5-2BC179B5CA79</ref>
          <ref type="pdf">http://data.riksdagen.se/fil/1A1F7D11-BED2-43ED-B02F-FAE49D397BEF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RFqW7nbMaHdVRie3mCxhup" type="signed"/>
        <correspContext corresp="i-RFqW7nbMaHdVRie3mCxhup">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-9x3mkMr2tbbL8yJrCa3Q9Q" type="submitted">
          <date when="2017-10-04"/>
          <time when="14:01:04"/>
        </correspAction>
        <correspAction xml:id="i-3tR5xYzgDtWAJBQ3TT5Vwc" type="reviewed">
          <date when="2017-10-04"/>
          <time when="14:17:29"/>
        </correspAction>
        <correspAction xml:id="i-YNGL4yf1tFPDvhAgAqFfEd" type="referred">
          <date when="2017-10-13"/>
        </correspAction>
        <correspAction xml:id="i-SzWkvemKMkZTLoMJgQvT7e" type="assigned">
          <date when="2018-10-18"/>
          <time when="14:33:40"/>
        </correspAction>
        <correspContext corresp="i-SzWkvemKMkZTLoMJgQvT7e">
          <ref type="assignedTo">Civilutskottet</ref>
        </correspContext>
        <correspAction xml:id="i-5tpRKCFAkHk5NLkm2tdyDU" type="behandlas_i"/>
        <correspContext corresp="i-5tpRKCFAkHk5NLkm2tdyDU">
          <ref type="uppgift">2017/18:CU10</ref>
          <ref type="ref_dok_id">H501CU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU10</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GWU28vEmZtQiMVn3hCiqnY" type="behandlas_i"/>
        <correspContext corresp="i-GWU28vEmZtQiMVn3hCiqnY">
          <ref type="uppgift">2017/18:FiU22</ref>
          <ref type="ref_dok_id">H501FiU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LQRRu2mMk5vEE2ByuLMxcn" type="motHeader">
        <div xml:id="i-RZ2cHqgHrg9DrCitENyKK2" type="motTitle">
          Motion till riksdagen 2017/18:2540 av Lars-Axel Nordell (KD)
          Åtgärder mot bluffakturor
        </div>
      </div>
      <div xml:id="i-SSALH27B1nUDzAPJ1aUue7" type="motBody">
        <div xml:id="i-2EvhwUxEJDQGcTFy19Uj4Y" type="motProposal" subtype="förslag">
          <head xml:id="i-DxanwDt5KcDuj1PqK2qNiA">
            Förslag till riksdagsbeslut
          </head>
          <list xml:id="i-66v365WugGAaPpRJLHKT74" style="ol">
            <item xml:id="i-9UWMwwsFHStWVNie7nBQkH">
              Riksdagen ställer sig bakom det som anförs i motionen om behovet
              av att förbättra skyddet för enskilda personer och företag mot
              bedrägeri och tillkännager detta för regeringen.
            </item>
            <item xml:id="i-Y2x8Z4sPZb6cq7ZGfwpfEj">
              Riksdagen ställer sig bakom det som anförs i motionen om att
              överväga ändringar i kreditupplysningslagen för att förhindra
              att företag drabbas av bluffakturor, och detta tillkännager riksdagen
              för regeringen.
            </item>
          </list>
        </div>
        <div xml:id="i-AQxs7MuxT4HowqhaVhDfTY" type="motContent">
          <head xml:id="i-ANozebWbvir3HRL936iBEK" type="h1">
            Motivering
          </head>
          <p xml:id="i-BmRcHscGkDXmZrCsN9Neok">
            Välfärden är helt beroende av att det finns företagare som betalar
            skatt och anställer medarbetare. Därför är det viktigt att politiken
            undanröjer hinder och förbättrar näringsklimatet till stöd för
            framförallt de små företagen.
          </p>
          <p xml:id="i-4PPdZXxF1KdwNedkKM18Rg">
            Att förenkla krångliga regelverk, sänka arbetsgivaravgifter och
            skapa en flexiblare arbetsrätt lyfts ofta fram som nycklar i sammanhanget.
            Men det finns också andra problem som utgör nog så stora hot framförallt
            mot de små företagen. Ett sådant problem är bluffakturor och olika
            upplägg för att lura företag och företagare.
          </p>
          <p xml:id="i-SR9q51ysXgqHYfe1uTfXQ1">
            Att tvingas betala en faktura utan att ha köpt något är sedan
            många år verklighet för många småföretag. Omfattningen av bedrägerier
            med bluffakturor ökar och det rör sig om miljontals kronor varje
            år. Det tar tid och kostar pengar att hantera. Polisen har svårt
            att prioritera utredningar av den här typen av bedrägerier, och
            upplevelsen bland de drabbade är att de kriminella ligger steget
            före när åtgärder vidtas.
          </p>
          <p xml:id="i-T4HKzRTCn22WdCRrAiEeyM">
            Bluffakturaföretagen angriper ofta en sektor i taget. Skogs-
            och lantbruksföretag har blivit en målgrupp för bluffakturor.
            Det faktum att många av dessa företag drivs som enmansbolag av
            äldre personer har gjort målgruppen särskilt intressant. Äldre
            personer som äger skog men i egentlig mening inte ser sig själva
            som företagare blir lätta offer för denna typ av brottslighet.
          </p>
          <p xml:id="i-4gfhGbqouzs4j1VH6isrJ6">
            Jag och flera andra riksdagsledamöter har under många år efterfrågat
            åtgärder för att komma till rätta med bluffakturorna och i våras
            infördes en ny lag med syfte att göra det lättare att stoppa bluffakturor.
            Brottet grovt fordringsbedrägeri infördes som kan ge upp till
            sex års fängelse. Den nya lagen gör det straffbart att i vilseledande
            syfte skicka ut fakturor till många mottagare.
          </p>
          <p xml:id="i-NB4mBf1FUKPZi7jsAuhvLY">
            Svensk Handel har länge arbetat för att hjälpa företag och privatpersoner
            som drabbats av bluffakturor. De tillhandahåller bl a en varningslista
            som varnar för bluffakturor, företag med oseriösa försäljningsmetoder
            och för erbjudanden eller utskick som kan uppfattas som vilseledande.
            Svensk Handels säkerhetschef ser lagstiftningen som ett viktigt
            första steg men bedömer samtidigt att den nya lagen inte kommer
            att stoppa de vanligaste bluffarna. Han menar att den hjälper
            främst mot blufföretag som skickar ut fakturor utan någon tidigare
            kontakt. Därmed skulle den nya lagen inte bita på företag som
            först lurar företagare att t ex skicka in en blankett. Han bedömer
            också att det är ganska få individer som ligger bakom de hundratusentals
            bluffakturor och blanketter som skickas till svenska företag och
            privatpersoner och att det har varit en relativt riskfri sysselsättning
            för bluffmakarna.
          </p>
          <p xml:id="i-MTxA45EaPkEjsUhuPxe2j">
            Även om lagstiftningen förbättrats och ett nytt brott införts
            kan vi räkna med att den brottsliga verksamheten kommer att fortsätta
            vilket tar tid och kraft av de som drabbats, och många gånger
            kan skadan redan vara ett faktum för företag.
          </p>
          <p xml:id="i-FtmGieXTwzi6fEhNs3Vym8">
            En klart och tydligt växande ”marknad” är företag som döljer
            sitt bluffande genom olika varianter. Det kan t.ex. vara register
            som ser ut som det kommer från behörig myndighet och uppmaning
            att fylla i sina uppgifter och skicka in. I själva verket har
            man lurat kunden/företaget att ingå ett slags abonnemang, som
            framgår i finstilt text. Den ”marknaden” är svår att komma åt
            genom kriminalisering, men i avtalsrättsliga tvister i domstol
            är utgången given att det varit syftet att vilseleda företagaren.
            Att komma åt detta utan att lägga krokben för hederliga försäljare
            är ingen lätt uppgift. En idé är att införa en så kallad ångervecka
            så att företagare kan bestrida fakturor. Många uppfattar det dock
            som stötande att behöva ångra något som man aldrig har köpt eller
            beställt, vilket gör den lösningen mindre lämplig.
          </p>
          <p xml:id="i-Le3W2dan3MezsrbKfXdvU2">
            I dag får företag betalningsanmärkning redan vid ansökan om betalningsföre­läggande,
            oavsett om en sådan ansökan är riktig eller inte. För mindre företag,
            där anmärkningar har stor påverkan på hur företaget bedöms, kan
            detta få stora konsekvenser. Bluffakturaföretagen livnär sig på
            den rädslan, eftersom småföretag skräms till att betala fakturor
            som inte borde betalas.
          </p>
          <p xml:id="i-PPApWrznYBKdZTnsrF6nmA">
            För privatpersoner gäller att fakturan måste vara välgrundad
            och ha slagits fast i domstol eller annan myndighet för att ett
            kreditupplysningsföretag ska få lämna ut uppgifter. Om motsvarande
            regel även gällde företag skulle antagligen bluffakturor vara
            betydligt mindre vanligt förekommande.
          </p>
          <p xml:id="i-7m82xs4PgGG94BaMWLJsSG">
            En ändring i kreditupplysningslagen så att även företag omfattas
            av regeln om att fakturan måste vara välgrundad för att uppgifter
            ska få lämnas skulle förebygga problem med bluffakturor. Det skulle
            innebära ett viktigt steg mot ökad rättssäkerhet för framförallt
            mindre företag.
          </p>
        </div>
        <div xml:id="i-Q7YWFTqmqpeVbwhZ3wXsB" type="motSignatures">
          <list xml:id="i-51QUnBQ5yJL15wvYYLk3md">
            <item xml:id="i-2FyjvMBi6CUoLA1CWnCdUV">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
