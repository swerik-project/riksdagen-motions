<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00280">
  <teiHeader>
    <fileDesc>
      <titleStmt>
        <title>Förbud mot uranbrytning</title>
        <author corresp="i-FAhoYDeAxVXRZmnF5LnHgv">av Kent Persson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbud mot uranbrytning</title>
          <idno type="rdwebb">GY02N280</idno>
          <rs type="number">N280</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N280/text</ref>
          <ref type="dokument_url_html">http://data.riksdagen.se/dokument/GY02N280</ref>
          <ref type="dokumentstatus_url_xml">http://data.riksdagen.se/dokumentstatus/GY02N280</ref>
          <ref type="doc">http://data.riksdagen.se/fil/55A8777A-AA4C-4B8F-AB9F-B5D4EA192387</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Cqzdc7PBF4P5P97w2mAtRN" type="signed"/>
        <correspContext corresp="i-Cqzdc7PBF4P5P97w2mAtRN">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-PPZKpwNr5kqkWArvESGC5X"/>
        </correspContext>
        <correspAction xml:id="i-6hJADyLdr91zmCH3jmHxZg" type="numbering">
          <date when="2010-10-28"/>
        </correspAction>
        <correspAction xml:id="i-XKXdMfCGi2RrmEsF954TZa" type="submission">
          <date when="2010-10-26"/>
        </correspAction>
        <correspAction xml:id="i-MhjseKHCAR3cV9rKhzrCg1" type="transfer">
          <date when="2010-10-26"/>
        </correspAction>
        <correspAction xml:id="i-6Dvi51CPZSzCcsxRe32dba" type="assigned"/>
        <correspContext corresp="i-6Dvi51CPZSzCcsxRe32dba">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6UWonVH5SaGbqhdpgHpegw" type="motBody">
        <div xml:id="i-AZggsZmCujZKpmarXsNWxU" type="motProposal" subtype="förslag">
          <head xml:id="i-E5cHp8LyYXBKnZqxa5HVN1">
            1 Förslag till riksdagsbeslut
          </head>
          <list xml:id="i-7FikYLgcjZATP4hKU2dMCW" style="ol">
            <item xml:id="i-6sSLV1wwMNe9ESzEobGwcG">
              Riksdagen tillkännager för regeringen som sin mening vad som
              anförs i motionen om att lagstiftningen ska ändras så att uranbrytning
              i Sverige förbjuds.
            </item>
            <item xml:id="i-2TY8JcGCtXRfFL4USyNg3x">
              Riksdagen tillkännager för regeringen som sin mening vad som
              anförs i motionen om ett kommunalt veto mot uranprospektering.
            </item>
          </list>
        </div>
        <div xml:id="i-GBDQ4D5xzna9prVDj12ntY" type="motContent">
          <head xml:id="i-B2Hf79kmg7eEnuZBgHUUa5" type="h1">
            2 Uranbrytning är miljöfarligt
          </head>
          <p xml:id="i-GokxAmkCJtQBoLfPR4idWn">
            Uranbrytning är den process som utvinner uranmalm ur marken.
            Verksamheten är en del av kärnbränslecykeln för att ta fram bränsle
            till kärnkraftverk. Eftersom uranmalm mestadels finns i relativt
            låga koncentrationer är merparten uranbrytning mycket volymintensiv
            och sker därför i stora dagbrott.
          </p>
          <p xml:id="i-Ac7UWNve5eJYLShSQBSohv">
            I Sverige finns de största samlade uranmängderna i alunskiffrar.
            Uranhalten i alunskiffrarna är låg, så för att kunna utvinna större
            mängder uran skulle det krävas mycket stora dagbrott som ger svåra
            skador på landskapet. Brytningen ger upphov till stora mängder
            radioaktivt avfall. Lakrester pumpas ut i dammar vid gruvan som
            avfall. I dessa lakrester finns uranets naturliga sönderfallsprodukter
            kvar, bland annat radium, vilket ger avgång av radongas. Avfallet
            förblir radioaktivt under oöverskådlig tid. Det är också vanligt
            att lakresterna innehåller andra giftiga tungmetaller. Uranbrytning
            kan leda till storskaliga föroreningsutsläpp i vattendrag. Radioaktiva
            föroreningar kan nå vatten och luft under lång tid, vilket skulle
            innebära allvarliga hälsorisker.
          </p>
          <head xml:id="i-SaWS9yUQPNcqZ2wCwD7eNH" type="h1">
            3 En borgerlig omsvängning för uranbrytning
          </head>
          <p xml:id="i-UU5qdpVg4Z2Q7PT1pM1kJZ">
            Med anledning av uranbrytningens miljöfarlighet har det länge
            funnits en stor enighet i svensk politik om att uranbrytning är
            något som man inte vill ha i Sverige. Men nu har det skett en
            omsvängning i frågan. Den borgerliga riksdagsmajoriteten har beslutat
            att öppna för byggandet av tio nya kärnkraftsreaktorer i Sverige.
            Dagens kärnkraftverk kan bytas mot dubbelt så stora anläggningar
            som kräver dubbelt så mycket uran och ger dubbelt så mycket avfall.
            Om Sverige ska byggas fast vid ett beroende av kärnkraft för en
            oöverskådlig framtid aktualiseras även frågan om Sverige ska börja
            bryta uran som utgör råvara för kärnkraften.
          </p>
          <p xml:id="i-UBiMGVDXTPVthbAd6DwoGb">
            Den senaste tiden har allt fler oroväckande tecken visat att
            högeralliansen kan tänka sig öppna för uranbrytning i Sverige.
            I september 2009 sade statsminister Fredrik Reinfeldt att han
            inte vill utesluta uranbrytning i Sverige (SR Ekot 28 september
            2009). Han tycker att uranbrytning vore en logisk konsekvens av
            att kärnkraften kommer att behållas längre i Sverige än vad som
            var planerat från början. Folkpartiets partiledare Jan Björklund
            sa vid en partiledarutfrågning i augusti 2010 att han vill se
            svensk uranbrytning (SVT 29 augusti 2010).
          </p>
          <p xml:id="i-9xMknQr3SbiMUYtcSWjRNT">
            Svenska Naturskyddsföreningen frågade partiernas riksdagskandidater
            om hur de ställer sig till att införa ett förbud mot uranbrytning
            i Sverige (september 2010). Bland de rödgröna partierna var en
            klar majoritet för förslaget. Vi rödgröna har gett ett tydligt
            besked om att vi aldrig kommer att tillåta uranbrytning i Sverige.
            Vi har även varit tydliga med att vi vill avveckla kärnkraften
            i den takt vi får fram ny förnybar energi och energieffektiviserar.
          </p>
          <p xml:id="i-HCbgxpVb4LDosz65NQJ4L9">
            Inför valet 2006 ville Centerpartiet förbjuda uranbrytning. Ändå
            har Centerpartiets ledamöter i riksdagen röstat ner förslag om
            förbud (24 mars 2010). Svenska Naturskyddsföreningens undersökning
            visar dessutom att två av tre riksdagskandidater för Centerpartiet
            är mot ett uranförbud. Av Kristdemokraterna ville endast 13 procent
            av kristdemokraterna se ett uranförbud. I Folkpartiet eller Moderaterna
            ville ingen riksdagskandidat ha ett uranförbud. Miljöminister
            Andreas Carlgren har dock uttalat sig om att han kan tänka sig
            en skärpt lagstiftning för att hindra uranbrytning om nuvarande
            regler inte räcker (14 september 2010). Då Carlgren har ett väldigt
            svagt stöd för detta förslag i sin egen riksdagsgrupp och i de
            övriga borgerliga partierna tar Vänsterpartiet nu ett initiativ
            för en lagändring som förhindrar uranbrytning.
          </p>
          <head xml:id="i-RLYh9oFYpWxyW1H1kD2SE9" type="h1">
            4 Förbjud uranbrytning
          </head>
          <p xml:id="i-94e6qb627bUanWDZjsTUgc">
            Den svenska lagstiftningen förbjuder inte uranbrytning idag.
            För att få bryta uran krävs tillstånd enligt minerallagen och
            miljöbalken. Dessutom finns bestämmelser i lagen om kärnteknisk
            verksamhet om rätt att förvärva, inneha, eller på annat sätt ta
            befattning med kärnämne, eller med mineral som innehåller sådant
            ämne. Bestämmelser om rätt i övrigt att bedriva verksamhet med
            strålning finns i strålskyddslagen.
          </p>
          <p xml:id="i-R8t8asxsnYbjuBmc2AQNGW">
            Tillståndet enligt miljöbalken prövas av regeringen som endast
            kan ge tillstånd om den kommun där fyndigheten finns har tillstyrkt.
            Kommunen har alltså vetorätt mot uranbrytning. Men den kommunala
            vetorätten är ingen garanti mot uranbrytning i Sverige, som vissa
            vill påskina. Med tanke på omsvängningen i attityden gentemot
            uranbrytning hos de borgerliga partierna kan det mycket väl hända
            att en kommun med borgerlig majoritet tillstyrker en ansökan om
            uranbrytning. Då är det upp till regeringen att godkänna ansökan,
            och vi har redan redogjort för de borgerliga partiernas syn på
            frågan. Det är oklart om en regering ens kan avstyrka en ansökan
            om uranbrytning ifall en kommun tillstyrkt en ansökan och ifall
            den sökande uppfyller lagens krav.
          </p>
          <p xml:id="i-F4qpVpJKpraCfRE9GZoTVL">
            EU:s regler om kärnkraft finns i Euratomfördraget (Euratom).
            Euratom ger EU äganderätt till allt uran inom unionen. Ifall Sverige
            börjar bryta uran kan Sverige tvingas att leverera uran till Europas
            gemensamma bränsleförsörjningsbyrå Esa (Euratom Supply Agency).
            Sverige har tidigare fått försäkringar om att EU inte kommer att
            utnyttja sin äganderätt över svenskt kärnbränsle, men det finns
            inget officiellt undantag för Sverige från Euratomfördraget. Därmed
            finns det inte något juridiskt stöd för att förhindra att EU exempelvis
            i ett krisläge kan tvinga Sverige att leverera uran till Esa.
            Detta gäller emellertid endast ifall Sverige börjar bryta uran.
            Så länge vi inte gör det finns det ingen risk för påtvingad brytning
            och tvångsleveranser till övriga EU.
          </p>
          <p xml:id="i-WgYiESJkhVbpsJ2eEZh2HV">
            Gruvföretagen har varit lyhörda för de borgerliga partiernas
            omsvängning i frågan. Antalet prospekteringar av uran har ökat
            kraftigt de senaste åren. Idag finns det över 200 aktiva tillstånd
            för gruvföretag att undersöka möjligheterna för uranbrytning i
            Sverige. Prospektering efter uran i Sverige bedrivs idag av mellan
            tio och tjugo företag. Ännu har ingen ansökan kommit till regeringens
            bord men det är nog bara en tidsfråga.
          </p>
          <p xml:id="i-BaGhVNFuRKySVwQUMPfUKX">
            Mot bakgrund av det anförda anser Vänsterpartiet att dagens lagstiftning
            och den kommunala vetorätten inte utgör en tillräckligt stark
            garanti mot uranbrytning i Sverige. Därför vill Vänsterpartiet
            att riksdagen ger regeringen till känna att uranbrytning bör förbjudas
            i lagstiftningen.
          </p>
          <p xml:id="i-TPuydbxDUWswEdkvxQnZfe">
            När det gäller frågan om uranprospektering anser vi att det lokala
            inflytandet måste stärkas. Därför föreslår vi att det införs ett
            kommunalt veto mot uranprospektering. Detta ska riksdagen ge regeringen
            till känna.
          </p>
        </div>
        <div xml:id="i-NdwkWWViiPbCEc8g6GRV64" type="motSignatures">
          <list xml:id="i-VVHBr4iMm1MZL4J2iPEXtr">
            <item xml:id="i-YSo6h4wx92RyygpwDJLHDu" who="i-FAhoYDeAxVXRZmnF5LnHgv">
              Kent Persson (V)
            </item>
            <item xml:id="i-VQqDiV6MgY2UgFW1SMkP4s" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-7Q4KTFNFfNtc3XrYdkXcT8" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-UoCcs2tDf9jWHXw7t8zeY2" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-JyWisEsSuhjEywkh5sgQJf" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-Jo3CDz2hCzrN7XbTVKiN7U" who="i-PPZKpwNr5kqkWArvESGC5X">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
