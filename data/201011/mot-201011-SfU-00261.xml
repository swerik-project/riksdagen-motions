<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00261">
  <teiHeader>
    <fileDesc>
      <titleStmt>
        <title>Löne- och arbetsvillkor för utländska bärplockare</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Löne- och arbetsvillkor för utländska bärplockare</title>
          <idno type="rdwebb">GY02Sf261</idno>
          <rs type="number">Sf261</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf261/text</ref>
          <ref type="dokument_url_html">http://data.riksdagen.se/dokument/GY02Sf261</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf261</ref>
          <ref type="doc">http://data.riksdagen.se/fil/F02B084B-09E3-43E5-8644-593C180A8E4E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8nX6kBetuPgNmpkwEWpvKg" type="signed"/>
        <correspContext corresp="i-8nX6kBetuPgNmpkwEWpvKg">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction type="numbering" xml:id="i-Sfk11W1wu5V32ybctcmDzn">
          <date when="2010-10-28"/>
        </correspAction>
        <correspAction type="submission" xml:id="i-Mv56aW7haBnpqrbj2z9Rc">
          <date when="2010-10-25"/>
        </correspAction>
        <correspAction type="transfer" xml:id="i-DvsRadXkHDEfFriybtycAW">
          <date when="2010-10-25"/>
        </correspAction>
        <correspAction type="assigned" xml:id="i-Th3NFTa2ZgydYBw9SxgTBA"/>
        <correspContext corresp="i-Th3NFTa2ZgydYBw9SxgTBA">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-5EdxHr5PCQ6M8QCt4qpnVe">
          <head xml:id="i-Y9JMsiPkzox9BC2ezErWrX">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 2
            </item>
            <item>
              4 Regler för bärplockare 2
            </item>
            <item>
              4.1 Skattskyldighet infördes 2003 2
            </item>
            <item>
              4.2 Arbetsförmedlingens riktlinjer 3
            </item>
            <item>
              4.3 Arbetsmarknadsprövningen avskaffades 3
            </item>
            <item>
              4.4 Särregler 2009 3
            </item>
            <item>
              4.5 Nya riktlinjer 2010 4
            </item>
            <item>
              4.5.1 Krav för att få arbetstillstånd 4
            </item>
            <item>
              4.5.2 Villkor i enlighet med svenska kollektivavtal 5
            </item>
            <item>
              5 Staten måste ta sitt ansvar 5
            </item>
          </list>
        </div>
        <div type="motProposal" subtype="förslag">
          <head xml:id="i-CJRP7az7iVnZiRzbhCheMu">
            2 Förslag till riksdagsbeslut
          </head>
          <p xml:id="i-VyyAE4gPn36qCADZBQDGxV">
            Riksdagen tillkännager för regeringen som sin mening vad som
            anförs i motionen om att regeringen skyndsamt ska tillsätta en
            utredning i syfte att se över regelverket för bärbranschen och
            lägga förslag som inför kommande bärsäsonger i praktiken garanterar
            utländska bärplockare löne- och arbetsvillkor i nivå med svenska
            kollektivavtal.
          </p>
        </div>
        <div type="motContent">
          <head type="h1" xml:id="i-DsAWKzVufuPXENcsJjfLQz">
            3 Inledning
          </head>
          <p xml:id="i-BdRPfRzBoVdR23sFyergKg">
            Bärplockningen i Sverige har under senare år förändrats och fått
            en mer industriell karaktär. Antalet utländska bärplockare har
            ökat dramatiskt. Bärplockare från Thailand och Vietnam är i dag,
            efter dataspecialister från Indien, den näst största gruppen av
            arbetskraftsinvandrare i Sverige.
          </p>
          <p xml:id="i-5R5iTfsfbaMKThYx8mXe5F">
            Varje år på sensommaren kan vi i svenska medier ta del av rapporter
            om oacceptabla, slavliknande, förhållanden för utländska bärplockare.
            Sedan förra året har Migrations­verket utarbetat nya riktlinjer.
            Trots det verkar inte missförhållandena ha minskat. Under den
            senaste månaden har medierna rapporterat om hänsynslöst utnyttjande
            av utländska bärplockare. I vissa fall har det exempelvis visat
            sig att bemanningsföretagen tillämpar skuggkontrakt med väsentligt
            lägre löner och sämre villkor än de som visas upp för Migrationsverket.
          </p>
          <p xml:id="i-Qr9HD4Qo7ib7oA1EBDdTKS">
            Bäruppköpare och utländska bemanningsföretag lockar bärplockare
            till Sverige under förespeglingar om god bärtillgång som ger goda
            förtjänster för några månaders arbete. Ett ökat antal fattiga
            faller för frestelsen att genom några månaders bärplockning i
            de svenska skogarna uppnå drömmen att kunna skapa ett bättre liv,
            för sig själva och anhöriga, i hemlandet. Bärplockarna bekostar
            själva resan till Sverige och tar lån för att klara detta.
          </p>
          <p xml:id="i-F35ZcUmDDMfrVkje2zDFXY">
            I många fall visar sig dock förespeglingarna vara falska. Ont
            om bär och dålig förtjänst, trots extremt långa arbetsdagar, är
            i stället vad många utländska bärplockare fått erfara. De tvingas
            dessutom betala för kost, logi, ofta undermålig, och transporter
            under vistel­sen i Sverige. Vid dålig bärtillgång utvecklas resan
            till en mardröm för bärplockarna som får återvända till hemlandet
            hårt skuldsatta.
          </p>
          <head type="h1" xml:id="i-L7pw7ZQtJjjMhXrWTqS8HN">
            4 Regler för bärplockare
          </head>
          <head type="h2" xml:id="i-KEbq5TkAjbwDetgy89vPCb">
            4.1 Skattskyldighet infördes 2003
          </head>
          <p xml:id="i-7QsM1LkBGuHyS5eReQ7Nth">
            Under år 2003 infördes nya regler i syfte att få ordning och
            reda i skogen. Bärplockare som plockade på uppdrag ansågs skattskyldiga
            och arbetsgivarna skulle betala in sär­skild inkomstskatt för
            utomlands bosatta och arbetsgivaravgifter. För att kringgå dessa
            regler har bäruppköparna hyrt in bärplockare av utländska bemanningsföretag.
            I och med ett sådant förfarande faller kravet på att betala arbetsgivaravgift
            och plockaren behöver inte betala skatt i Sverige om arbetet varar
            en kortare tid än sex månader.
          </p>
          <head type="h2" xml:id="i-SiMwwYFMQS93ZRqeF8xn3M">
            4.2 Arbetsförmedlingens riktlinjer
          </head>
          <p xml:id="i-UmGfy1BM3XQHM9r2cbwwbh">
            Den nya myndigheten Arbetsförmedlingen fastställde i februari
            2008 riktlinjer vid bedömning av arbetstillstånd. I dessa anges
            som allmän utgångspunkt för personer med medborgarskap i länder
            utanför EU/EES och Schweiz att det inte får uppstå en kon­centration
            till arbetsplatser där svårigheter att rekrytera arbetskraft kan
            hänga samman med lönesättning, arbetsmiljö, lokala förhållanden
            eller liknande faktorer. Nivån avseende lön, försäkringsskydd
            och övriga anställningsvillkor ska lägst motsvara kollektivavtal
            eller vad som är svensk praxis inom yrket och branschen. Arbetstiden
            ska vara av en sådan omfattning att arbetstagaren får tillräcklig
            försörjning under vistelsen i Sverige. En bostad ska vara ordnad.
            Den berör arbetstagarorganisationen inom det verksamhets­område
            som tillståndet avser ska ges tillfälle att yttra sig i ärendet.
          </p>
          <head type="h2" xml:id="i-FsPT7rCc2cULefBStsCXVN">
            4.3 Arbetsmarknadsprövningen avskaffades
          </head>
          <p xml:id="i-UTtVVjguVFh19RcjHNtD1W">
            Den 15 december 2008 infördes nya regler för arbetskraftsinvandring
            från länder utanför norden, EES, EU och Schweiz. Grundprincipen
            är att arbetstagarna ska söka arbetstillstånd från sina respektive
            hemländer och ha en arbetsgivare att hänvisa till. Beslut om arbetstillstånd
            meddelas av Migrationsverket.
          </p>
          <head type="h2" xml:id="i-RrD4kyQ1RquHBrEYBaAfDk">
            4.4 Särregler 2009
          </head>
          <p xml:id="i-5cQXBVEqAU8kNBGTaWREkB">
            Regeringen eller efter regeringens bemyndigande Migrationsverket
            får meddela före­skrifter om att en annan myndighet har rätt att
            besluta om arbetstillstånd. Med stöd av detta bemyndigande får
            Migrationsverket efter hörande av Arbetsförmedlingen och Regeringskansliet
            föreskriva att svenska utlandsmyndigheter får bevilja arbetstillstånd.
            Denna möjlighet har Migrationsverket utnyttjat i fråga om arbetstillstånd
            för bärplockare.
          </p>
          <p xml:id="i-TBvdWjfPgvVsMR41yjvfSK">
            År 2009 angav Migrationsverket på sin hemsida att den som vill
            arbeta i Sverige måste ha ett erbjudande om anställning från en
            arbetsgivare eller uppdragsgivare i Sverige och att det för att
            få tillstånd krävs att
          </p>
          <list style="ul">
            <item xml:id="i-3vCEn2hSajWjmSqTYAK2Z8">
              tjänsten har annonserats i Sverige och EU under tio dagar
            </item>
            <item xml:id="i-4ERSiyHRmUHvCrWrVvA7iz">
              anställningsvillkoren är minst i nivå med svenska kollektivavtal
              eller vad som är brukligt inom yrket eller branschen samt att
              arbetstagaren kan försörja sig på arbetet
            </item>
            <item xml:id="i-7qy5S1zRhBNQfKDHLTUS67">
              arbetet är av en sådan omfattning att lönen är minst 13 000 kronor
              i månaden före skatt
            </item>
            <item xml:id="i-BBKxNeCwjoJVNgSE1qQvtY">
              den berörda fackliga organisationen har fått tillfälle att yttra
              sig över anställningsvillkoren.
            </item>
          </list>
          <p xml:id="i-MnbCGbT6pCyVEAn3uaafDJ">
            I Migrationsverkets föreskrifter med bemyndigande för svenska
            utlandsmyndigheter i Bangkok, Kiev och Shanghai att bevilja uppehållstillstånd
            och arbetstillstånd för bärplockare fanns inte nämnda krav med.
          </p>
          <p xml:id="i-TaYkqjqssmsCKZVyGCe3MX">
            I stället angavs som en förutsättning för att en utlänning, efter
            ansökan, får beviljas arbets- och uppehållstillstånd för att under
            en begränsad tid plocka vilt växande bär i Sverige att han eller
            hon är anställd av ett utländskt bemanningsföretag och hyrs in
            av ett av Skogsbärbranschens intresseförenings (SBIF) medlemsföretag
            i Sverige. För att en ansökan om arbetstillstånd m.m. ska kunna
            bifallas måste SBIF skriftligen ha godkänt inbjudan till Sverige
            och det antal plockare som det svenska företaget vill hyra in
            som arbetskraft.
          </p>
          <p xml:id="i-GFVjtzFq7UbUu1FhZe1xpk">
            Bärsäsongen 2009 uppdagades många allvarliga missförhållanden
            när det gällde villkoren för utländska bärplockare. Särreglerna
            togs bort och Migrationsverket utarbetade nya riktlinjer.
          </p>
          <head type="h2" xml:id="i-XeECGF8p5B31XUhNxkz1BU">
            4.5 Nya riktlinjer 2010
          </head>
          <p xml:id="i-SQrPEUoxmYotaWJxuYF7es">
            Inför bärsäsongen 2010 meddelade Migrationsverket nya riktlinjer
            som innebär att ar­betstillstånd för bärplockare hanteras på samma
            sätt som övriga ansökningar om arbetstillstånd från arbetstagare
            som är medborgare i ett land utanför EU/EES. Det är inte fråga
            om någon lagändring utan en ändrad tillämpning.
          </p>
          <head type="h3" xml:id="i-VH422SVRssBcZtxnRG2yfj">
            4.5.1 Krav för att få arbetstillstånd
          </head>
          <list style="ol">
            <item xml:id="i-Lw6kttiiBzqNvMqzYiGR4k">
              Bärplockaren har ett giltigt pass.
            </item>
            <item xml:id="i-MjBFZ3iqVWGga6NuVKRXxV">
              Bärplockaren kan försörja sig på arbetet.
            </item>
            <item xml:id="i-M7YkY1aRRTkKyTBY3LLbj1">
              Arbetsgivaren har annonserat tjänsten i Sverige och EU under
              minst 10 dagar.
            </item>
            <item xml:id="i-UzcswEk34iDR8QQLVH7cx9">
              Arbetsgivaren erbjuder anställningsvillkor som är i nivå med
              svenska kollektivavtal eller vad som är brukligt inom yrket eller
              branschen. Arbetet måste vara av en sådan omfattning att arbetstagaren
              tjänar minst 13 000 kronor per månad.
            </item>
            <item xml:id="i-4VzxyzMCC6yDEFNfA3sGQs">
              Arbetsgivaren eller uppdragsgivaren ger berörda fackliga organisationer
              tillfälle att yttra sig över anställningsvillkoren i anställningserbjudandet.
            </item>
          </list>
          <p xml:id="i-AAEwWK9pxrp29BMmzqRMW">
            Undantag från punkt tre ovan görs när ett svenskt företag vill
            köpa bärplockning av ett utländskt bolag utan representation i
            Sverige. Uppdragsgivaren måste begära uppgifter om lön och övriga
            anställningsvillkor som gäller för plockarna från den faktiska
            arbetsgivaren. Uppdragsgivaren ska i anställningserbjudandet intyga
            vilka anställningsvillkor som gäller men behöver inte annonsera
            ut tjänsterna innan.
          </p>
          <p xml:id="i-T4u8Zs54qzjmcRQbmyRooQ">
            Om plockaren är anställd av ett utländskt företag med filial
            i Sverige ska filialen garantera vilka anställningsvillkor som
            gäller.
          </p>
          <head type="h3" xml:id="i-UVw3YZs96qjPvrGH3DaLTj">
            4.5.2 Villkor i enlighet med svenska kollektivavtal
          </head>
          <p xml:id="i-FSebtCc77GeKFSUUJMDhzS">
            Bärplockarna måste erbjudas lön och övriga anställningsvillkor
            som är i nivå med svenska kollektivavtal. LO har fattat beslut
            om att Kommunal har organisations- och avtalsrätten för bärplockare.
            Det innebär att Kommunals avtal med Skogs- och lantarbetsgivarförbundet
            gäller för bärplockare som är anställda av ett företag med verksamhet
            i Sverige. Minimilönen var 16 372 kronor per månad för perioden
            1 juni 200931 maj 2010.
          </p>
          <p xml:id="i-6HnjhSVhUbSbe6iGTDcdXz">
            De utländska bärplockarna är dock som regel anställda av utländska
            bemannings­företag som inte har verksamhet i Sverige. Det är då
            bemanningsavtalet som gäller. Minimilönen i detta avtal är 17
            730 kronor per månad. Minimireglerna gäller oavsett om det utländska
            bemanningsföretaget har tecknat kollektivavtal eller inte. I båda
            avtalen stadgas att arbete utöver ordinarie arbetstid och arbete
            på obekväm arbetstid ger rätt till ytterligare ersättning.
          </p>
          <p xml:id="i-BRzmvHx2U1ma8oWD6vbs18">
            Arbetstagaren måste tjäna minst 13 000 kronor och kunna leva
            på sin lön. Även vid deltidsarbete måste lönen alltså vara minst
            13 000 kronor.
          </p>
          <head type="h1" xml:id="i-YWtgbYSmcpQYhTWU23rDN">
            5 Staten måste ta sitt ansvar
          </head>
          <p xml:id="i-Ss5628LEiLDPkFh2rjScjb">
            De åtgärder som hittills vidtagits för att reglera bärplockarnas
            villkor har uppenbarligen inte fungerat i praktiken. När nu i
            år missförhållanden återigen har upptäckts genom att bärplockarna
            själva slagit larm, är det framför allt kommuner, föreningar och
            enskilda som kommit till undsättning.
          </p>
          <p xml:id="i-7R7S9iwk3u2dUQjwbSbvjL">
            Nu är det hög tid att regeringen tar ansvar för situationen i
            den svenska bärskogen. Det är inte rimligt att fattiga människor
            från andra länder systematiskt utnyttjas som billig arbetskraft.
            Det står utom allt rimligt tvivel att bärbranschen måste saneras.
          </p>
          <p xml:id="i-JggGQe2ZYccBtiJk7hi7iX">
            Vi anser att det vore rimligt att ta fasta på de riktlinjer som
            Arbetsförmedlingen fastställde i februari 2008 där det anges som
            allmän utgångspunkt för personer med medborgarskap i länder utanför
            EU/EES och Schweiz att det inte får uppstå en koncentration till
            arbetsplatser där svårigheter att rekrytera arbetskraft kan hänga
            samman med lönesättning, arbetsmiljö, lokala förhållanden eller
            liknande faktorer. Det är uppenbart att detta gäller bärbranschen.
          </p>
          <p xml:id="i-6F26btjxi8qNDFqi85g2UG">
            Migrationsverket beviljar ansökan om arbetstillstånd men frånhänder
            sig allt ansvar när bärplockarna väl är på plats. På Migrationsverkets
            hemsida får den bärplockare som undrar vad han eller hon kan göra
            när arbetsgivaren inte uppfyller villkoren i anställningsavtalet
            svaret: Migrationsverket kan inte hjälpa dig om din arbetsgivare
            eller uppdragsgivare inte uppfyller sitt kontrakt. Du kan pröva
            att kontakta Svenska Kommunalarbetarförbundet. Vi anser att staten
            måste ta sitt ansvar för förhållandena för dem som beviljas arbetstillstånd,
            inte skylla ifrån sig och lägga hela ansvaret på den fackliga
            organisationen.
          </p>
          <p xml:id="i-G2RgYpFoSsqCkDMWiBN7a9">
            Migrationsverket har i sin årsredovisning för 2009 pekat på problem
            i hanteringen.
          </p>
          <list style="ul">
            <item xml:id="i-4Sq8MrY6WDd3U1FfTWea8C">
              Kontroller sker endast om det finns misstanke om att systemet
              missbrukas och det är först vid en förlängningsansökan som Migrationsverket
              kan se om uppgifter som tidigare lämnats är riktiga.
            </item>
            <item xml:id="i-WvB75KwQPPjoY18PoazGM1">
              Det är oklart vilka sanktionsmöjligheter Migrationsverket har
              när oegentligheter upptäckts.
            </item>
            <item xml:id="i-Mz7jxiaDzTZ1bNjaHwNsNf">
              Det är oklart vilket lagstöd som finns för att avslå en ansökan
              när oegentligheter upptäcks men anställningsförhållandena fortsättningsvis
              är tillräckliga för att bevilja arbetstillstånd.
            </item>
            <item xml:id="i-LT5PAYGywfVxarLYKhjuAy">
              Det ligger inte heller alltid i arbetstagarens intresse att informera
              Migrationsverket om dåliga anställningsförhållanden och oseriösa
              arbetsgivare eftersom följden kan bli att personens tillstånd
              återkallas och personen utvisas.
            </item>
          </list>
          <p xml:id="i-PeXAt2jVXfNtw53RFrGqN5">
            Tidigare hade AMS ansvar för arbetskraftsinvandringen och det
            fanns partsgemensamma inslag. Nu ligger hela ansvaret hos Migrationsverket
            där det inte finns någon naturlig väg för partsinflytande.
          </p>
          <p xml:id="i-USYjB3U7qEXCkn1m6GCDYU">
            Enligt nu gällande regler ska arbetsgivaren eller uppdragsgivaren
            lämna in ett anställningserbjudande där lön och övriga anställningsvillkor
            uppges till Migrationsverket. Anställningserbjudandet är dock
            inte bindande. I många fall saknar bärplockarna anställningsbevis,
            vilket gör det svårt att driva deras fall, och i vissa fall har
            de skuggkontrakt med avsevärt sämre villkor. Vi anser att det
            är rimligt att kräva ett anställningsbevis för att ansökan om
            arbetstillstånd ska beviljas.
          </p>
          <p xml:id="i-Sm82KMSPHz5NU4mKX5Pp8Z">
            Det är också nödvändigt att det finns en ansvarig arbetsgivare
            i Sverige som kan avkrävas ansvar av fack och myndigheter. Det
            kan säkerställas genom ett krav på att utländska bemanningsföretag
            måste ha en behörig representant på plats i Sverige för att få
            ta uppdrag här. I annat fall anser vi att bäruppköparna måste
            göras juridiskt ansvariga för bärplockarnas villkor så länge de
            arbetar här.
          </p>
          <p xml:id="i-nudhovMEhxFMEKFEyVYFG">
            Regeringen bör skyndsamt tillsätta en utredning av regelverket
            för bärbranschen, där bland andra arbetsmarknadens parter bör
            ingå. Utredningen bör utvärdera de hittillsvarande anställnings-
            och arbetsförhållandena för utländska bärplockare och återkomma
            med förslag som kan verkställas inför den kommande bärsäsongen.
            Syftet är att utländska bärplockare ska garanteras löne- och arbetsvillkor
            i nivå med svenska kollektivavtal. Detta bör riksdagen som sin
            mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-Ae4TnE78BMWBtY4aDpgkyg" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-Per78KRXQxo7aDsuFD4baZ" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-NkU9h2ZEqvkGEpNiRRb1Rn" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-QDQRXYR4MoevWEiFMCs4F" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-9ytK7fcypqFDSQXJHe6PcY" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-QwWr27qERtFoGNWWjh5ToY" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
