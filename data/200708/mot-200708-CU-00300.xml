<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00300">
  <teiHeader>
    <fileDesc>
      <titleStmt>
        <title>Hemlöshet – en bostadspolitisk fråga</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hemlöshet – en bostadspolitisk fråga</title>
          <idno type="rdwebb">GV02C300</idno>
          <rs type="number">C300</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C300/text</ref>
          <ref type="dokument_url_html">http://data.riksdagen.se/dokument/GV02C300</ref>
          <ref type="dokumentstatus_url_xml">http://data.riksdagen.se/dokumentstatus/GV02C300</ref>
          <ref type="doc">http://data.riksdagen.se/fil/A0CF831D-E700-4C9D-8240-E6EAA22C297A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SXByheT3ZwwVZzxuCbZKu8" type="signed"/>
        <correspContext corresp="i-SXByheT3ZwwVZzxuCbZKu8">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-Nj6rnCfHps9ZzFLuPuYaNj"/>
        </correspContext>
        <correspAction type="referral" xml:id="i-S6Nfvo6WKFCoFSdNN5yVXX">
          <date when="2007-10-16"/>
        </correspAction>
        <correspAction type="dismissal" xml:id="i-4cePj3q6QSHj8i9NoxY81D">
          <date when="2007-10-16"/>
        </correspAction>
        <correspAction type="numbering" xml:id="i-ULtXc4LxX5vRRemPCMQdBZ">
          <date when="2007-10-04"/>
        </correspAction>
        <correspAction type="submission" xml:id="i-SBnkQK9oeH5hD6FQcXotXm">
          <date when="2007-10-03"/>
        </correspAction>
        <correspAction type="transfer" xml:id="i-Q9iWSazQaxhUncg1T7YPPi">
          <date when="2007-10-03"/>
        </correspAction>
        <correspAction type="assigned" xml:id="i-C1VYHgqPnxsYwk5CiQQxxj"/>
        <correspContext corresp="i-C1VYHgqPnxsYwk5CiQQxxj">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-PRbU3BzpPpU3wJZGBihZkP">
          <head xml:id="i-4Le29KeJzsc7qayTL4uQbj">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 4
            </item>
            <item>
              4 Hemlöshet: definitioner och räkningar 4
            </item>
            <item>
              5 Hemlöshet bland olika grupper 6
            </item>
            <item>
              5.1 Kvinnor 7
            </item>
            <item>
              5.2 Barnfamiljer 8
            </item>
            <item>
              5.3 Institutionsbehandlade 9
            </item>
            <item>
              5.4 Asylsökande 10
            </item>
            <item>
              6 Formella och informella vräkningar 10
            </item>
            <item>
              7 Hyresvärdarnas val av hyresgäster 11
            </item>
            <item>
              8 Boendetrappa och sekundär bostadsmarknad 12
            </item>
            <item>
              9 Bostadsförmedling och bostadsanvisning 15
            </item>
            <item>
              10 Allas rätt till bostad 16
            </item>
          </list>
        </div>
        <div type="motProposal" subtype="förslag">
          <head xml:id="i-JFJgMRe3qpvuoD46cu5B1J">
            2 Förslag till riksdagsbeslut
          </head>
          <list style="ol">
            <item xml:id="i-MS6Uu7sEvA5xJoMysj4MTr">
              Riksdagen tillkännager för regeringen som sin mening vad som
              anförs i motionen om att Socialstyrelsen och Boverket tillsammans
              ska kartlägga hemlösheten och boenden för hemlösa minst vart tredje
              år. 1
            </item>
            <item xml:id="i-84gfierjneruwiCKm6VBhu">
              Riksdagen tillkännager för regeringen som sin mening vad som
              anförs i motionen om den definition av hemlöshet som ska ligga
              till grund för Socialstyrelsens och Boverkets fortsatta arbete.
              1
            </item>
            <item xml:id="i-EHpwzFo9ZiMu1s5w6wwaNU">
              Riksdagen begär att regeringen under 2008 återkommer med ett
              nationellt handlings- och åtgärdsprogram som syftar till att minska
              kvinnors hemlöshet. 1
            </item>
            <item xml:id="i-UNisQkDeMnQLqkQ7hpx9Pn">
              Riksdagen tillkännager för regeringen som sin mening vad som
              anförs i motionen om att regeringen bör se till att kommunerna
              även utformar tillfälliga boendelösningar som möjliggör för både
              kvinnor och män att bo såväl självständigt som tillsammans med
              en partner och egna barn. 1
            </item>
            <item xml:id="i-FbyrGckhhutA68b6DfjDo">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som undersöker och föreslår åtgärder för att förbättra bostadssituationen
              vid utskrivning från institution sjukhus, fängelse eller behandlingshem.
              1
            </item>
            <item xml:id="i-Y33ERUJrwABhzVBhBtkc26">
              Riksdagen tillkännager för regeringen som sin mening vad som
              anförs i motionen om en översyn av Migrationsverkets minimigränser
              för standard och utrymme i anläggningsboende. 2
            </item>
            <item xml:id="i-fr8YfqwNJJewEo1S4oEqV">
              Riksdagen tillkännager för regeringen som sin mening vad som
              anförs i motionen om att föranstalta om en översyn av 46 § hyreslagen
              för att stärka hyresgästernas besittningsskydd så att upprepade
              försenade hyresinbetalningar inte längre utgör grund för hyresrättens
              förverkande.
            </item>
            <item xml:id="i-JA3oBbEzFSvVV6Ujo4BUH9">
              Riksdagen tillkännager för regeringen som sin mening vad som
              anförs i motionen om att ge tilläggsdirektiv om att kartlägga
              och analysera förekomsten av informella vräkningar samt föreslå
              åtgärder som kan stärka hyresgästernas ställning i dessa situationer.
            </item>
            <item xml:id="i-Wqb4mCMpftLq5SQSBe8GZG">
              Riksdagen tillkännager för regeringen som sin mening vad som
              anförs i motionen om överklagningsrätt för prövning av hyresvärdens
              skäl att vägra en bostadssökande hyreskontrakt.
            </item>
            <item xml:id="i-L4SX9d4maNbX6vVmS6UoSW">
              Riksdagen begär att regeringen återkommer med förslag om hur
              man kan skärpa reglerna kring besittningsskyddet för innehavare
              av andrahandskontrakt.
            </item>
            <item xml:id="i-9crzEuAypvA4WiG2EcFPtr">
              Riksdagen tillkännager för regeringen som sin mening vad som
              anförs i motionen om obligatoriska bostadsförmedlingar.
            </item>
            <item xml:id="i-QWf64rVnEteiNGzfcgiTNe">
              Riksdagen tillkännager för regeringen som sin mening vad som
              anförs i motionen om att införa en bostadsanvisningsrättslag.
            </item>
            <item xml:id="i-QLV2q3tbzowSCSXYhKmbxg">
              Riksdagen begär att regeringen utreder och föreslår lagändringar
              som innebär att 4 kap. 1 § socialtjänstlagen kompletteras med
              en bestämmelse om rätt till egen bostad. 1
            </item>
            <item xml:id="i-FWRhq3ke8BHzZSTETtfeus">
              Riksdagen tillkännager för regeringen som sin mening vad som
              anförs i motionen om att lagen om kommuner nas bostadsförsörjningsansvar
              kompletteras med en bestämmelse om rätt till egen bostad.
            </item>
          </list>
          <p xml:id="i-5u4YsyACVo6d5rHtdBM2yx">
            1 Yrkandena 15 och 13 hänvisade till SoU.
          </p>
          <p xml:id="i-2KDWxJWUri7wKri7uqCPgP">
            2 Yrkande 6 hänvisat till SfU.
          </p>
        </div>
        <div type="motContent">
          <head type="h1" xml:id="i-SZmbxwP8XTfnkZZJKojadN">
            3 Inledning
          </head>
          <p xml:id="i-78YNXA1Yryzmce3vsu6xNo">
            För oss vänsterpartister är bostaden en social rättighet. Med
            det menar vi att alla människor ska ges likvärdiga möjligheter
            att leva i goda bostäder i bra miljöer till rimliga kostnader.
            Vid sidan av utbildning, arbete, vård och omsorg utgör bostaden
            grunden för människors möjligheter att förverkliga sina livsprojekt.
            Att vara utan bostad är att vara berövad rätten till ett fullgott
            liv.
          </p>
          <p xml:id="i-UWG6KgGrFhfzsRH4z7LZGF">
            Rätten till en god bostad för alla var den sociala bostadspolitikens
            mål när den utformades på 1940-talet. För att nå detta mål insåg
            man i Sverige att det krävdes politiska beslut och en offensiv
            lagstiftning. Under 1960- och 1970-talen samlades alla krafter
            för att komma till rätta med bostadsbristen, för statens del genom
            finansieringsgarantier, för kommunernas del genom insiktsfull
            markpolitik och planering. De insatser som gjordes är ur ett historiskt
            perspektiv fantastiska. På två decennier lyckades staten och kommunerna
            avsevärt höja den generella boendestandarden, samtidigt som bostadsbristen
            avskaffades.
          </p>
          <p xml:id="i-QZHXqCiD81NViNLsbVCNQb">
            Även om alla satsningar som gjordes inte var helt lyckade lyckades
            man icke desto mindre i princip radera ut hemlösheten under perioden
            19751985. Under 1990-talet har den dock återkommit och permanentats
            på en mycket hög nivå. Det finns en rad olika metoder att mäta
            och definiera hemlöshet, men oavsett vilken vi väljer är det ovärdigt
            ett civiliserat samhälle att låta någon människa stå utan rätten
            till eget boende.
          </p>
          <p xml:id="i-XNmpwZrXEnBxSod5MUCYVz">
            Stora grupper befinner sig i närheten av fattigdom och hemlöshet.
            För att förhindra att de hamnar där krävs verktyg för kommuner
            och stat för att dels förebygga hemlöshet, dels bekämpa den som
            redan är ett faktum. Det avgörande för att lösa problemet i vid
            bemärkelse är att bygga bostäder som majoriteten har råd att bo
            i (se vidare Vänsterpartiets motion Långsiktiga villkor för bostadsproduktionen,
            2007/08:C260). Dessutom måste bostadsbidragen fungera på ett sådant
            sätt att de grupper som av ekonomiska skäl i dag inte kan söka
            eller behålla bostäder får en rimlig möjlighet att göra det (se
            vidare Vänsterpartiets motion Bostadsbidragen, 2007/08:Sf207).
            Men därutöver krävs regleringar så att bostadsförsörjningen fungerar
            och bostäder kan fördelas under ordnade och icke-diskriminerande
            former, något som en fri marknad aldrig kan garantera.
          </p>
          <head type="h1" xml:id="i-PVQ8odVJgeqJztBjmTPFGZ">
            4 Hemlöshet: definitioner och räkningar
          </head>
          <p xml:id="i-JJC12YLjbFuaseBirdKcra">
            Hemlöshet är ett komplext problem som drabbar en heterogen grupp.
            Kommittén för hemlösa definierar hemlöshet i sitt slutbetänkande,
            Att motverka hemlöshet (SOU 2001:95), på följande sätt: En hemlös
            människa är en person som saknar tillgång till egen bostad och
            vars livsvillkor är sådana att han eller hon inte heller kan erhålla
            en reguljär bostad. Den enda gemensamma nämnaren för hemlösa är
            alltså att man saknar en egen eller hyrd bostad och är utestängd
            från den reguljära bostadsmarknaden.
          </p>
          <p xml:id="i-CpTgqewzH7xrcrZ6YEsAmR">
            Socialstyrelsens kartläggningar av hemlösa 1993, 1999 och 2005
            är inte heltäckande utan omfattar endast dem som haft kontakt
            med socialtjänsten, psykiatrin, Kriminalvården eller frivilligorganisationer
            under en given vecka. Den nationella statistiken utgår alltså
            från myndigheter och organisationer som i de flesta fall är fokuserade
            på något annat än just bostadslöshet. För att räknas som hemlös
            måste man både sakna bostad och ha sådana problem som leder till
            kontakter med behandlingshem, psykiatri och sociala myndigheter.
            Den som bara saknar egen bostad och inte kan få ett nytt kontrakt
            på grund av exempelvis betalningsanmärkningar räknas inte som
            hemlös i Socialstyrelsens kartläggningar.
          </p>
          <p xml:id="i-LArK9nABVMHCzHLztEbAri">
            Inte heller räknas en person som hemlös som för tillfället hyr
            en andrahandsbostad av socialtjänsten på den sekundära bostadsmarknaden.
            Det innebär att mörkertalet är betydande och att den reella omfattningen
            av hemlösheten är avsevärt större än den som Socialstyrelsen redovisar.
            Den grupp som antagligen är störst bland dessa okända utgörs av
            flyktingar som nekats uppehållstillstånd men finns kvar i landet
            samt de asylsökande som vanligen inte har kontakt med dem som
            får Socialstyrelsens enkät.
          </p>
          <p xml:id="i-NVC7mkCMATLYebpeH9y7ye">
            För att få en klar bild över hur hemlösheten ser ut nationellt
            och jämfört med andra länder i Europa och hur den förändras över
            tid är det viktigt att statistiken utgår från en heltäckande och
            operationaliserbar definition. Det pågår sedan flera år ett arbete
            inom Feantsa, la Fédération Européenne d'Associations Nationales
            Travaillant avec les Sans-Abri (fritt översatt: Den europeiska
            federationen för nationella organisationer som arbetar för bostadslösa),
            som är ett partipolitiskt obundet nätverk. Organisationen arbetar
            med hemlösa inom Europa och har ett tydligt mål att minska hemlösheten
            och verka för allas rätt till bostad. I Sverige har olika relevanta
            organisationer bildat en plattform som representerar Sverige på
            möten etc.
          </p>
          <p xml:id="i-7ZpmK53NpUQ3REm9xaMhMh">
            Feantsa arbetar för att skapa enhetliga definitioner av sådana
            problematiska boendesituationer som brukar kartläggas av nationer
            och frivilligorganisationer under beteckningen hemlöshet. Typologin
            innebär att begreppet hemlös (homeless) överges och att man i
            stället talar om fyra olika problematiska boendesituationer: roofless,
            houseless, insecure housing och inadequate housing, vilket kan
            översättas med
          </p>
          <list style="ul">
            <item xml:id="i-N2reWQrpiS13Ukeg1RG6bB">
              utan tak över huvudet (uteliggare, boende på härbärgen, lågtröskelinstitutioner
              eller enkla hotell)
            </item>
            <item xml:id="i-JLPrdpbxn2VsPdzn5cgyVB">
              bostadslös (tillfälligt boende, stödboende, fångar och andra
              som saknar bostad utanför institutionen)
            </item>
            <item xml:id="i-389hc6i7iHPsgdDgU6qPTy">
              otryggt boende (inneboende hos anhöriga, vräkningshotade, boende
              med misshandlande partner, boende utan kontrakt eller med specialkontrakt)
              och
            </item>
            <item xml:id="i-67J44wexTtxzo4FPTCc2Pn">
              undermåligt boende (utdömda bostäder, tält, extremt trångbodda
              etc.).
            </item>
          </list>
          <p xml:id="i-FrPDvg6KJPWsn9hmi7SZ8z">
            Fördelen med denna definition, som för närvarande prövas av olika
            organisationer och forskare i Europa (se Third Review of Statistics
            on Homelessness in Europe Developing an Operational Definition
            of Homelessness av Edgar, Doherty &amp; Meert 2004), är dels att den
            löser olika tvister om hur hemlöshet ska definieras, dels är lättare
            att operationalisera, dels, slutligen, medger jämförelser mellan
            olika länder och över tid beträffande inte bara det totala antalet
            hemlösa utan också hur deras situation ser ut. Den är också neutral
            med avseende på vem som råkar vara hyresvärd för den som saknar
            kontrakt med besittningsskydd och måste underkasta sig särskilda
            villkor för att få bo kvar.
          </p>
          <p xml:id="i-QmRmrYKVztKRTyxUrk4Sys">
            Socialstyrelsens tre nationella kartläggningar av hemlöshetens
            omfattning har alla genomförts utifrån givna regeringsuppdrag.
            Det rimliga vore i stället, som Kommittén för hemlösa framhöll
            i sitt slutbetänkande (SOU 2001:95), att regelbundna kartläggningar
            och uppföljningar ingår som en självklar del av Socialstyrelsens
            löpande verksamhet. Annars fungerar inte statistiken som ett hjälpmedel
            för ansvariga myndigheters strategiska arbete på central, regional
            och kommunal nivå för att motverka och minska hemlösheten i samhället.
          </p>
          <p xml:id="i-JeuQD6UWN9tn4MnnVxB6W7">
            Boverket genomför årligen enkäter till kommunerna om bostadsmarknadsläget.
            Häri ingår bl.a. frågor om huruvida det råder brist eller överskott
            på lägenheter, om förekomst av bostadsförmedling, förturer och
            kösystem inom allmännyttan, om samarbete mellan socialtjänst och
            privata och allmännyttiga hyresvärdar samt om de ökande svårigheterna
            att ordna bostäder åt hemlösa, ungdomar och äldre. Under några
            år kring millennieskiftet kartlades också kommunens sekundära
            bostadsmarknad, antal härbärgesplatser etc.
          </p>
          <p xml:id="i-GDXoXWaVo3artQBcRUPwyx">
            För att avsevärt förbättra informationen om bostadslöshetens
            utveckling och förändringar i de bostadslösas situation bör Boverkets
            och Socialstyrelsens kartläggningar samordnas. Socialstyrelsen
            och Boverket bör regelbundet kartlägga hemlöshet och boende för
            hemlösa, minst vart tredje år. Detta bör riksdagen som sin mening
            ge regeringen till känna.
          </p>
          <p xml:id="i-VcGTKgEsJTpqAfC2bC6Xp">
            Socialstyrelsens och Boverkets fortsatta arbete med dessa frågor
            bör framöver anpassas till Feantsas rekommenderade definitioner.
            Detta bör riksdagen som sin mening ge regeringen till känna.
          </p>
          <head type="h1" xml:id="i-DWbqmCSApE5NrY5ii8sqhD">
            5 Hemlöshet bland olika grupper
          </head>
          <p xml:id="i-8zEDz9QXPDBWsdbZ8M16C7">
            Målgruppen för tillfälliga boenden och stödformer för hemlösa
            är ofta missbrukande, ensamstående män utan social förankring;
            annars vore det svårt att förklara att det fortfarande inrättas
            natthärbärgen där flera personer måste dela rum, vilka de dessutom
            tvingas lämna tidigt på morgonen. Paradoxalt nog förknippas åtgärderna
            med villkor som tenderar att utestänga just missbrukare, t.ex.
            dokumenterad absolut drogfrihet under en viss period innan man
            erbjuds boende. Å ena sidan har Socialstyrelsen (2004) i en femårsuppföljning
            av 82 hemlösa män visat att män med både missbruk och psykiska
            problem far mycket illa som hemlösa och att nuvarande åtgärder
            är uppenbart olämpliga eller otillräckliga för att ge dem bostäder
            och ett drägligt liv.
          </p>
          <p xml:id="i-SAhGPqn5Y21EZLoUBaH3tX">
            Å andra sidan visar en rad studier att hemlösa personer ofta
            inte svarar mot schablonbilden: av alla som får bistånd i form
            av tillfälligt boende genom socialtjänsten enligt Socialstyrelsens
            årliga kartläggning av bistånd till missbrukare och övriga vuxna
            kategoriseras mindre än hälften som missbrukare och ungefär hälften
            är kvinnor. Dessutom kan även den ensamstående hemlöse mannen
            ha ansvar för egna barn och/eller vara gift, vilket bl.a. sociologen
            Cecilia Löfstrand lyft fram i sin avhandling Hemlöshetens politik
            lokal policy och praktik (2005).
          </p>
          <head type="h2" xml:id="i-X7QMNw9qQcvyDje4Vr6xJF">
            5.1 Kvinnor
          </head>
          <p xml:id="i-74xuvo2SvuW6zAyMsz5Vef">
            Hemlösheten bland kvinnor anses mer dold än bland män, och många
            befinner sig i ett gränsland (bor på nåder hos sina vuxna barn
            eller i dysfunktionella parförhållanden) som gör att de inte automatiskt
            räknas som hemlösa trots att de själva upplever sig vara det.
            Enligt Socialstyrelsens senaste kartläggning har andelen hemlösa
            kvinnor enligt Socialstyrelsens definition Situation 1 (dvs. en
            person som är hänvisad till akutboende, härbärge, jourboende eller
            är uteliggare ) ökat med mer än 60 % sedan 1999, från knappt 1
            500 till ca 2 400 kvinnor. Förklaringen kan delvis vara en ökad
            tillgång på härbärgesplatser för kvinnor, vi lket gör att de inrapporteras
            och därmed blir så att säga synliga som hemlösa. De utrikes födda
            kvinnornas andel var större än de utrikes födda männens, 37 %
            av kvinnorna jämfört med 27 % av männen.
          </p>
          <p xml:id="i-UmKAi3GyCTPPH4dKWWrCJr">
            Många kvinnor har drabbats dubbelt av manssamhället och utsatts
            för våld och övergrepp i de privata och offentliga livsmiljöer
            som står dem till buds. Den finländska sociologen Margareta Järvinen
            hävdar i en studie om hemlösa kvinnor i Köpenhamn att om man skulle
            isolera en utlösande faktor till att kvinnor blivit hemlösa så
            är det förekomsten av familjevåld. Joanne Passaro har funnit att
            en stor grupp kvinnor i New York förklarar sin hemlöshet med psykisk
            och fysisk misshandel i äktenskapet.
          </p>
          <p xml:id="i-2f1D7JTQCZW9h93CGSPgBz">
            Det finns ingen anledning att tro att förhållandet är annorlunda
            i Sverige. I Socialstyrelsens rapport, Hemlöshet i Sverige 2005
            Omfattning och karaktär, framkommer att de hemlösa kvinnorna oftare
            är yngre än männen, oftare har barn under 18 år som de ofta också
            lever ihop med samt att deras problembild oftare präglas av familjeproblem,
            dvs. att hon exempelvis utsätts för våld i hemmet. Kvinnorna uppges
            oftare ha psykiska problem medan männen oftare har missbruksproblem.
          </p>
          <p xml:id="i-Pcve1Qny7KFQcixGTuYbjB">
            Många kvinnor blir kvar i hemlöshet långa tider efter det att
            de lämnat det hem de misshandlats i. Det har att göra med deras
            fattigdom och bristen på möjlighet att skaffa eget boende. Den
            manliga hemlösheten förklaras ibland av strukturella förhållanden,
            medan skulden för kvinnors hemlöshet läggs på de män som misshandlar
            dem och inte på myndigheterna eller arbetsmarknaden. Det är ett
            sätt att friskriva myndigheter och strukturer från ansvaret för
            hemlöshet.
          </p>
          <p xml:id="i-2V9Rk1P8JVruSxcmehQq9s">
            Myndigheter, frivilligorganisationer och medier utgår ofta från
            en förutfattad och klichéartad syn på hemlösa kvinnor som drogmissbrukare
            eller prostituerade. Av sociologen Catharina Thörns avhandling,
            Kvinnans plats(er) bilder av hemlöshet (2004), framgår att denna
            bild av den hemlösa kvinnan i sig blivit ett problem för kvinnor
            utan bostad. Flera av hennes intervjupersoner skämdes, men inte
            i första hand över sin situation utan över att bli identifierade
            som hemlösa (s. 234). Det är i och för sig viktigt att hemlösa
            kvinnor inte tvingas bo på männens villkor, men lösningen är knappast
            en bostad på socialtjänstens villkor utan en egen lägenhet, vilket
            intervjuade hemlösa kvinnor själva säger sig föredra.
          </p>
          <p xml:id="i-WVaDMgvEGFz1S4PAbjnar9">
            Det som socialtjänsten erbjuder är i bästa fall en lägenhet i
            andra hand utan besittningsskydd och med integritetskränkande
            villkor, exempelvis att man inte får bo tillsammans med någon
            annan i lägenheten (samboende eller gifta par tillåts alltså inte
            leva tillsammans), att man inte får ha husdjur i bostaden, att
            socialtjänstens personal har rätt att gå in i lägenheten med egen
            nyckel för att kontrollera hyresgästen osv. Bryter hyresgästen
            mot dessa regler blir hon vräkt. Detta paternalistiska synsätt
            strider naturligtvis mot socialtjänstlagens intentioner. Från
            att tidigare kanske ha tvingats underkasta sig männens villkor,
            tvingas dessa kvinnor nu underkasta sig socialtjänstens diktamen
            konsekvensen av eventuell olydnad blir densamma: hon blir utkastad
            från sin lägenhet.
          </p>
          <p xml:id="i-56uJJGkxPwLiYtwLeWbkSX">
            Utifrån ovanstående anser vi att det behövs särskilda åtgärder
            för att minska hemlösheten bland kvinnor. Regeringen bör därför
            under 2008 återkomma med ett nationellt handlings- och åtgärdsprogram
            som syftar till att minska kvinnors hemlöshet. Detta bör riksdagen
            som sin mening ge regeringen till känna.
          </p>
          <head type="h2" xml:id="i-H95YjCsxztUEbhH2Bm92jC">
            5.2 Barnfamiljer
          </head>
          <p xml:id="i-2F9QFBZF6odEwArQBLVhSM">
            Forskarna Janne Flyghed och Anders Nilsson har undersökt marginaliseringsprocessen
            bland straffade, vräkta och hemlösa. Ett resultat är att andelen
            barnfamiljer som vräks är oroväckande stort, uppskattningsvis
            1 000 barnfamiljer om året. Det barnperspektiv som sedan 1998
            finns inskrivet i socialtjänstlagen tycks inte ha fått genomslag,
            och enligt de båda forskarna var andelen barnfamiljer som vräktes
            2001 ungefär densamma som tio år tidigare, vilket de finner uppseendeväckande
            (Ds 2004:41). Länsstyrelsen i Västra Götaland var i rapporten
            Barnperspektivet i avhysningsärenden (2002) starkt kritisk till
            denna utveckling och fann det anmärkningsvärt att nämnderna trots
            vetskap om barnens situation inte medverkat till trygga boenden
            för barnen. Detta oavsett hur hyresskulden uppstått.
          </p>
          <p xml:id="i-2hWy8Vq5UcCC1PhKkSR5hD">
            Enligt intervjuer som Flyghed och Nilsson gjort har vräkningarna
            för många av barnfamiljerna betytt att de under längre och kortare
            tid varit hänvisade till högst tillfälliga lösningar som boende
            på hotell och/eller inneboende hos släktingar eller bekanta. Det
            finns med andra ord en avgrund mellan den verklighet som dessa
            utsatta barnfamiljer lever i och socialtjänstlagens målsättning
            att barn och ungdomar ska växa upp under trygga och goda förhållanden
            (5 kap. 1 § SoL).
          </p>
          <p xml:id="i-WSpgSVqifj96gmbZhYhxrC">
            Trots barnperspektivet är det också ett faktum att ett stort
            antal barnfamiljer förvägras bostad på den reguljära bostadsmarknaden.
            Ibland åberopas de vanliga skälen, såsom tidigare hyresskulder
            eller frånvaro av fast inkomst, ibland är hyresvärdens argument
            att familjen har för många barn i förhållande till lägenheten
            och ibland kan man också misstänka att det förekommer etnisk diskriminering.
          </p>
          <p xml:id="i-C1xeDmcxLmn5onGbA6vHtH">
            Oavsett orsak uppger Socialstyrelsen i sin lägesrapport Individ-
            och familjeomsorg (februari 2005) att det i dag finns över 1 600
            barn i de tre storstäderna, Stockholm, Göteborg och Malmö, som
            saknar fast bostad. Socialtjänstens möjligheter att för dessa
            familjer ordna rimliga, permanenta bostäder som kan ge barnen
            en god uppväxtmiljö och inte fordrar ständiga byten av grannskap
            och skolor är i dagsläget små, eftersom allmännyttan liksom privata
            hyresvärdar föredrar hyresgäster som förutom att vara säkra hyresbetalare
            också kan antas förorsaka minimalt slitage på bostaden. Få flerbarnsfamiljer
            kan leva upp till det.
          </p>
          <p xml:id="i-6oQMXLfiVKmNoTci5o3ouw">
            Regeringen bör se till att kommunerna utformar även tillfälliga
            boendelösningar som möjliggör för både kvinnor och män att bo
            såväl självständigt som tillsammans med en partner och egna barn
            eller att utöva umgänge med barn. Detta bör riksdagen som sin
            mening ge regeringen till känna.
          </p>
          <head type="h2" xml:id="i-WhDjJionpbcrv17cupwNp6">
            5.3 Institutionsbehandlade
          </head>
          <p xml:id="i-iddrbemZWH3gbBnvKi1RX">
            Tidigare undersökningar har visat att personer med psykisk ohälsa
            är kraftigt överrepresenterade bland de vräkta. Orsakerna går
            att finna i den nedbantade psykiatrin, bristen på stöd i boendet
            och institutionsalternativ men också på grund av att det blivit
            allt lättare att vräka en person i dag, i kombination med hyresvärdarnas
            misstro mot dem som t.ex. har sjukersättning av psykiska skäl.
          </p>
          <p xml:id="i-PpECukKYnXskfgvd2axfDk">
            Bland intagna i fängelse är 15 % bostadslösa före frihetsberövandet,
            men vad som är värre är att 20 % är bostadslösa efter frigivningen.
            Liknande paradoxala förhållanden gäller dem som intagits med tvång
            enligt LVM: en studie av Yohanes m.fl. (2002) visar att fler är
            hemlösa vid utskrivningen än vid inskrivningen på LVM-hem i Skåne.
          </p>
          <p xml:id="i-SWWqGSDFo6TzS5NuBRKvhv">
            Det framstår som helt ovärdigt en välfärdsstat att använda tvång
            för att rädda människor från att förstöra sina liv, samtidigt
            som själva vården bidrar till att deras sociala situation i detta
            avseende förvärras. För att förebygga att människor blir hemlösa
            samtidigt som eller t.o.m. till följd av att de är föremål för
            samhällsingripande med tvång, oavsett om det sker för missbrukarvård,
            psykiatrisk vård eller fängelsevistelse, måste bostadsproblemen
            vid omhändertagandet utredas och i möjligaste mån lösas.
          </p>
          <p xml:id="i-KjeHr7dmRLVWnwH5mNM72C">
            Det kan handla om att i samråd med den tvångsintagna reglera
            hyresskulder, ordna med andrahandsuthyrning eller genomföra en
            uppsägning. Dessutom måste den myndighet som ansvarar för tvångsvårdens
            genomförande se till att en bostad finns till hands vid utskrivningen
            för att förhindra att personen tvingas söka sig till härbärgen
            eller tillfälligt boende hos kamrater eller anhöriga.
          </p>
          <p xml:id="i-BaGeTBbEgT9F9oRVjDtbXY">
            Regeringen bör tillsätta en utredning som undersöker och föreslår
            åtgärder för att förbättra bostadssituationen vid utskrivning
            från institution sjukhus, fängelse eller behandlingshem särskilt
            vid placering som sker utan den enskildes samtycke. Detta bör
            riksdagen som sin mening ge regeringen till känna.
          </p>
          <head type="h2" xml:id="i-72KnjZiwtLYmWgzLxdxquQ">
            5.4 Asylsökande
          </head>
          <p xml:id="i-BfS69NhHncHSKBbTCUbzoZ">
            Det finns tre kategorier av invandrade som i dag alltid har ett
            otryggt och ofta också ett undermåligt boende: asylsökande i Migrationsverkets
            anläggningsboende eller i s.k. eget boende (EBO) samt gömda flyktingar.
            Invandrade utan uppehållstillstånd kan inte teckna förstahandskontrakt
            och är därför hänvisade till bostäder som Migrationsverket upplåter,
            och där familjer vanligen får dela lägenhet med andra familjer
            de inte känner, medan ensamstående kanske inte ens får ett eget
            rum.
          </p>
          <p xml:id="i-Q7VZ4hs44w8NBobBR8Yatd">
            Som en eftergift åt bl.a. kommunpolitiker i de tre storstäderna,
            vilka inte vill avtala med Migrationsverket om organiserad mottagning
            av asylsökande, har regeringen dragit in det redan tidigare mycket
            modesta bostadsbidraget till asylsökande som väljer EBO, vilket
            dock inte minskat deras antal. Däremot har det inneburit att dessa
            blivit ännu mer beroende av att anhöriga eller andra landsmän
            tar emot dem som inneboende utan hyra.
          </p>
          <p xml:id="i-K4h5E9nNcQ9tUWnUgcmRxT">
            Den tredje gruppen är de gömda flyktingar som fått avslag på
            sina asylansökningar och hotas av verkställande av avvisningar.
            Deras antal är av naturliga skäl okänt. De har inte ens rätt till
            dagbidrag till uppehälle och tvingas ofta flytta runt mellan olika
            tillfälliga bostäder.
          </p>
          <p xml:id="i-YBvjScqD4MSgfKLW1hYFfn">
            Ett minimivillkor för ett välfärdsland är att de asylsökande,
            som i Sverige ofta får vänta i flera år på beslut, erbjuds bostäder
            med möjlighet till integritet och en privat sfär. Det innebär
            att minimigränser för standard och utrymme i Migrationsverkets
            anläggningsboende bör ses över. Detta bör riksdagen som sin mening
            ge regeringen till känna .
          </p>
          <head type="h1" xml:id="i-DjGWeCh23fdgroj7g9JgV3">
            6 Formella och informella vräkningar
          </head>
          <p xml:id="i-41Gjb11ueHZmLfRgiVSuZ9">
            Från slutet av 1980-talet till mitten av 1990-talet ökade antalet
            verkställda vräkningar mycket kraftigt. Det huvudsakliga skälet
            var de kraftiga hyreshöjningar som följde efter 1991 års skattereform
            samtidigt som kommunala och privata bostadsföretag började tillämpa
            en hårdare linje mot hushåll med hyresskulder. Under de senaste
            åren har antalet ansökningar om vräkningar respektive verkställda
            vräkningar minskat något, men samtidigt finns det ett stort mörkertal
            eftersom Skatteverkets statistik inte inbegriper alla dem som
            av hyresvärden uppmanats att frivilligt säga upp hyreskontraktet
            för att undgå en formell vräkning.
          </p>
          <p xml:id="i-M9TSg5hAFY2YHUvGh4WQoL">
            Den absoluta majoriteten av de verkställda vräkningarna sker
            på grund av hyresskuld, varav flertalet inte gäller mer än 20
            000 kr, vilket är mindre än vad det kostar att verkställa en vräkning.
            För 10 % av de vräkta är vräkningsgrunden upprepade försenade
            hyresinbetalningar trots att ingen hyresskuld kvarstår. Sådana
            förseningar kan bero på slarv, bristande kunskap om hyreslagens
            regler och tillämpningar eller oregelbundna utbetalningar av löner
            och socialförsäkringar. Ungdomar är en grupp som ofta finns i
            den här kategorin. För att stärka ställningen för de hyresgäster
            som fastnat i skuldfällan eller saknar marginaler vid tillfälliga
            inkomstbortfall är det viktigt att man ser över hyreslagen från
            1993 och förbättrar förutsättningarna för att de boende ska kunna
            behålla sina kontrakt.
          </p>
          <p xml:id="i-W9jPRubWQnMPVosYzWB1mJ">
            En normal konsekvens av sena betalningar är, i andra sammanhang,
            först en betalningspåminnelse och därefter någon form av straffavgift.
            Detta borde vara en rimlig ordning när det gäller försenad hyresinbetalning
            också. Ingen borde kunna avhysas enbart på grund av försenade
            inbetalningar.
          </p>
          <p xml:id="i-LBALCxTZ76JJSjuCF7HPvB">
            Med beaktande av de konsekvenser som en vräkning får är det nödvändigt
            att regeringen föranstaltar om en översyn av 46 § hyreslagen för
            att stärka hyresgästernas besittningsskydd. Detta bör riksdagen
            som sin mening ge regeringen till känna.
          </p>
          <p xml:id="i-WULZH1iytjU4PTzibTJ3v4">
            Utöver vräkningar med stöd av hyreslagstiftningen finns det också
            en oroande tendens till ökning av antalet informella vräkningar.
            När bostadsföretagen eller socialtjänsten, i egenskap av uthyrare
            av lägenheter i andra hand förmår hyresgäster att självmant säga
            upp sina hyresavtal för att undgå en formell avhysning hamnar
            fallen utanför Skatteverkets statistik. Frivilligheten blir i
            detta sammanhang illusorisk och hyresgästen blir i praktiken rättslös
            och kan inte få sin sak prövad i hyresnämnden. Konsekvensen blir
            densamma som vid en formell vräkning den enskilde blir av med
            sin bostad och genom hyresvärdarnas interna upplysningssystem
            i praktiken också svartlistad.
          </p>
          <p xml:id="i-GUgnzUXQKFaP9zzrzKVdiF">
            Förekomsten av informella vräkningar har inte kartlagts, men
            det finns anledning att befara att omfattningen är betydande.
            Regeringen bör därför föranstalta om tilläggsdirektiv till Utredningen
            om vräkning och hemlöshet bland barnfamiljer (Ds 2004:09) om att
            dels kartlägga och analysera förekomsten av informella vräkningar
            hos såväl privata och allmännyttiga fastighetsägare som socialtjänsten,
            dels föreslå åtgärder som kan stärka hyresgästernas ställning
            i dessa situationer. Detta bör riksdagen som sin mening ge regeringen
            till känna.
          </p>
          <head type="h1" xml:id="i-QmXdASynHsQa1ccBqHx6uf">
            7 Hyresvärdarnas val av hyresgäster
          </head>
          <p xml:id="i-3eX9Ggbq3CgGaZrXJ3zECZ">
            Det minskade antalet ansökningar och vräkningar och verkställda
            vräkningar kan inte automatiskt tolkas som att problemen för hushåll
            med svag position på bostadsmarknaden har minskat. En person som
            tidigare blivit vräkt har mycket små möjligheter att återkomma
            till den reguljära bostadsmarknaden. Hyresvärdarna har under 1990-talet
            skärpt sin bedömning av nya hyresgäster. Kreditupplysning, referenser
            och kontakter med arbetsgivare är några av de verktyg som hyresvärdarna
            använder i sorteringen av sina tilltänkta hyresgäster, utöver
            det som närmast kan beskrivas som underrättelseverksamhet och
            som förekommit åtminstone inom allmännyttan i Malmö. Med andra
            ord har ingången till den reguljära bostadsmarknaden blivit mycket
            trång. I detta avseende skiljer sig i många fall de allmännyttiga
            hyresvärdarna inte nämnvärt från de privata.
          </p>
          <p xml:id="i-W87JjNafAZD4FAA6v39ofB">
            Den uppmärksammade MKB-affären i Malmö vintern 2005 är ett tydligt
            och avskräckande exempel på vad som kan hända när ett kommunalt
            bostadsföretag utformar sina egna lagstridiga rutiner och riktlinjer
            för att underlätta avhysning av vad man anser vara misshagliga
            hyresgäster. Allmännyttan har, som bl.a. Institutet för bostads-
            och urbanforskning (IBF) i Gävle framhållit, successivt befriats
            från sitt bostadssociala ansvar och i stället anpassats till en
            mer konkurrensinriktad bostadsmarknad, vilket har medfört en skärpning
            av bostadsföretagens uthyrningspolicy.
          </p>
          <p xml:id="i-CkGxuu6yG5eTuYpJFKWXwG">
            Många hyresvärdar ställer en rad krav på de tilltänkta hyresgästerna.
            Kraven varierar från hyresvärd till hyresvärd. Villkoren för kontrakt
            dikteras av hyresvärdarna, hanteras godtyckligt av uthyrarna och
            inte vare sig avvisningskriterier eller enskilda beslut är möjliga
            att överklaga så länge de inte kan bevisas innebära uppenbar diskriminering.
            Framför allt ungdomar, men också socialbidragstagare, arbetslösa
            och lågavlönade, drabbas av hyresvärdarnas godtycke.
          </p>
          <p xml:id="i-kkwfC5ConH2Yf1H1XF7zc">
            Boverket har de senaste åren haft ett särskilt uppdrag att utveckla
            indikatorer för att följa integration och segregation på bostadsmarknaden.
            Utifrån förslag i Ds 2006:9 ska man även inventera och kartlägga
            hur kraven och villkoren för att få en bostad ser ut i dag. Detta
            ska ske för att regeringen ska få en samlad bild av alla de olika
            krav och regler som finns på bostadssektorn avseende rätten till
            ett hyreskontrakt. För att även få en rättssäker beslutsprocess,
            där de som söker men inte får en ledig bostad får veta på vilka
            grunder de avvisats, vill Vänsterpartiet att en överklagningsrätt
            för prövning av hyresvärdens skäl att vägra en bostadssökande
            ett hyreskontrakt ska införas. Den rättslöshet som i dag drabbar
            de bostadssökande skulle med all sannolikhet minska om en sådan
            möjlighet infördes. Detta bör riksdagen som sin mening ge regeringen
            till känna.
          </p>
          <head type="h1" xml:id="i-LeJLYpM9DJ6GFbh5fovdBG">
            8 Boendetrappa och sekundär bostadsmarknad
          </head>
          <p xml:id="i-F8y5ditrMguY1Xah9yB2Ag">
            Under 2007 har Socialstyrelsen, tillsammans med Boverket, på
            regeringens uppdrag tagit fram en plan för hur man ska kunna följa
            upp och bevaka utvecklingen av den s.k. sekundära bostadsmarknaden
            (augusti 2007). Med sekundär bostadsmarknad avses, inom uppdragets
            ram, de bostäder som med olika typer av avtal eller på annat sätt
            upplåts genom socialtjänstens försorg. Enligt sociologen och forskaren
            Ingrid Sahlin handlar det om bostäder som upplåts i andra hand
            utan besittningsrätt och med tilläggsvillkor som går utöver dem
            som vanliga hyresvärdar anger.
          </p>
          <p xml:id="i-3R3fVieTiCchC84aR4rRbB">
            I rapporten pekar Boverket och Socialstyrelsen på vikten av att
            inte se bostadsbehovet för hemlösa personer enbart som ett socialpolitiskt
            problem. Myndigheterna betonar att det i allra högsta grad också
            är en bostadspolitisk fråga. Man menar att självklart finns det
            människor som behöver andra samhälleliga stödinsatser, utöver
            hjälp med att skaffa en bostad, men att kampen mot hemlösheten
            för den skull inte får reduceras till enbart sociala stödinsatser.
            Tvärtom så lyfts h emlösheten fram som ett strukturellt problem,
            som hänger samman med hur bostadsmarknaden fungerar.
          </p>
          <p xml:id="i-EzkFgFydqYVcQrUAS7DJTe">
            Kommunerna har det yttersta ansvaret för att de som vistas i
            kommunen faktiskt får det stöd och den hjälp som de behöver. På
            många håll skulle det behövas ett avsevärt bättre samarbete mellan
            kommunernas socialtjänst och den del av kommunens organisation
            som har ansvaret för bostadsförsörjningen. Men under förra mandatperioden
            var det dock bara tre av tio kommuner som tog fram riktlinjer
            för bostadsförsörjningen såsom kommunerna enligt lagen om kommunernas
            bostadsförsörjningsansvar är ålagda att göra.
          </p>
          <p xml:id="i-QpiszLDy2H98Y5MNrrq23d">
            Enligt Socialstyrelsens och Boverkets rapport tenderar dessa
            riktlinjer och program dessutom att handla mer om bebyggelseplanering
            än om frågan hur bostäderna skall komma bostadslösa till del.
          </p>
          <p xml:id="i-UPMZbErNnFU3dz1SErL9Bc">
            Kommunerna organiserar oftast den sekundära bostadsmarknaden
            som en s.k. boendetrappa, där syftet uppges vara att klienter
            hos socialtjänsten som står utan bostad skulle kunna träna i eget
            boende och gradvis avancera för att någon gång i framtiden erhålla
            en bostad med eget kontrakt. Verkligheten bakom denna retorik
            ser tyvärr annorlunda ut. På många håll finns tendenser till inlåsningseffekter
            och den hemlösa blir kvar i stödboendet. Socialstyrelsen och Boverket
            menar att det till och med kan vara en belastning att ha en bostad
            genom socialtjänsten, eftersom risken finns att man efter det
            aldrig blir godkänd som hyresgäst med eget förstahandskontrakt.
            Dessa kommunala boendelösningar för hemlösa blir därför ofta en
            separat bostadsmarknad, med helt egna regler och förutsättningar.
          </p>
          <p xml:id="i-YAMxa4RJsBcwqzhakccE6X">
            Ingrid Sahlin påvisade redan för tio år sedan att i kommuner
            som använder boendetrappor är de helt hemlösa avsevärt fler än
            i kommuner som inte gör det. Resultatet bekräftades också i Hemlöshetskommitténs
            slutbetänkande från 2001 (SOU 2001:95). Till detta kan fogas några
            slutsatser som Cecilia Löfstrand redovisar i sin avhandling. I
            undersökning av hemlöshetspolitiken i två kommuner har hon granskat
            vilka klientkategorier som ges tillträde till boendetrappan, och
            noterar bl.a. följande:
          </p>
          <p xml:id="i-AB8fwbdhRTQCBhTymJAmCo">
            Den tredje och största gruppen flyttar in på trappans lägsta
            steg, vilket innebär jour- och korttidsboende. Denna grupp kommer
            i regel inte vidare uppåt i trappan. Efter en tid på det första
            trappsteget flyttar de i stället ut och befinner sig då ofta i
            en situation där de helt saknar tak över huvudet. I stället för
            att fungera som ett första steg på vägen till en bostad tycks
            alltså trappans lägsta steg leda ut ur trappan till akut bostadslöshet.
            Det tycks också i hög grad vara avskuret från resten av trappan.
            Här finns de klienter som kategoriseras som omotiverade och icke-behandlingsbara
            (s. 324).
          </p>
          <p xml:id="i-DjHNXzadbRzNwkZZxNeqyr">
            De boendelösningar som kommunerna erbjuder hemlösa är vanligtvis
            a ndrahandsupplåtelser som är kombinerade med specialvillkor som
            innebär betydande begränsningar i hyresgästens möjligheter att
            disponera och förfoga över bostaden. Dessa går ofta långt utöver
            dem som gäller för övriga, vanliga, hyresgäster och är inte så
            sällan integritetskränkande, i vissa fall direkt olagliga (SOU
            2001:95, SOU 2004:3). De kan bl.a. innebära förbud mot att ha
            övernattande gäster eller sällskapsdjur i bostaden.
          </p>
          <p xml:id="i-Bcb1umfiGyV7Sz1ZyCKLTy">
            Bostaden är för socialtjänsten ett medel för att uppnå en viss
            målsättning som formulerats i en s.k. arbetsplan. För att få ett
            andrahandskontrakt måste klienten underkasta sig tillsyn och kontroll,
            ett uttryckligt villkor från socialtjänsten och fastighetsägaren,
            vilket ibland innebär oanmälda hembesök med hjälp av en extranyckel.
            Studier visar att hemlösa människor i mycket liten utsträckning
            efterfrågar den typ av s.k. stöd som hjälpsystemet erbjuder dem.
            Majoriteten anser sig ha kontroll över sina liv; förutom att de
            saknar bostad är det stora problemet deras ekonomiska situation.
            Det är också i denna riktning som Boverket och Socialstyrelsen
            går när man lyfter fram det viktiga i att se att hemlösheten långt
            ifrån bara är ett socialpolitiskt problem.
          </p>
          <p xml:id="i-QCL2tNCU25JYLMz9Y3cVyD">
            Det finns dock alternativ till det svenska systemet. I ett tyskt
            hemlöshetsprojekt (H13) i Hannover erbjöds personer med långvarig
            hemlöshet en fast bostad, där stöd från socialtjänst/frivilligorganisationer
            förmedlades som ett varaktigt erbjudande, inte som ett villkor
            för att få tillgång till bostaden. En nyligen genomförd sjuårsuppföljning
            av sociologen Volker Busch-Geertsema, Från härbärge till egen
            bostad (2005), visar att socialtjänstens initiala prognoser om
            hur hyresgästernas vårdbehov skulle komma att utvecklas ofta visade
            sig vara felaktiga.
          </p>
          <p xml:id="i-7EcyevDTCJ5is8486JQJU4">
            Hyresgäster som från början hade haft en positiv prognos och
            där inga riskfaktorer bedömdes föreligga hade ändå hamnat i krissituationer,
            bl.a. till följd av förfallna hyresskulder. Hemlösa som dessförinnan
            hade bott på institutioner i många år och som socialarbetarna
            trodde skulle löpa stor risk att förlora sina bostäder, lyckades
            tvärtom behålla sina kontrakt samtidigt som deras behov av stöd
            minskade successivt.
          </p>
          <p xml:id="i-2DPycdVqW8miS7xeGCiDx7">
            En uppenbar risk med den sekundära bostadsmarknaden och härbärgen
            är just att hemlösa förutsätts vara i behov av någon annan insats
            än en bostad. En sådan inställning, i kombination med en föreställning
            om att de hemlösa strax kommer att få egna bostäder, legitimerar
            också att hemlösa som placerats i boendetrappan får hålla till
            godo med en bostadsstandard och hyresvillkor som är oacceptabla
            för andra och som dessutom är kontraproduktiva i förhållande till
            socialtjänstlagens normaliseringssträvanden.
          </p>
          <p xml:id="i-353AUaYE7Kufs7gSffLsfq">
            När andrahandskontraktet görs till norm för bostadslösa är syftet
            med denna upplåtelseform förfelat. Lagstiftningen utgår från att
            den som hyr ut en bostad i andra hand tillfälligt upplåter sitt
            privata hem och inte därmed bör riskera att förlora det, men på
            den sekundära bostadsmarknaden har andrahandskontraktet konstruerats
            enbart för att begränsa den boendes rättigheter. Det är därför
            nödvändigt att se över besittningsskyddet för innehavare av andrahandskontrakt
            i de fall där juridiska personer innehar förstahandskontraktet.
          </p>
          <p xml:id="i-2emU3famqi5MMJ8dAh515E">
            De som bor med andrahandskontrakt på den sekundära bostadsmarknaden
            bör dessutom ges reell möjlighet att komma in på den reguljära
            bostadsmarknaden. Detta kan ske antingen genom att göra det möjligt
            att omvandla andrahandskontrakt till förstahandskontrakt eller,
            om hyresgästen själv vill, garantera förstahandskontrakt på en
            annan bostad.
          </p>
          <p xml:id="i-KzsB5c2dnmamem6jSzYJdL">
            Regeringen bör återkomma med förslag på hur man kan skärpa reglerna
            kring besittningsskyddet för innehavare av andrahandskontrakt
            där hyresvärden är en juridisk person, i enlighet med det som
            ovan anförs. Detta bör riksdagen som sin mening ge regeringen
            till känna.
          </p>
          <head type="h1" xml:id="i-CHD4YoC7CKjz9jvaDmbZpr">
            9 Bostadsförmedling och bostadsanvisning
          </head>
          <p xml:id="i-KwRTSKbkG8jjQQQ7a3XRXC">
            Konsekvenserna för hushåll med svag position på bostadsmarknaden
            av upphävandet av bostadsförsörjningslagen och bostadsanvisningsrättslagen
            vid halvårsskiftet 1993 har aldrig blivit utredda. Det är dock
            tydligt att det kraftigt försvårade förhållandet för de bostadslösa.
            Den nya bostadsförsörjningslagen (2000:1383) som trädde i kraft
            den 1 januari 2001 ger staten rätt att ålägga en kommun att inrätta
            bostadsförmedling om det behövs med hänsyn till situationen på
            bostadsmarknaden, en möjlighet som regeringen fortfarande inte
            använt sig av trots att det är uppenbart att många kommuner inte
            klarar av att upprätthålla en fungerande bostadsförsörjning.
          </p>
          <p xml:id="i-JiYqTCvs5v18N6cxUQGgRM">
            Den nu gällande lagstiftningen är ett steg i rätt riktning, men
            med tanke på att hemlöshet även finns i kommuner med överskott
            på lägenheter hade det varit bättre med obligatorisk bostadsförmedling,
            även för att få en tydlig bild av efterfrågan och därmed ett planeringsunderlag.
            Boverket anger i sin bostadsmarknadsenkät för 2005 att endast
            tio av landets kommuner (3 %) har en kommunal bostadsförmedling.
            Denna utveckling är till förfång för alla bostadssökande men lämnar
            också fältet öppet för fastighetsägare att enväldigt avgöra vem
            som ska få en ledig lägenhet. Även många kommunala bostadsföretag
            har i dag övergivit kösystemet för att fritt kunna välja den bostadssökande
            de föredrar till en viss lägenhet, något som även förvärrar segregationen.
          </p>
          <p xml:id="i-PbeeyxgVMnpNLioRPAmayK">
            En kommunal bostadsförmedling måste kombineras med bestämmelser
            som inskränker hyresvärdarnas makt att själva ställa upp krav
            eller villkor i samband med uthyrning. Boverket redovisar i 2005
            års bostadsmarknadsenkät hur det med Stockholm som exempel förekommer
            att hyresvärdar ställer krav att det inte får bo fler än x antal
            personer i bostaden eller fler än ett visst antal barn. En undersökning
            av vilka adresser som kraven ställs på indikerar att i vissa geografiska
            områden ställs högre krav än i andra, detta oberoende av hur hög
            hyran är.
          </p>
          <p xml:id="i-2FGP5aY2wK6TLSK5zQj1T3">
            Diskrimineringen av bostadssökande har även lett till att personer
            som saknar fast anställning eller som uppbär försörjningsstöd
            inte kan få en lägenhet. Stockholms bostadsförmedling upplyser
            på sin hemsida att hyresvärdarna har möjlighet att själva avgöra
            kravprofilen på de bostadssökande som förmedlingen föreslår. Bland
            förmedlingens utannonserade bostäder är det fortfarande främst
            privata hyresvärdar som ställer en mängd orimliga krav på den
            bostadssökande, men antalet allmännyttiga bostäder med olika förhandskrav
            på de tilltänkta hyresgästerna ökar tyvärr ständigt.
          </p>
          <p xml:id="i-RrDksx6HHsJuJmUQwdhrZZ">
            Den föregående regeringen tillsatte en arbetsgrupp med uppgift
            att göra en översyn av bostadsförsörjningslagen och frågor rörande
            bl.a. kommunala bostadsförmedlingar. Arbetsgruppen redovisade
            sina förslag i promemorian Ds 2006:9 där det bl.a. föreslås åtgärder
            som tydliggör kommunernas bostadsförsörjningsansvar. Ett förslag
            är att varje kommun ska ha en s.k. kommunal bostadsservice som
            ska förmedla lägenheter till bostadssökande i turordning efter
            kötid samt lämna information om förmedlingsprinciper, bostadsbidrag,
            bostadstillägg m.m. Vänsterpartiet stöder många av förslagen och
            förutsätter att man i den fortsatta beredningen av dessa frågor
            beaktar promemorian. I vissa delar är dock förslagen otillräckliga.
          </p>
          <p xml:id="i-VkAxvaMP2zXavZ9ZGwKxke">
            Vänsterpartiet vill att det i en reviderad lagstiftning på området
            inte bara klargörs vilka kriterier som ska gälla vid förmedling
            av alla hyreslägenheter så att samhället på detta vis ges insyn
            i hyresvärdarnas tillämpning av reglerna. Vi vill även att den
            reviderade lagstiftningen ger kommunerna obligatorisk skyldighet
            att anordna en kommunal eller regional bostadsförmedling. Detta
            bör riksdagen som sin mening ge regeringen till känna.
          </p>
          <p xml:id="i-SRBn7z2CmKHmL4apVfTNLi">
            Den undfallande inställning till fastighetsägarna som Stockholms
            bostadsförmedling demonstrerar kan förklaras av dess beroende
            av hyresvärdarnas goda vilja för att alls ha några bostäder att
            förmedla. För att faktiskt kunna påverka vilka som får tillgång
            till privata fastighetsägares lägenheter måste kommunen ha makt
            att fördela dem. Bostadsanvisningsrättslagen gav kommunerna rätt
            att anvisa bostadssökande till bostadslägenhet som skulle upplåtas
            med hyresrätt eller bostadsrätt och var ett kraftfullt redskap
            för att garantera kommunmedborgarnas möjlighet till bostad. Erfarenheterna
            under den senaste tioårsperioden visar att det är nödvändigt att
            införa en lagstiftning på detta område.
          </p>
          <p xml:id="i-Npr2VJS6GohNFCfQJK2DxP">
            Förslagen i Ds 2006:9 kan tillsammans med den tidigare bostadsanvisningsrättslagen
            tjäna som en lämplig utgångspunkt för kommande lagstiftningsarbete.
            Detta bör riksdagen som sin mening ge regeringen till känna.
          </p>
          <head type="h1" xml:id="i-PEBB7pNKBv2DSnp1YEsV34">
            10 Allas rätt till bostad
          </head>
          <p xml:id="i-HQKSP1FozctYWfyjtXKFpC">
            Socialtjänstlagen som den tolkas i dag garanterar inte hemlösa
            rätten till eget boende utan endast tak-över-huvudet. Med rätt
            till bostad avser vi här den enskilde medborgarens rätt i strikt
            juridisk mening. När Vänsterpartiet ställde en fråga till folkhälso-
            och socialtjänstministern om hemlösas rätt till bostad (2003/04:1002),
            framförde ministern i sitt svar å ena sidan att kommunerna har
            svårt att fullgöra en sådan skyldighet, och å andra sidan att
            rätten till bostad redan finns enligt socialtjänstlagen. Dessa
            två ståndpunkter går knappast att förena.
          </p>
          <p xml:id="i-2RZnx15mabMyxUJCVB8PZe">
            Vidare åberopade ministern i sitt skriftliga svar att en stor
            mängd remissinstanser hade avstyrkt Kommittén för hemlösas förslag
            (SOU 2001:95) att komplettera SoL med en rätt till bostad för
            hemlösa. Regeringens politik måste styras av ett rättighetsperspektiv
            i enlighet med både regeringsformen och de av riksdagen antagna
            bostadspolitiska målen, dvs. att bostaden är en social rättighet.
            Människors sociala rättigheter kan aldrig göras beroende av hur
            en majoritet utvalda remissinstanser tycker i en viss fråga, särskilt
            inte som många av dessa är parter i målet.
          </p>
          <p xml:id="i-MTnwQMdzReCGaG9z8WcD9F">
            År 2002 bildade ett femtontal ideella föreningar med verksamhet
            för hemlösa föreningen Nätverket för boende- och hemlöshetsfrågor
            med syftet att i samverkan med medlemsorganisationerna mobilisera
            alla aktiva aktörer för allas rätt till en god bostad till rimlig
            kostnad. Till medlemsorganisationerna hör bl.a. Hela människan,
            Stadsmissionen och Frälsningsarmén, vilka genom sin stöd- och
            härbärgesverksamhet är väl förtrogna med hemlöshetens konsekvenser.
            Hittills har nätverket talat för döva öron, men det finns anledning
            att erinra om att det skotska parlamentet relativt nyligen har
            antagit en lag, Homelessness Etc. (Scotland) Act 2003, som ger
            alla hemlösa en villkorslös rätt till en fast bostad. Denna reform
            ska vara fullt genomförd år 2012. Det som är möjligt i Skottland
            borde också vara fullt genomförbart här i Sverige.
          </p>
          <p xml:id="i-AxB7jEr6CuDnsbaAZbLotV">
            Rätten till bostad kan som Kommittén för hemlösa skriver inarbetas
            i socialtjänstlagen, där 4 kap. 1 § kompletteras med en bestämmelse
            om att rätt till bistånd också ska omfatta rätten till en egen
            bostad. Denna rättighet utgår från den definition av hemlöshet
            som Feantsa har utarbetat (se ovan under avsnittet Hemlöshet:
            definition och räkningar) och innebär att även personer med exempelvis
            ett inadekvat boende kan betraktas som hemlösa och därmed omfattas
            av rätten till bostad.
          </p>
          <p xml:id="i-ExFizQkLJASjd5WqXrAZVS">
            Avsaknaden av en bostad är naturligtvis ett reellt problem även
            för dem som inte är klienter hos socialtjänsten. I dessa fall
            är det inte rimligt att den enskilde ska behöva vända sig till
            socialtjänsten för att kunna tillförsäkras en adekvat bostad,
            och socialtjänsten är inte heller dimensionerad för att klara
            av en sådan uppgift. Rätt till bostad i fall där socialtjänstlagen
            inte är tillämplig skulle i stället kunna inarbetas i nu gällande
            lag om kommunernas bostadsförsörjningsansvar och med den av oss
            föreslagna kommunala bostadsförmedlingen som ansvarig för att
            tillgodose detta behov. Regeringen bör utreda och föreslå lagändringar
            varigenom 4 kap. 1 § socialtjänstlagen kompletteras med en bestämmelse
            om rätt till egen bostad. Detta bör riksdagen som sin mening ge
            regeringen till känna.
          </p>
          <p xml:id="i-V462FKhWurdzkCmnog3m2A">
            Regeringen bör likaså utreda och föreslå en komplettering i lagen
            om kommunernas bostadsförsörjningsansvar så att här införs en
            bestämmelse om rätt till egen bostad. Detta bör riksdagen som
            sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-65rAAYsvMuMGtEXHJ1gqy5" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-Du4LFvAajQACvpNB32yfMP" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-9K4Bd87uf9whth6AfdGts6" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-G6LuuGiSKocnD4WJfJimVH" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-8pmxp2hBhs2Pakc9LwjvWr" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-KeP5QToBpJ3R7qse54aneT" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-KVi1zHb7Fq4poS6kTu2AQg" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-QYnzRaxZZ6b6PMvQ25YhcF" who="i-Nj6rnCfHps9ZzFLuPuYaNj">
              Egon Frid (v)
            </item>
          </list>
        </div>
      </div>
    </body>
  </text>
</TEI>
