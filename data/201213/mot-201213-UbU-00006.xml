<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00006">
  <teiHeader>
    <fileDesc>
      <titleStmt>
        <title>med anledning av prop. 2012/13:30 Forskning och innovation</title>
        <author corresp="i-A6T9WoUzRwW8LUK52znHwX">av Ibrahim Baylan m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:30 Forskning och innovation</title>
          <idno type="rdwebb">H002Ub6</idno>
          <rs type="number">Ub6</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub6/text</ref>
          <ref type="dokument_url_html">http://data.riksdagen.se/dokument/H002Ub6</ref>
          <ref type="dokumentstatus_url_xml">http://data.riksdagen.se/dokumentstatus/H002Ub6</ref>
          <ref type="doc">http://data.riksdagen.se/fil/979E7F94-DC77-4836-83D3-55125322B7B2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A6T9WoUzRwW8LUK52znHwX</idno>
            <name>Ibrahim Baylan</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-N5iuULmv8oTkuJcr1C9SFD</idno>
            <name>Håkan Bergman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-CksKgXj6RQCidtpN3NmKCH</idno>
            <name>Cecilia Dalman Eek</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Qfv78N9QhMQfXbAm5vmXfB" type="basedOn"/>
        <correspContext corresp="i-Qfv78N9QhMQfXbAm5vmXfB">
          <ref>Proposition 2012/13:30</ref>
        </correspContext>
        <correspAction xml:id="i-DVrtaemTzq25oBX3bhPKu7" type="signed"/>
        <correspContext corresp="i-DVrtaemTzq25oBX3bhPKu7">
          <note type="signatory" corresp="i-A6T9WoUzRwW8LUK52znHwX"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-N5iuULmv8oTkuJcr1C9SFD"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-WjFt6fTSYNFkhwrZDFYPM4"/>
          <note type="signatory" corresp="i-CksKgXj6RQCidtpN3NmKCH"/>
        </correspContext>
        <correspAction xml:id="i-QURsdHsksZxfAnECxrBQmJ" type="referral">
          <date when="2012-11-27"/>
        </correspAction>
        <correspAction xml:id="i-LnpPZ5Ngsmid9PzNdAN22L" type="referral">
          <date when="2012-11-27"/>
        </correspAction>
        <correspAction xml:id="i-R4VjkuNzrgYYmA4iobX7PK" type="dismissal">
          <date when="2012-11-23"/>
        </correspAction>
        <correspAction xml:id="i-SWrw8WFnthrvWqp9GRwfEv" type="dismissal">
          <date when="2012-11-23"/>
        </correspAction>
        <correspAction xml:id="i-R8Ydk48bGdn6ntWa9UsRJ1" type="submission">
          <date when="2012-11-07"/>
        </correspAction>
        <correspAction xml:id="i-YZmX3n4tfjq32jeiyXoTzw" type="transfer">
          <date when="2012-11-07"/>
        </correspAction>
        <correspAction xml:id="i-UckiyewVBA47NwSe6gKcLx" type="assigned"/>
        <correspContext corresp="i-UckiyewVBA47NwSe6gKcLx">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div xml:id="i-KD7LYz6pZZN5C88RTN6Y4V" type="TOC">
          <head xml:id="i-2rRHURsyyTAjP9tN7UUqUR">
            Innehållsförteckning
          </head>
          <list>
            <item>
              Innehållsförteckning 1
            </item>
            <item>
              Förslag till riksdagsbeslut 3
            </item>
            <item>
              Inledning 5
            </item>
            <item>
              Utbildning, forskning och innovation i samhällets och människornas
              tjänst 5
            </item>
            <item>
              Sammanfattande kritik av propositionen 7
            </item>
            <item>
              Utmaningar för forskningspolitiken 8
            </item>
            <item>
              Forskningspolitiken kräver långsiktighet 9
            </item>
            <item>
              Samverkan för ett konkurrenskraftigt Sverige 10
            </item>
            <item>
              Strategiska samverkansprogram 10
            </item>
            <item>
              Innovationsråd 11
            </item>
            <item>
              Forskning vid alla lärosäten 12
            </item>
            <item>
              Resursfördelning och kvalitetskriterier för universitet och högskolor
              13
            </item>
            <item>
              Ökad jämställdhet för högre kvalitet 14
            </item>
            <item>
              Bättre villkor för unga forskare 16
            </item>
            <item>
              Transparent karriärsystem med rörlighet 18
            </item>
            <item>
              Rekrytera yngre forskare internationellt 19
            </item>
            <item>
              Internationalisering och EU:s forskningsprogram 19
            </item>
            <item>
              Humaniora och samhällsvetenskap 21
            </item>
            <item>
              Forskningsprogram inom humaniora och samhällsvetenskap 22
            </item>
            <item>
              Utbildningsvetenskaplig forskning 23
            </item>
            <item>
              Forskningsinstitut för lärande 23
            </item>
            <item>
              Industriforskningsinstitut och tjänsteforskning 24
            </item>
            <item>
              Strategiska forskningsområden och strategiska innovationsområden
              25
            </item>
            <item>
              Skatteavdrag för forskning och utveckling 26
            </item>
            <item>
              Riskkapital 27
            </item>
            <item>
              Patentskydd 27
            </item>
            <item>
              Strategi för innovationsupphandling 27
            </item>
            <item>
              Stärkt kapitalförsörjning för inkubatorer 28
            </item>
            <item>
              Livsvetenskap 28
            </item>
            <item>
              Nationella kvalitetsregister 31
            </item>
            <item>
              Vårdforskning 32
            </item>
            <item>
              Forskning i miljö och de areella näringarna 33
            </item>
            <item>
              Arbetslivs- och arbetsmiljöforskning 34
            </item>
            <item>
              Infrastruktur 35
            </item>
            <item>
              Tabell 1. Socialdemokraternas förslag jämfört med regeringens
              36
            </item>
          </list>
        </div>
        <div type="motProposal" subtype="förslag">
          <head xml:id="i-Wf4guGyV1ofUF9neeTmHcD">
            Förslag till riksdagsbeslut
          </head>
          <list style="ol">
            <item xml:id="i-UJPRamXnUeaBeW81MWJWib">
              Riksdagen tillkännager för regeringen som sin mening vad som
              anförs i motionen om utbildning, forskning och innovation i samhällets
              och människornas tjänst.
            </item>
            <item xml:id="i-SecDuzoPEaddXy1jeu3sPJ">
              Riksdagen tillkännager för regeringen som sin mening vad som
              anförs i motionen om behovet av en öppen och förutsättningslös
              utredning av den svenska forskningspolitiken för att stärka svensk
              forskning.
            </item>
            <item xml:id="i-UMBVqsdonNrUQQrS4AAcwz">
              Riksdagen tillkännager för regeringen som sin mening vad som
              anförs i motionen om behovet av långsiktighet i forskningspolitiken.
            </item>
            <item xml:id="i-WtQN7Hd65NVRF6hAQntcCA">
              Riksdagen tillkännager för regeringen som sin mening vad som
              anförs i motionen om samverkan för ett konkurrenskraftigt Sverige.
            </item>
            <item xml:id="i-GxrAfSocYz5e6Lij66Dm7L">
              Riksdagen tillkännager för regeringen som sin mening vad som
              anförs i motionen om strategiska samverkansprogram.
            </item>
            <item xml:id="i-FAKZ8ZtDdj7AHqrdoBVxy">
              Riksdagen tillkännager för regeringen som sin mening vad som
              anförs i motionen om innovationsråd.
            </item>
            <item xml:id="i-AnWjcYnXRBhVcjuvBs5svS">
              Riksdagen tillkännager för regeringen som sin mening vad som
              anförs i motionen om forskning vid alla lärosäten.
            </item>
            <item xml:id="i-EZ6WDsJpgTu4wt9MhEbwR7">
              Riksdagen tillkännager för regeringen som sin mening vad som
              anförs i motionen om forskningsanknuten högre utbildning i hela
              landet och höjning av basanslaget till minst 10 000 kronor per
              student.
            </item>
            <item xml:id="i-55YZMZfugStvTqXXNCEjfo">
              Riksdagen tillkännager för regeringen som sin mening vad som
              anförs i motionen om en parlamentarisk översyn av högskolelandskapet.
            </item>
            <item xml:id="i-WGm6paT1x4XopKWt1njUYM">
              Riksdagen tillkännager för regeringen som sin mening vad som
              anförs i motionen om samverkan som indikator för fördelning av
              anslag för forskning och forskarutbildning till högskolor och
              universitet.
            </item>
            <item xml:id="i-DL3cUJ4sdBZci5Nw6To5Gy">
              Riksdagen tillkännager för regeringen som sin mening vad som
              anförs i motionen om att regeringen ska inhämta riksdagens godkännande
              innan ett storskaligt nationellt system med peer-review för fördelning
              av direkta anslag för forskning och forskarutbildning till högskolor
              och universitet införs.
            </item>
            <item xml:id="i-MVk3Zs4AuEA59fyVx6xSYd">
              Riksdagen tillkännager för regeringen som sin mening vad som
              anförs i motionen om jämställdhet i akademin.
            </item>
            <item xml:id="i-DFkFAaxYfwBzu6NGBznWZt">
              Riksdagen tillkännager för regeringen som sin mening vad som
              anförs i motionen om jämställdhetsbonus.
            </item>
            <item xml:id="i-BVqKUSnN5Zj6vq6XRTd4xF">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              för att öka den numerära jämställdheten i akademin.
            </item>
            <item xml:id="i-AtfyDE2r6rRKvvcJMJeRwy">
              Riksdagen tillkännager för regeringen som sin mening vad som
              anförs i motionen om att skärpa instruktionerna för de tre forskningsråden
              samt Vinnova och tydliggöra kraven på att arbeta för att främja
              jämställdhet mellan kvinnor och män.
            </item>
            <item xml:id="i-EpjQs18qpESkENZSY2bzNs">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              för att säkerställa att fördelningen av forskningsmedel inte systematiskt
              missgynnar forskare som är kvinnor.
            </item>
            <item xml:id="i-UyVskuwbhU1w2Y6yBMWQKa">
              Riksdagen tillkännager för regeringen som sin mening vad som
              anförs i motionen om att regeringen ska säkerställa att medel
              för rekrytering av framstående yngre forskare ska fördelas jämnt
              mellan kvinnor och män.
            </item>
            <item xml:id="i-LnMoByU72nFdnzvt4bnRXU">
              Riksdagen tillkännager för regeringen som sin mening vad som
              anförs i motionen om yngre forskares trygghet och möjligheter
              till fortsatt forskning och meritering.
            </item>
            <item xml:id="i-9tkRZQJHR5WPFQgWGAhZS3">
              Riksdagen tillkännager för regeringen som sin mening vad som
              anförs i motionen om att avskaffa utbildningsbidragen.
            </item>
            <item xml:id="i-8i4NBWA7WkzF8dJEpAzdqd">
              Riksdagen tillkännager för regeringen som sin mening vad som
              anförs i motionen om att regeringen ska arbeta för att utarbeta
              en överenskommelse för att kanalisera stipendier som lön.
            </item>
            <item xml:id="i-XJ7tWFdupaP64yKKijc49h">
              Riksdagen tillkännager för regeringen som sin mening vad som
              anförs i motionen om transparent karriärsystem med rörlighet.
            </item>
            <item xml:id="i-KztQAJXfg366RQ1emjGSNy">
              Riksdagen tillkännager för regeringen som sin mening vad som
              anförs i motionen om att rekrytera yngre forskare internationellt.
            </item>
            <item xml:id="i-3sZi5vi5LyRGreSPijYRKx">
              Riksdagen tillkännager för regeringen som sin mening vad som
              anförs i motionen om internationalisering och EU:s forskningsprogram.
            </item>
            <item xml:id="i-J3wWxGyVoVofqVt9qduQHx">
              Riksdagen tillkännager för regeringen som sin mening vad som
              anförs i motionen om humaniora och samhällsvetenskap.
            </item>
            <item xml:id="i-VrSb8brxC41FiP1N8cuJyG">
              Riksdagen tillkännager för regeringen som sin mening vad som
              anförs i motionen om forskningsprogram inom humaniora och samhällsvetenskap.
            </item>
            <item xml:id="i-BzNy7mNZwmCRRdebDhJWSH">
              Riksdagen tillkännager för regeringen som sin mening vad som
              anförs i motionen om utbildningsvetenskaplig forskning.
            </item>
            <item xml:id="i-Jx5ModUJn9YmMVVrMipSRy">
              Riksdagen tillkännager för regeringen som sin mening vad som
              anförs i motionen om institut för lärande.
            </item>
            <item xml:id="i-PsbkejLnB4bB12p5VX3CfT">
              Riksdagen tillkännager för regeringen som sin mening vad som
              anförs i motionen om industriforskningsinstituten och tjänsteforskning.
            </item>
            <item xml:id="i-KbwfgMSCLjf3gDm86dg6WN">
              Riksdagen tillkännager för regeringen som sin mening vad som
              anförs i motionen om strategiska forskningsområden och strategiska
              innovationsområden.
            </item>
            <item xml:id="i-RP8UZACVDvz1553AK4WKh4">
              Riksdagen tillkännager för regeringen som sin mening vad som
              anförs i motionen om skatteavdrag för forskning och utveckling.
            </item>
            <item xml:id="i-F6Kze1YS3STJA4KEowXUSs">
              Riksdagen tillkännager för regeringen som sin mening vad som
              anförs i motionen om riskkapital.
            </item>
            <item xml:id="i-Jkn1F7MHi5D1eCGHsBEU5w">
              Riksdagen tillkännager för regeringen som sin mening vad som
              anförs i motionen om patentskydd.
            </item>
            <item xml:id="i-2fzbCdqJXXAhRfvX8DKovw">
              Riksdagen tillkännager för regeringen som sin mening vad som
              anförs i motionen om inrättandet av en strategi för innovationsupphandling.
            </item>
            <item xml:id="i-HWZQRbQyqJtbWWUH6AHs2b">
              Riksdagen tillkännager för regeringen som sin mening vad som
              anförs i motionen om livsvetenskap.
            </item>
            <item xml:id="i-PtWWkx5qr2GA5uy4qyjzSU">
              Riksdagen tillkännager för regeringen som sin mening vad som
              anförs i motionen om nationella kvalitetsregister.
            </item>
            <item xml:id="i-8WfJqJ3QWN4trAfY3cj3gF">
              Riksdagen tillkännager för regeringen som sin mening vad som
              anförs i motionen om vårdforskning.
            </item>
            <item xml:id="i-Pj5gfTSPhjcaHvGAXcEQ8F">
              Riksdagen tillkännager för regeringen som sin mening vad som
              anförs i motionen om forskning i miljö och de areella näringarna.
            </item>
            <item xml:id="i-WJ6SjkfU9r5n9AS4Rrzxbs">
              Riksdagen tillkännager för regeringen som sin mening vad som
              anförs i motionen om arbetslivs- och arbetsmiljöforskning.
            </item>
            <item xml:id="i-NHE1vYe1Uace2Y3T3M2Agb">
              Riksdagen tillkännager för regeringen som sin mening vad som
              anförs i motionen om infrastruktur.
            </item>
            <item xml:id="i-9EWbz6xXy8DdL9FTfwBRw6">
              Riksdagen tillkännager för regeringen som sin mening vad som
              anförs i motionen om Socialdemokraternas förslag jämfört med regeringens,
              tabell 1.
            </item>
          </list>
        </div>
        <div type="motContent">
          <head xml:id="i-Kgbo2cdu9fzUuJaf7Rg5nS" type="h1">
            Inledning
          </head>
          <p xml:id="i-5C7iu4GYfQ61rdWoozRWNs">
            Sverige ska vara en ledande kunskaps- och forskningsnation. Det
            är helt avgörande för landets utveckling. Sverige behöver välja
            en väg för sin forsknings- och innovationspolitik som främjar
            svenskt deltagande i den främsta internationella kunskapsutvecklingen,
            främjar ett konkurrenskraftigt svenskt näringsliv samtidigt som
            den möter hela bredden av utmaningar, såväl i det svenska samhället
            som globalt.
          </p>
          <head xml:id="i-FYKok9UhMG3vvEaxDV8n9e" type="h1">
            Utbildning, forskning och innovation i samhällets och människornas
            tjänst
          </head>
          <p xml:id="i-C5H7hQb4zyTNueFEPAknG2">
            Genom att investera i utbildning, forskning och innovation rustar
            vi Sverige för morgondagens utmaningar. Vi kan inte vila på gamla
            lagrar. Vi måste tänka framåt, leva i en ständig förbättringsprocess.
            Vi behöver därför utforma och förankra ett helhetstänkande kring
            utbildning, forskning och innovation.
          </p>
          <p xml:id="i-2szmuHLLDrykJkUJUFL5k1">
            Genom en ökad satsning på utbildning och forskning kan vi bättre
            förstå den värld vi lever i och också göra den bättre. Det är
            särskilt angeläget att forma en politik för utbildning, forskning
            och innovation som ger oss redskap att hantera vår tids stora
            hot. Därför behöver vi mer utbildning, forskning och innovation
            för det hjälper oss att bygga det hållbara samhället, ekologiskt,
            socialt och ekonomiskt.
          </p>
          <p xml:id="i-SCLTRdHibJ15NDFKEAPtKY">
            Det är samtidigt en politik som stärker svenskt näringsliv och
            som leder till fler företag och nya gröna jobb. Globaliseringen
            i kombination med växande behov av omställning för hållbar utveckling
            och demografiska utmaningar skapar stora möjligheter för svenska
            företag. Bland annat genom att forskningssatsningar resulterar
            i kompetenta och kreativa människor med djupt specialiserade kunskaper
            som höjer kompetensen i samhälle och arbetsliv. Genom att stärka
            Sveriges forsknings- och innovationsförmåga skapas förutsättningar
            för att nya jobb ska växa fram. Det leder i sin tur till ökade
            skatteintäkter och därmed en bättre ekonomi som möjliggör en god
            kvalitet i skolan, sjukvården och äldreomsorgen. Vår välfärd bygger
            på att akademin, näringslivet och den offentliga sektorn i samverkan
            förmår omvandla ny kunskap och nya idéer till innovationer som
            är till gagn för hela samhället. En ständigt utvecklande innovationsförmåga
            och förmåga att tillvarata kompetens och kreativitet är därför
            avgörande om Sverige ska behålla och stärka sin konkurrenskraft.
            En satsning på utbildning, forskning och innovation är med andra
            ord en mycket god välfärdspolitik.
          </p>
          <p xml:id="i-UhZzYaLKmvT1Y8EFkCq7n2">
            Utbildning, forskning och innovation ska också stå i bildningens
            tjänst. Vara ett värn för den fria och skapande tanken. Förstå
            värdet av de existentiella perspektiven. Ge makt åt de maktlösa.
            Och ord åt de tystade. Därför måste varje demokratiskt samhälle
            slå vakt om självständiga forskare som förutsättningslöst analyserar
            och ifrågasätter samt aktivt medverkar i den offentliga debatten.
            På så sätt utvecklar vi det öppna och demokratiska samhället.
            Det är en politik som vidgar tanken och perspektiven. Det ökar
            förståelsen och samspelet oss människor emellan. Och det ger varje
            individ möjlighet till personlig utveckling och egen makt att
            förverkliga sina livsmål. Den offentligt finansierade forskningen
            varken kan eller ska hemlighållas, och stora delar av den har
            ett annat syfte än att paketeras och kommersialiseras. En forskning
            i bildningens och upplysningens tjänst är värdefull i sig själv
            därför att den är ett urstarkt källflöde till hela samhällets
            förmåga till självreflexion, prövning och omprövning.
          </p>
          <p xml:id="i-AYdwoppmdKS47WX8y2MDAU">
            Det är av största betydelse vilken inriktning utbildnings-, forsknings-
            och innovationspolitiken har. Vi, socialdemokrater, står för en
            politik som vill ge människor och samhälle utvecklingsmöjligheter
            för framtiden genom att ha en bred ansats som knyter an till verkligheten
            i alla delar av samhället. Det är en politik som låter varje individ
            växa och utvecklas i samspel med andra. En politik som både präglas
            av och vill uppnå frihet, jämlikhet och solidaritet. En politik
            för ett inkluderande och öppet samhälle. Det är en politik som
            vill utveckla ett helhetstänkande och som ser den röda tråden
            mellan utbildning, forskning och innovation. Samhällsnytta och
            tillväxt står inte i konflikt med bildningsideal och humanistiska
            perspektiv. Tvärtom, alla perspektiv behövs för att bygga det
            goda samhället.
          </p>
          <p xml:id="i-PWrag225bcgY35qAVdVvDB">
            Socialdemokratin har alltid trott på utbildningens, forskningens
            och innovationens möjligheter. Vi, socialdemokrater, är utvecklingsoptimister
            som tror på förändring, för i den finns fröet till förbättring.
            Vi tror på politiken och demokratin som medel för att driva på
            förändringen så att den skapar bättre villkor för människor. Vi
            har genom en medveten politik drivit fram utveckling vid universitet
            och högskolor i Sverige. Det har inneburit både bredd och djup
            med en utvecklingskraft över hela landet. Vi har genom medveten
            forsknings- och innovationspolitik utvecklat forskningen vid akademin,
            i nära samarbete med näringsliv, offentlig sektor, branschorganisationer
            och fackliga organisationer. För oss har det alltid varit en självklarhet
            att forskningen angår hela samhället, inte bara de som är närmast
            verksamma i den. Detta perspektiv har stärkt förutsättningarna
            för forskarna och legitimiteten i deras arbete och resultat.
          </p>
          <p xml:id="i-5krc8BK71LuZv7VyEajRFe">
            Vi tror därför att framtiden behöver mer av utbildning, forskning
            och innovation. Kunskapsutvecklingen måste innehålla fler, inte
            färre, perspektiv för att rätt kunna tackla både grundforskningens
            och den tillämpade forskningens utmaningar. Samarbete över vetenskaps-,
            nations- och sektorsgränser kommer att vara avgörande. Politiken
            måste kunna ge forskningen förutsättningar att säkerställa högsta
            kvalitet och långsiktighet. Det är viktigt att Sverige som nation
            satsar på kvalitet och framstående forskningsmiljöer oavsett var
            i landet dessa finns.
          </p>
          <p xml:id="i-8FEZsRo4W1VaKhWFvPPPw6">
            Nyfikenhet, sökande, utveckling och förändring är några av forskningens
            viktiga drivkrafter. Den nyfikenhetsdrivna grundforskningen och
            den nyttofokuserade tillämpade forskningen, med dess forskares
            enträgna arbete, flyttar hela tiden fram de vetenskapliga positionerna
            och ger kunskap för förändring. För utan förändring löser vi aldrig
            klimatkrisen. Utan förändring kan arbetslösa inte få nya arbeten.
            Utan förändring kommer inte samhället att bli mer rättvist. Det
            gäller att ta vara på det nya och använda det konstruktivt i samhällsbygget.
          </p>
          <p xml:id="i-DXAVvZJsGh17q3diTsrjHP">
            För Sverige som nation handlar det om ett vägval. Kunskap och
            bildning är grunden för en gynnsam samhällsutveckling och vårt
            främsta internationella konkurrensmedel. Sverige ska konkurrera
            med kunskap och kompetens inte med låga löner. Vi lever i ett
            kunskapssamhälle, och vi hävdar oss i den globala konkurrensen
            just genom att skapa, utveckla och använda ny teknik, nya metoder
            och nya lösningar. Det kräver fortsatt stora insatser av både
            staten och näringslivet. Investeringar i utbildning, forskning
            och innovation återbetalar sig i form av kunskap och utveckling
            av samhället samt bidrar till tillväxt inom näringslivet.
          </p>
          <p xml:id="i-DRZVv9CRpJzUNZLb61FSQJ">
            Vi inser också värdet av internationella samarbeten och global
            utveckling. Samarbete är en förutsättning för att ett litet land
            som Sverige ska klara att hävda sig i den internationella konkurrensen.
            Sveriges export motsvarar hälften av vår BNP. Vårt välstånd är
            beroende av att vi handlar med omvärlden. Svensk konkurrenskraft
            kan dock inte tas för given i en värld där globaliseringen ökar.
            Vi har därför inte råd att säga nej till någon samhällssektor
            eller något vetenskapligt perspektiv eller någon del av landet
            som vill och kan bidra till utvecklingen av svensk forskning och
            innovation. Vi ser det som avgörande att akademins forskning samt
            arbetslivets forskning och utveckling fortsatt har sina självklara
            uppgifter men att det är i mötet mellan akademi, näringsliv och
            offentlig sektor som utvecklingen har möjlighet att ta ytterligare
            steg.
          </p>
          <p xml:id="i-V3VtvjWQDwLsrwx9WXNwXq">
            Utbildning, forskning och innovation ska stå i människornas tjänst
            för ett solidariskt, jämlikt och rättvist samhälle. Ett samhälle
            som håller samman och är öppet mot omvärlden
          </p>
          <head xml:id="i-S715Gti5rnooasJg1XyxMn" type="h1">
            Sammanfattande kritik av propositionen
          </head>
          <p xml:id="i-CWs7GSyV2fKYUKtfoXqhnJ">
            Vår kritik mot regeringens förslag kan sammanfattas i följande
            punkter:
          </p>
          <list style="ul">
            <item xml:id="i-Bvxy31UajScujTA8FiJcYS">
              Regeringens förslag är inte tillräckliga för att på ett påtagligt
              sätt bidra till mer nyskapande och högre kvalitet i svensk forskning.
            </item>
            <item xml:id="i-TEQ5CYCM1hfPjXiy6fFJLn">
              Regeringens förslag innebär bristande långsiktighet i forsknings-
              och innovationspolitiken. En blocköverskridande överenskommelse
              om grundlinjer i forsknings- och innovationspolitiken bör komma
              till stånd för att ge de långsiktigt stabila förutsättningar som
              området behöver.
            </item>
            <item xml:id="i-CC1AHW4vkWCfC6zgdhoZFJ">
              Regeringen skriver mycket om samverkan men tydliga strukturer
              och incitament för samverkan saknas. Vi föreslår att samverkan
              ska vara en indikator, jämte bibliometri och externa medel, när
              resurser fördelas till högskolor och universitet. Ett innovationsråd
              på högsta politiska nivå bör bildas. De strategiska forskningsområdena
              har inte lett till samverkan med näringslivet, och regeringen
              har inte beaktat detta tillräckligt i propositionen. Strategiska
              samverkansprogram bör initieras. Företagsnära forskning med en
              nationell samordning där branschorganisationer, enskilda företag
              och fackliga organisationer medverkar i problemformulering, beredning
              och prioriteringar har varit mycket framgångsrik.
            </item>
            <item xml:id="i-Nt2b1EeK44RrdQRsaxxfPP">
              Vi är skeptiska till regeringens förslag om ett storskaligt nationellt
              system med peer-review som verktyg för att fördela omfattande
              forskningsmedel. För att bedöma hela lärosätens verksamhet har
              peer-review dålig precision och är kostnadskrävande. Därtill finns
              risk för att det är konserverande och kommer att motverka ökad
              jämställdhet i akademin.
            </item>
            <item xml:id="i-56VwxTn9zbY4fAhh1EYdGa">
              Regeringens förslag garanterar inte en hög kvalitet på forskning
              och forskningsanknuten högre utbildning på alla lärosäten. Vi
              föreslår en högre garanterad basresurs för forskning och forskarutbildning
              till samtliga universitet och högskolor.
            </item>
            <item xml:id="i-N5YR4iqUFSGDxR98y8TeK9">
              Regeringen försummar frågan om unga forskares villkor. Vi föreslår
              anställning för doktorander från första dagen. Om forskarutbildning
              och akademisk karriär efter disputation inte är ett möjligt och
              attraktivt alternativ för våra mest lovande studenter kommer förutsättningarna
              för svensk forskning att försvagas.
            </item>
            <item xml:id="i-NwKUta3MEsxKcXP4HpPcZs">
              Regeringens förslag saknar insatser för att öka jämställdheten
              i akademin. Såväl mäns som kvinnors kompetens behöver tas till
              vara för att höja kvaliteten i forskningen. Vi föreslår kraftigt
              ökade incitament och stärkta uppdrag för att öka jämställdheten
              i akademin.
            </item>
            <item xml:id="i-KkHz9HCWk94QHTaVirRxMM">
              Regeringen gör en satsning på livsvetenskap men förslagen handlar
              i huvudsak om grundforskning, det saknas verkningsfulla förslag
              för klinisk forskning, samverkan och innovation.
            </item>
            <item xml:id="i-e7QczAzMcrNUdzHrJawNn">
              Regeringen försummar området utbildningsvetenskap och den humanistiska
              och samhällsvetenskapliga forskningens utveckling. Vi föreslår
              utökade medel till dessa två områden samt ett institut för lärande.
            </item>
          </list>
          <head xml:id="i-KM4vyCUH9iLhm3va6y3UaB" type="h1">
            Utmaningar för forskningspolitiken
          </head>
          <p xml:id="i-2cdyCvXdHjNYANqyCNkWtr">
            Resurserna för forskning och forskarutbildning har under de senaste
            tio åren ökat väsentligt. Det är en bra utveckling och vi vill
            se fortsatt stora satsningar på forskningen. Men Sverige har trots
            stora insatser inte förbättrat sin internationella position som
            forskningsnation. Statistiken visar att svensk forskning knappast
            blivit bättre under de senaste femton åren, vare sig räknat i
            allmän citeringsgrad eller i topprestationer. Andra länder som
            Danmark, Nederländerna och Schweiz får betydligt högre utväxling
            på insatta medel. Detta borde bli fokus för en svensk diskussion
            om forskningspolitik: Hur ska vi få ut mer samhällelig nytta för
            de investerade medlen?
          </p>
          <p xml:id="i-SMVrz9Vr7EHTNfYyffyWD8">
            Vi menar att det går. För att komma fram till en mer verkningsfull
            forskningsfinansiering behöver vi noggrant analysera utvecklingen
            och utreda finansieringens organisation i syfte att få en högre
            utväxling. Den strategi som Sverige tillämpat under det senaste
            dryga decenniet har uppenbarligen inte varit bra nog, och att
            fortsätta i samma hjulspår riskerar att inte nämnvärt förbättra
            situationen även om de ekonomiska tillskott som föreslås är bra.
          </p>
          <p xml:id="i-M6rjDvdcx8qLB9QJWuQ9rR">
            Det behövs en öppen och förutsättningslös utredning av den svenska
            forskningspolitiken. En sådan utredning måste ställa obekväma
            frågor om olika modeller för forskningsfinansiering både med avseende
            på resurstilldelning och på maktfördelning. Det går inte att bortse
            ifrån att forskningsfinansiering uteslutande styrd av forskarna
            själva kan vara en alltför begränsad arbetsmetod, det behövs troligen
            flera modeller. Konstitutionen för forskningsråden och uppdelningen
            i ämnesråd behöver ses över och alternativ såsom bredare forskningsprogram
            prövas. En kritisk utredning kan inte heller undgå frågan om det
            stora ansökningsarbete som svenska forskare lägger ned på sådant
            som har mycket små utsikter att finansieras. Konkurrens om medel
            är nödvändig, men transaktionskostnaderna på systemnivå är betydande.
            Det finns också andra negativa effekter av en stor andel konkurrensutsatta
            medel: Många forskare arbetar under osäkra anställningsförhållanden,
            vilket kan leda till att forskarna undviker risktagande och nyansatser
            i sin forskning. Sverige behöver mer av innovativ risktagande
            forskning. Då krävs det också en organisation för forskningsfinansiering
            och en syn på meritering och kvalitet som stödjer det. De förslag
            som regeringen presenterar är långt från tillräckliga för att
            bidra till mer nyskapande och högre kvalitet i svensk forskning.
            Sist, men inte minst, behöver den bristande samverkan mellan akademi,
            näringsliv och samhälle i dess bredaste bemärkelse utredas och
            strukturförändringar för att öka samverkan och rörligheten mellan
            sektorerna diskuteras. Det krävs inte bara mer medel, det krävs
            också strukturreformer för att få ut mer av svensk forskning.
          </p>
          <head xml:id="i-MtKPHiYmxfGkkgLqbS85g1" type="h1">
            Forskningspolitiken kräver långsiktighet
          </head>
          <p xml:id="i-93Gci63zXdT4eYxpfWPHr4">
            Forsknings- och innovationspropositionen är en mycket viktig
            proposition. I den presenteras de framtida investeringarna på
            forskning och innovation. Investeringar som, om de är rätt avvägda,
            kan bygga Sverige starkt för framtiden. Forskning är en långsiktig
            verksamhet. Det tar lång tid att bygga upp framstående forskningsmiljöer,
            och forskningsprojekt har i stort sett alltid en längre tidshorisont
            än fyra år. Trots det styrs forskningspolitiken om varje mandatperiod
            genom de fyraåriga forskningspropositionerna.
          </p>
          <p xml:id="i-RziWrwX1Lsi1XzsGrfB3gP">
            Vi menar att det krävs mer av långsiktighet och därmed samverkan
            över de partipolitiska gränserna om forskningen ska ges de långsiktiga
            och stabila förutsättningar som den behöver för att kunna leverera
            goda resultat. Forskning och innovation skulle gynnas av att politiken
            i vissa grundlinjer stakades ut för ett längre tidsperspektiv.
            En långsiktig och sammanhållen forskningspolitik är inte minst
            en förutsättning för att lärosätena ska kunna bedriva ett strategiskt
            arbete och satsa på risktagande kring nya osäkra projekt som kan
            leda till vetenskapliga kunskapssprång. Det förutsätter naturligtvis
            att vi når en reell politisk samsyn kring vissa kärnvärden i svensk
            forsknings- och innovationspolitik. Det borde vara möjligt.
          </p>
          <head xml:id="i-5HYD8GLnZoT9r1KLd7FAdW" type="h1">
            Samverkan för ett konkurrenskraftigt Sverige
          </head>
          <p xml:id="i-UN2AiJ2HdyBKKX8bijHW9y">
            Sveriges framskjutna plats i världsekonomin vilar på våra gemensamma
            investeringar i kunskap, forskning och utveckling. Vår konkurrenskraft
            kan inte tas för given, utan måste ständigt tryggas. Därför behövs
            en ny politik för hållbar ekonomisk tillväxt och för att utveckla
            svensk konkurrenskraft. Genom en nära samverkan mellan staten,
            näringslivet och forskningen kan vi utveckla den kunskapsbaserade
            delen av ekonomin där Sverige har konkurrensfördelar. Vi är övertygade
            om att Sverige inte ska möta den allt hårdare internationella
            konkurrensen med lägre löner eller försämrade arbetsvillkor. För
            att stå starka i framtiden måste vi ha strategier för att Sverige
            ska konkurrera med hög kompetens och goda arbetsvillkor.
          </p>
          <p xml:id="i-Vh14SeHaf8B82ct4SgkB1d">
            Om Sverige fortsatt ska vara konkurrenskraftigt måste forskning,
            utbildning och innovation bilda ett väl fungerande sammanhang.
            Detta förutsätter samverkan mellan forskning, högre utbildning
            och innovation som är nödvändig för att klara framtida konkurrenskraft.
          </p>
          <p xml:id="i-SFRTno886YvLrB61XdeuA">
            För oss är det samtidigt självklart att forskning angår hela
            samhället. Därför vill vi även se en bred samverkan mellan akademi
            och hela det omgivande samhället. Akademin måste vara öppen mot
            samhället och verka för en god dialog om forskningen och dess
            landvinningar. Då kan forskare bidra med kunskap och analys av
            samhället samtidigt som de kan ta till sig kunskap från samhället.
            I många fall kommer det ge forskningen ökad relevans och ökade
            insikter om samhällets behov och utmaningar. Dessutom främjas
            akademin som en kraftfull arena för samhälls- och demokratiutveckling
            och forskares deltagande i den offentliga debatten. Utan ett kraftfullt
            helhetsgrepp på samverkansuppgiften kommer vi inte att utnyttja
            Sveriges fulla potential som kunskaps- och forskningsnation.
          </p>
          <head xml:id="i-2BBLHhYBHFV24UKHznDHvX" type="h1">
            Strategiska samverkansprogram
          </head>
          <p xml:id="i-Rb27kciU7fbxm5Jyr2yS24">
            I den globala ekonomin är det inte enbart företag som konkurrerar
            med varandra. I allt större utsträckning konkurrerar också länder
            och regioner om bl.a. investeringar och arbetstillfällen och kvalificerad
            personal.
          </p>
          <p xml:id="i-B244mgjtzksjmR3y8VeCFh">
            Ett litet exportberoende land som Sverige är helt beroende av
            att det finns ett fungerande och väl utvecklat samarbete mellan
            alla aktörer som kan bidra till att Sverige blir framgångsrikt
            i den internationella konkurrensen. Det krävs ett förtroendefullt
            och strategiskt samarbete mellan politik, näringsliv och akademi.
            Dagens situation lämnar tyvärr mycket övrigt att önska.
          </p>
          <p xml:id="i-7scEdX423SunEvjyj4mjrx">
            Sverige har ett antal starka kluster av kunskap och företag.
            Utmärkande för dessa är att de består av ett större antal företag
            som både konkurrerar och samarbetar. Det bedrivs avancerad forskning
            såväl inom företagen som i samarbete med högskolor och universitet.
            Framgångsrika kluster länkas i många fall också samman av ett
            betydande flöde av arbetskraft mellan deras olika delar.
          </p>
          <p xml:id="i-EMqJEgDxuAsLpKQWCwDBcw">
            Vi vill därför bygga en modell för strategisk samverkan mellan
            olika samhällssektorer. Sverige behöver mer av samarbete och gemensamma
            prioriteringar av forskningsresurser, utbildningsinsatser och
            export- och investeringsfrämjande. Den snabba omvandlingen av
            ekonomin gör det emellertid allt vanskligare att bygga upp en
            modell för strategisk samverkan utifrån den formella/statistiska
            indelningen av näringslivet i olika branscher. Företag i olika
            branscher och av starkt varierande storlek blir alltmer integrerade
            med varandra i komplexa produktions- och innovationssystem som
            oftast inte låter sig beskrivas med hjälp av den traditionella
            branschindelningen.
          </p>
          <p xml:id="i-8y93F1yQrqVdKPZMsyTfv8">
            Därför vill vi i samverkan med näringslivet, akademin och de
            fackliga organisationerna utveckla en samverkansmodell som tar
            sin utgångspunkt i centrala framtidsutmaningar för vårt samhälle
            både inhemska och globala. Ansatsen bygger på tanken att framtidens
            samhälliga möjligheter och utmaningar, rätt hanterade, i många
            fall kan innebära betydande möjligheter att stärka svensk konkurrenskraft
            och därmed skapa nya arbetstillfällen. Vi vill erinra om att vi
            i budgetmotionen för 2013 föreslog att 500 miljoner kronor skulle
            avsättas för strategiska samverkansprogram och vi föreslår att
            det avsätts 500 miljoner kronor årligen för strategiska samverkansprogram,
            totalt 2 miljarder kronor under åren 20142016, utöver regeringens
            nivå för forskning och innovation.
          </p>
          <head xml:id="i-HpWJrzBUVo3srWpp6NyCGP" type="h1">
            Innovationsråd
          </head>
          <p xml:id="i-SKWg6Ron4canuxRePkSvEb">
            En vanlig syn på forskning är den s.k. linjära modellen. Modellen
            förutsätter att investeringar i grundforskning vid universitet
            och högskolor förväntas spridas till näringslivet och omvandlas
            till innovationer. Studier visar att modellen innehåller systemsvagheter
            som har att göra med dels bristande samverkan mellan akademin
            och det omgivande samhället, dels att näringslivet sällan orkar
            satsa tillräckligt långsiktigt på egen hand. Det har lett till
            att Sverige fått en innovationsparadox som innebär att de samlade
            satsningarna på FoU inte leder till kommersialiseringar av nya
            innovationer i en utsträckning som vore väntat och önskvärt.
          </p>
          <p xml:id="i-V7ADCsW82ho79zjuuBwzK3">
            Som ett led i arbetet med att bygga strategisk samverkan föreslår
            vi att det inrättas ett innovationsråd som har i uppgift att departementsövergripande
            samordna frågor av betydelse för forskning och innovation. Frågor
            av vikt är forskningspolitikens övergripande inriktning, strategisk
            kompetens- och kapitalförsörjning, immaterialrätt och offentlig
            upphandling av innovationer. Rådet ska ha till uppgift att stärka
            samverkan mellan olika aktörer runt om i landet och samla arbetet
            för att utveckla Sveriges innovations- och konkurrenskraft. Det
            kommer att ha högsta politiska prioritet och ledas av statsministern.
          </p>
          <head xml:id="i-3kZ9HmJPiabEf2tQASjwn5" type="h1">
            Forskning vid alla lärosäten
          </head>
          <p xml:id="i-Hu2xKjiEXcV3uqAHPyNinu">
            Att bedriva forskning i hela landet och vid alla lärosäten har
            flera fördelar. För det första är det en förutsättning för att
            högskoleutbildningarna ska hålla hög kvalitet. För att alla högskoleutbildningar
            ska ha en god forskningsanknytning och att undervisningen ska
            bedrivas av disputerade och forskande lärare krävs det att det
            bedrivs forskning på alla lärosäten. Det är därför angeläget att
            andelen disputerade lärare ökar. Forskning vid alla lärosäten
            har på så sätt avgörande betydelse för kvaliteten i den högre
            utbildningen på alla lärosäten.
          </p>
          <p xml:id="i-ALfRMcL1nmtrpL1nCRuSwx">
            För det andra håller den forskning som bedrivs vid högskolorna
            och de yngre universiteten hög kvalitet och har ofta också ett
            gott samarbete med det lokala och regionala näringslivet, inte
            minst basnäringarna, och har ofta nära till tillämpning och kommersialisering.
            Forskning är en drivkraft för samhällelig utveckling lokalt, regionalt
            och nationellt och har stor betydelse för utvecklingen i ett näringsliv
            som blir allt mer kunskapsbaserat. Att forskning ska kunna bedrivas
            i hela landet bidrar på så sätt till tillväxt och välfärd i alla
            Sveriges regioner.
          </p>
          <p xml:id="i-RBUDQoFxteAiMFpp2u41Pg">
            Aktiva forskare vid alla lärosäten runtom i landet medför även
            en möjlighet att inspirera unga såväl som gamla. Därför är det
            av vikt att det finns platser och aktiviteter i hela landet som
            stimulerar nyfikenheten och intresset för forskning och utbildning.
          </p>
          <p xml:id="i-RPhN7D4XcgFAcjvraWyDTN">
            Forskningsresurserna är minst sagt ojämnt fördelade mellan lärosätena
            och många högskolor har alltför små forskningsresurser. Enligt
            Högskoleverkets uppgifter om forskningsanslag per lärosäte så
            kanaliserades år 2010 drygt 89 procent till de stora och äldre
            universiteten. Medan de fyra unga universiteten fick dela på knappt
            6 procent av de statliga forskningsanlagen. De återstående 13
            högskolorna fick ca 5 procent i statliga forskningsanslag. Vi
            vill fr.o.m. 2014 höja den lägsta nivån för forskningsresurser
            till alla lärosäten. I dag ges varje lärosäte minst 8 000 kronor
            per helårsstudent och år i forskningsresurs. Vi föreslår att denna
            forskningsresurs ökar med 25 procent så att varje lärosäte ges
            minst 10 000 kronor per helårsstudent och år. Alla lärosäten ska
            behandlas lika i detta avseende.
          </p>
          <p xml:id="i-LhoAZutCVzfkU7RvMWWA8n">
            Hur vårt system för högre utbildning och forskning ser ut på
            lång sikt är en central fråga för Sverige. Vi vill göra den svenska
            forskningskartan mindre statisk och vi vill se mer av profilering
            och samverkan. Vi anser att resursfördelningssystemet bör ses
            över i syfte att stärka forskning vid alla våra lärosäten, inte
            ett fördelningssystem som svälter ut vissa lärosäten. Regeringen
            bör initiera en parlamentarisk översyn av Sveriges högskole- och
            universitetslandskap och i dialog med lärosätena ta ett nationellt
            grepp om hur lärosätena kan utvecklas, profileras och samverka
            för att den högre utbildningen i sin helhet ska stärkas i Sverige.
            Den parlamentariska översynen ska bygga på forskning om högre
            utbildning och dess samhällseffekter i såväl ett svenskt som ett
            internationellt perspektiv.
          </p>
          <head xml:id="i-CkSDqL4kJNQP5DaPvzv9KY" type="h1">
            Resursfördelning och kvalitetskriterier för universitet och högskolor
          </head>
          <p xml:id="i-3t8U6FUiibjks44CPK7LqF">
            Forskningspolitiken ska ha tydligt fokus på framstående forskning
            där Sverige ligger i framkant och på områden som är avgörande
            för sysselsättning och en långsiktigt hållbar tillväxt. Det är
            viktigt att kraftsamla forskningsresurser där Sverige har särskilt
            goda möjligheter att nå eller befästa en position i absolut världsklass
            och inom områden som har starkast potential att skapa innovationer
            på kort, medellång och lång sikt.
          </p>
          <p xml:id="i-B74JHkGfT4LXBohBwefstR">
            Vi är positiva till den föreslagna ökningen av de direkta anslagen
            för forskning och forskarutbildning till högskolor och universitet.
            Större direkta anslag ökar den akademiska friheten och ger lärosätena
            styrkan att profilera sig och internt arbeta fram starka forskningsområden
            som kan konkurrera nationellt och internationellt. Varje lärosäte
            måste då också ta ansvar för att internt fördela direkta anslag
            efter kvalitet.
          </p>
          <p xml:id="i-EQBQh3L4hVFwxPYTRYeeKR">
            Statens fördelning av anslag ska vara långsiktig, transparent
            och rättvis och skapa drivkrafter för högre kvalitet i all forskning.
            En andel av de direkta anslagen forskning och forskarutbildning
            till högskolor och universitet ska tilldelas efter kvalitetskriterier.
            Den ökning av andelen av anslagen som regeringen föreslår, från
            10 till 20 procent, ställer vi oss bakom. De kvalitetsindikatorer
            publiceringar, citeringar och externa medel som använts saknar
            inte invändningar men är internationellt erkända och bör fortlöpande
            utvecklas och förbättras så att de bättre speglar forskningens
            mångfald och olika ämnesområdens egenart.
          </p>
          <p xml:id="i-J6uzsRsrRuC5RsJ59sUmm1">
            Ett antal utredningar har pekat på brister när det gäller incitament
            för, och den strategiska styrningen av, universitets och högskolors
            samverkan med det omgivande samhället samt arbetet med att forskningsbaserad
            kunskap kommer till nytta. Vi ser därför behov av att ytterligare
            stimulera och premiera lärosätenas samverkan med det omgivande
            samhället, såväl samverkan med näringsliv, offentlig sektor och
            samhället i dess bredaste bemärkelse. Vi kan också se fördelar
            med att vissa högskolor särskilt profilerar sig mot en företags-
            och samhällsnära forskning. Därför föreslår vi att samverkan ska
            tillföras som en ny indikator jämte publiceringar, citeringar
            och externa medel. Det är svårt att värdera och mäta samverkan,
            men behovet av att positivt uppmärksamma denna roll hos högskolan
            måste här få överväga svårigheterna med att göra det möjligt.
            För att komma fram till form för utvärdering med hög acceptans
            bör forskningsråden och Vinnova inom ramen för sitt uppdrag om
            resursfördelning efter bedömning av kvalitet och prestation i
            samverkan med det omgivande samhället ta fram en fungerande indikator
            för samverkan och eventuellt också andra värderingsformer.
          </p>
          <p xml:id="i-9GPFfTKSeTHfF7GCinFiZ">
            Regeringen föreslår att ett storskaligt nationellt system med
            peer-review ska användas som verktyg för att fördela de direkta
            anslagen för forskning och forskarutbildning efter 2018. Vi är
            skeptiska till detta förslag. Vi ser att peer-review, som har
            sin styrka i ämnesvisa värderingar och kvalitetsgranskning av
            projekt och artiklar, har dålig precision och kan bli direkt vilseledande
            när man jämför hela lärosäten. De skulle också mobilisera stora
            mängder internationella forskare och bli mycket kostnadskrävande.
            En stor del av remissopinionen, inklusive flertalet av de stora
            universiteten, var också negativ. En hög kostnad kan självklart
            vara värd att bära om man tror att resultatet och tillförlitligheten
            vida kommer överstiga kostnaden. Det finns dock mycket få tecken
            på att så skulle vara fallet.
          </p>
          <p xml:id="i-R4YPVXeTiinuzHkefxRMhY">
            Vi ser, tvärtemot regeringens uttalade vilja, en risk för ökad
            konservering och inte alls att ett storskaligt nationellt system
            med peer-review skulle bidra till djärvare och mer nydanade forskning.
            Därtill finns en risk att peer-review motverkar en jämställd fördelning
            av forskningsmedel. Det är troligt att meritokratiska principer,
            dvs. att man beaktar meriter som kan mätas på ett någorlunda objektivt
            sätt, gynnar en mer jämställd fördelning mellan män och kvinnor.
            Peer-review är inte ett sådant system, särskilt inte i jämförelse
            med att ge publiceringar och citeringar, naturligtvis med adekvat
            områdesomräkning, en stor tyngd i bedömningen av forskning.
          </p>
          <p xml:id="i-L7SkqZNcLngrTe3B5fYBzv">
            Flera lärosäten har använt peer-review i syfte att kvalitetsbedöma
            den egna forskningen. Dessa processer har lett till ökad dialog
            och samarbete inom lärosätet och på så sätt varit kvalitetsutvecklande.
            Det är dock inte detsamma som att ett nationellt storskaligt system
            med peer-review skulle vara bra för vare sig utveckling av forskningen
            eller som ett verktyg för rankning av hela lärosäten och fördelning
            av forskningsmedel därefter.
          </p>
          <p xml:id="i-QaSCZ4KQjimvrFVdGuZGG7">
            Stora förändringar av hur kvalitet mäts i det svenska forskningssystemet
            bör vara väl underbyggda. Stora förändringar bör också vara långsiktigt
            hållbara vilket i sig kräver överenskommelser över de politiska
            gränserna. Det är viktigt att forskningen vet vilka långsiktiga
            spelregler de har att förhålla sig till. Regeringen aviserar nu
            en utredning med syfte att ta fram ett förslag till storskaligt
            nationellt peer review-system. Ett sådant system bör inte införas
            utan att det först föreläggas riksdagen för avgörande.
          </p>
          <head xml:id="i-65p7TZiQdA7RKNKvowzMGB" type="h1">
            Ökad jämställdhet för högre kvalitet
          </head>
          <p xml:id="i-BAxuLhTUFL8wdRthzRtwJh">
            Utvecklingen mot en jämställd akademi går alltför långsamt. Vi
            vill därför kraftigt förstärka arbetet för en mer jämställd akademi
            där såväl kvinnors som mäns kompetens tas till vara.
          </p>
          <p xml:id="i-7D2rt89TcCbMff3orwqmBd">
            Kvinnor och män ska ha samma möjligheter och villkor i akademin,
            bara då kan allas kompetens tas till vara fullt ut. Så ser det
            inte ut i dag. Kvinnor och män har olika villkor för att göra
            akademisk karriär och meritera sig till de högsta tjänsterna.
            Det är ett brott mot de värden forskningssamhället bygger på och
            en misshushållning med resurser. Om Sverige ska vara en framstående
            forskningsnation krävs en mer jämställd akademi där såväl mäns
            som kvinnors kompetens tas till vara.
          </p>
          <p xml:id="i-FKZRiTK6EoKrWbm81dsg1r">
            Slutsatsen som Delegationen för jämställdhet i högskolan drar
            är att det finns brister i arbetet för jämställdhet i högskolan
            när det gäller planmässighet, långsiktighet, samverkan samt teoretisk
            och praktisk kunskapsförankring. Utvecklingen mot en jämställd
            akademi går mycket långsamt. Problemet kommer inte lösa sig bara
            med hjälp av tiden. Det behövs större ansträngningar och en mer
            strategisk politik för att nå målet om en jämställd akademi.
          </p>
          <p xml:id="i-PMcf5ZHDAc4dXnw26KvYEJ">
            I Europa talar man ofta om the leaky pipeline, en metafor som
            används för att illustrera att kvinnor som resurs försvinner ur
            det akademiska systemet under hela vägen upp genom forskningshierarkin,
            från grundutbildningen och upp till professor. Trots att kvinnor
            har varit i majoritet bland studenterna sedan 70-talet är i dag
            bara 23 procent av professorerna i Sverige kvinnor. År 1995 var
            de 8 procent . Det ger en ökning med 15 procentenheter under perioden
            19952011. En ökning med mindre än 1 procentenhet per år. Men den
            hastigheten kommer det att ta nästan tre decennier innan vi når
            en numerärt jämställd akademi. Inom teknik och naturvetenskap
            pekar prognoser rentav på att andelen professorer som är kvinnor
            riskerar att minska. Utvecklingen går uppenbarligen för långsamt,
            eller till och med inom vissa områden åt fel håll. Vi vill därför
            förbättra uppföljningen av rekryteringsmålen avseende professorer.
          </p>
          <p xml:id="i-9xdjcqQc1VEBgzAmWvDLJK">
            För att öka ansträngningarna att nå resultat i jämställdhetsarbetet
            vill vi införa en jämställdhetsbonus som ska utgå till lärosäten
            där jämställdheten, både kvantitativt och kvalitativt sett, efter
            systematisk utvärdering bedöms vara påtagligt god respektive ha
            påtagligt förbättrats. Jämställdhetsbonusen ska vara 30 miljoner
            kronor årligen 20142016. Jämställdhetsbonusen bekostas genom medel
            för lärosätessammanslagningar 2013 och med omfördelning av anslag
            för forskning och forskarutbildning till högskolor och universitet
            20142016.
          </p>
          <p xml:id="i-M1tFSa5QqToxX8X1Pmoevp">
            Regeringens förslag för ökad jämställdhet är långt från tillräckligt
            och regeringen bör återkomma till riksdagen med förslag för att
            öka den numerära jämställdheten i akademin.
          </p>
          <p xml:id="i-V8cBfKMqBh5EzSZ9a2AytS">
            Systemet för fördelning av forskningsanslag måste utvärderas
            utifrån sina jämställdhetsresultat. Det är uppenbart att nuvarande
            system inte håller tillräckligt hög kvalitet. Rapporten Hans Excellens
            , en utvärdering av excellenssatsningarna, visar att den snäva
            definitionen av excellens gynnat manliga forskare och haft starka
            negativa effekter på jämställdheten. Enligt rapporten har mellan
            en halv och en miljard kronor på detta sätt omfördelats från kvinnor
            till män.
          </p>
          <p xml:id="i-ScQychARKJHUx9qKe7G8Gy">
            Jämställdhet i akademin handlar således också om att utveckla
            kvalitetsbegreppet. Sammansättningen i bedömargrupper inom forskningsråd
            har visat sig vara viktig för vad som bedöms vara hög kvalitet
            inom forskning. En rapport från Vetenskapsrådet, Kollegial bedömning
            av vetenskaplig kvalitet en forskningsöversikt , pekar på att
            vad som betraktas som vetenskaplig kvalitet varierar stort mellan
            discipliner och bedömare.
          </p>
          <p xml:id="i-33Za37MnYC8aS8KFgu4QFg">
            Jämställdhet inom forskningsfinansieringen måste därför beaktas
            i större utsträckning än vad som är fallet i dag. Vi vill därför
            skärpa instruktionerna för de tre forskningsråden Vetenskapsrådet,
            Forskningsrådet för arbetsliv och socialvetenskap (FAS) och Forskningsrådet
            för miljö, areella näringar och samhällsbyggande (Formas) samt
            Vinnova och tydliggöra kraven att arbeta för att främja jämställdhet
            mellan kvinnor och män. De ska alla ha jämn könsfördelning i beredningsorganisationen,
            säkerställa att det i beredningsorganisationen finns kompetens
            rörande jämställdhet som forskningsområde, verka för att genusperspektiv
            får genomslag i forskning och utveckling samt rapportera i vilken
            utsträckning hänsyn tagits till könsspecifika förhållanden inom
            myndighetens ämnesområde. Vi föreslår därtill att forskningsråden
            och Vinnova får ett gemensamt uppdrag att ur ett jämställdhetsperspektiv
            se över hela processen för fördelning av forskningsmedel inklusive
            excellenssatsningar och motsvarande.
          </p>
          <p xml:id="i-5W3raerk5sERyxeMfCnroE">
            Regeringen bör återkomma till riksdagen med förslag för att säkerställa
            att fördelningen av forskningsmedel inte systematiskt missgynnar
            forskare som är kvinnor. Regeringen bör också ge Vetenskapsrådet
            i uppdrag att se till att de medel som regeringen avsätter för
            rekrytering av framstående yngre forskare fördelas jämnt mellan
            kvinnor och män.
          </p>
          <p xml:id="i-RFNau8Qm32WD7dL3re8rKK">
            Det krävs ökade ansträngningar för en mer jämställd akademi.
            Jämställdhet är en avgörande fråga för akademins legitimitet som
            samhällsbärande institution och, i förlängningen, för det svenska
            samhällets utveckling och konkurrenskraft.
          </p>
          <head xml:id="i-EFmme8jRjqj95WpuDp2L5i" type="h1">
            Bättre villkor för unga forskare
          </head>
          <p xml:id="i-EfqrmVqj3mjqAKtezNXed2">
            Fokus på stöd till unga forskare att utveckla sin självständighet
            kan vitalisera svensk forskning. Regeringen har valt att inte
            prioritera de yngre forskarnas villkor i sin proposition. Socialdemokraterna
            ser att det krävs investeringar i de yngre forskarna om Sverige
            ska vara en framstående forskningsnation nu och i framtiden.
          </p>
          <p xml:id="i-YKrDJrpppwtD1K4knRjGpL">
            Forskningsgenombrott sker ofta tidigt i forskarkarriären. För
            att yngre forskare ska kunna vara självständiga i sin forskning
            och ha möjlighet att bryta ny mark krävs att de har trygga villkor
            under sin doktorandtid och att det finns tydliga karriärvägar
            för nydisputerade med möjligheter till fortsatt forskning och
            meritering.
          </p>
          <p xml:id="i-LtTXk9SiX44P9JhhAGHipk">
            Socialdemokraterna föreslår därför att alla doktorander ska ges
            anställning från första dagen. Utbildningsbidragen ska avskaffas.
            Vi föreslår också att regeringen tillsammans med lärosäten och
            externa finansiärer ska utarbeta en överenskommelse för hur stipendiefinansiering
            av forskarutbildning på heltid i framtiden ska kanaliseras genom
            lärosätena och bekosta lön och sociala avgifter. Som en övergångslösning
            bör universitet och högskolor teckna en försäkring hos Kammarkollegiet
            för de fall doktoranders stipendier bortfaller på grund av frånvaro
            från studier vid sjukdom eller föräldraledighet. Utländska doktorander
            ska ges samma ersättningar och sociala skyddsnät som sina svenska
            kolleger.
          </p>
          <p xml:id="i-4xd218PzScnWmSr92oLXfo">
            Något som är utmärkande för Sverige är att drygt 40 procent av
            forskningen vid våra lärosäten utförs av doktorander. Därmed är
            de källan till en mycket stor del av den forskning som genomförs
            i landet. Samtidigt undervisar de i grundutbildningen och även
            för industridoktorander är det uppenbart att deras uppdragsforskning
            innebär långt mer än endast utbildning. En långsiktigt hållbar
            forskningspolitik måste därför ha en tydlig och framåtsyftande
            strategi för doktorandernas situation. Tidigare socialdemokratiska
            regeringar genomförde stora insatser för att förbättra situationen
            för landets doktorander. Bland annat infördes flera forskarskolor,
            och lärosäten tilläts inte längre anta någon doktorand utan att
            ha ordnat med ersättning för hela doktorandtiden. Forskningsråden
            fick också särskilda anslag för att öka antalet meriteringstjänster.
            Men mer behöver göras alla doktorander ska anställas från första
            dagen.
          </p>
          <p xml:id="i-K1dAsjzDrqd8LXnZby6n56">
            En alltför stor del av Sveriges forskning utförs av doktorander
            utan anställning. De finansieras i stället av utbildningsbidrag
            eller stipendier. Att inte ha en anställning som doktorand skapar
            otrygghet och dessutom en utestängning från de sociala trygghetssystemen.
            Detta gynnar varken forskningens kvalitet eller doktoranderna
            som individer. Doktorander ska garanteras anställning och därmed
            ges tillgång till de sociala trygghetssystemen under doktorandtiden.
          </p>
          <p xml:id="i-26ffPYWp5kUiJkTtUcDUAh">
            En annan viktig aspekt är att en bred rekrytering till forskarutbildningen
            långsiktigt blir avgörande för kvaliteten på svensk forskning.
            Det behövs trygga villkor och bra karriärvägar, annars kommer
            inte forskarutbildningarna att rekrytera de skarpa tänkare som
            akademin behöver. Bra villkor och goda karriärvägar medför en
            attraktivare forskarutbildning och att fler högpresterande studenter
            väljer den banan. Det skulle också möjliggöra att fler personer
            i sämre ekonomisk situation skulle ha råd att doktorera, t.ex.
            ensamstående föräldrar.
          </p>
          <p xml:id="i-UGUXFA9uaoH2gCiRBsCmyE">
            Flera lärosäten har på ett ansvarsfullt sätt redan avskaffat
            utbildningsbidragen. Men vi vill ta vårt ansvar och se till att
            alla doktorander erbjuds bra arbetsvillkor. Det är först genom
            ett beslut i riksdagen som alla doktorander verkligen kan garanteras
            likvärdiga och trygga villkor oavsett lärosäte.
          </p>
          <p xml:id="i-8j79EWq6eZJ6enTuaW3iN1">
            Högskoleverket har beräknat att kostnaden för att avskaffa utbildningsbidraget
            endast skulle belasta lärosätenas ekonomi med cirka 40 miljoner
            kronor men ge ett betydande mervärde för doktorandernas studiesociala
            villkor. Vi vill erinra om att vi i utgiftsområdesmotion 16 för
            2013 föreslog att avskaffande av utbildningsbidrag och premierande
            av karriärvägssystem som gynnar jämställdhet i akademin finansierades
            med 45 miljoner kronor. För 20142016 föreslår vi att avskaffande
            av utbildningsbidragen finansieras med de ökade direkta anslagen
            för forskning och forskarutbildning som lärosätena erhåller från
            2014. Utbildningsavdragets avskaffande bekostas med medel för
            lärosätessammanslagningar.
          </p>
          <head xml:id="i-89S4BuQ99vueqbhP86We97" type="h1">
            Transparent karriärsystem med rörlighet
          </head>
          <p xml:id="i-3oXPvhsKkcCFeeDRRDr68p">
            En viktig förutsättning för att svensk forskning ska hålla riktigt
            hög klass är att vi lyckas attrahera forskarbegåvningar. För att
            lärosätena ska vara ett lockande alternativ för både kvinnor och
            män måste det finnas ett attraktivt, transparent och tydligt karriärsystem
            med en väl avvägd fördelning av anställningar på olika nivåer,
            från forskarstuderade och postdoktorer till professorer.
          </p>
          <p xml:id="i-FEaZG58JJZMtmQgkzf9LPr">
            Det är viktigt att de nydisputerade ges ökade möjligheter till
            fortsatt forskning och meritering. Otrygg finansiering i början
            av forskarkarriären och otydliga karriärvägar där formella anställningsförfaranden
            saknas riskerar att innebära att många väljer bort en akademisk
            karriär. Regeringen skriver i propositionen om behovet av ökat
            risktagande i forskningen. Vi instämmer i detta, men ser att ett
            ökat risktagande i forskningen kräver tryggare villkor för forskarna.
            Risktagande främjas inte av att forskare kan riskera sin privatekonomi.
            Högkvalitativ och nydanande forskning kräver att forskarna har
            bra och trygga anställningsvillkor.
          </p>
          <p xml:id="i-SXFEQPpg68BPaXqYcjDezo">
            Andelen med tidsbegränsad anställning inom högskolesektorn är
            mycket hög. År 2011 hade 37 procent av kvinnorna och 32 procent
            av männen en tidsbegränsad anställning. Möjligheten att, som i
            dag, stapla visstidsanställningar på varandra under lång tid behöver
            begränsas. Den reglering som regeringen gjort av meriteringsanställningar
            bör rivas upp och arbetsmarknadens parter bör förhandla fram ett
            avtal som reglerar dessa anställningar. Bra villkor inom akademin
            krävs för att duktiga forskare ska attraheras och stanna kvar
            inom akademin.
          </p>
          <p xml:id="i-LqqnWiFtvcLu1RuiyYrjaL">
            Alla lärare/forskare som anställs på de olika nivåerna i systemet
            ska ha goda villkor och ingå i en aktiv forskningsmiljö. Disputerade
            lärare ska också i ökad utsträckning engageras i grundutbildningen.
          </p>
          <p xml:id="i-3fBHyrFJiPwBcB4fWVh5RK">
            Transparens är ett grundläggande och viktigt värde för forskarkarriären.
            Det måste vara tydligt på samtliga karriärsteg vad som är viktigt,
            hur utvärdering sker och efter vilka kriterier. Vi förordar ett
            enhetligt system inom hela universitets- och högskolesfären.
          </p>
          <p xml:id="i-Cu9JWfZ9T2JgPdWu7pYuhZ">
            Karriärsystemet bör gynna både nationell och internationell rörlighet.
            Vidare är det angeläget att ämnesövergripande forskning och samverkan
            med det omgivande samhället främjas. Det är viktigt att meritvärderingssystemet
            vid anställningar och karriärutveckling premierar relevanta erfarenheter
            utanför universitet och högskolor. Rörligheten mellan företag,
            institut och högskola bör stimuleras genom ökad betoning av erfarenhet
            från näringslivet och den offentliga sektorn vid tillsättning
            av tjänster inom högskolan. Det ska vara meriterande för akademiker
            att jobba i näringslivet eller offentlig sektor. Delade tjänster,
            industripostdoc, industridoktorander m.m. bör användas. Regeringen
            bör initiera en dialog med lärosätena kring hur meriteringssystemet
            kan utvecklas för att premiera relevant erfarenhet utanför akademin.
          </p>
          <p xml:id="i-FiksZRmyJYNSo1q5bryErG">
            Arbetsmarknadskopplingen måste också bli tydligare i forskarutbildningen.
            De som söker forskarutbildning ska få en god bild av hur kunskaperna
            kan användas inom andra delar av samhället, och karriärrådgivning
            för doktorander bör inrättas på lärosätena.
          </p>
          <head xml:id="i-WBE6iv6x3E9V1eMFwAYmth" type="h1">
            Rekrytera yngre forskare internationellt
          </head>
          <p xml:id="i-GWXyjNTjaJZKGYZMJEa3CM">
            Regeringens önskan om att rekrytera internationellt framstående
            forskare till Sverige riskerar att misslyckas med upplägget som
            föreslås. Det finns en risk att det kommer att bli mycket svårt
            att rekrytera de riktigt framstående forskarna till Sverige, förutom
            inom ett fåtal områden där Sverige kan erbjuda riktigt framstående
            forskningsmiljöer, och att Sverige därmed kommer att riskera att
            rekrytera forskare som har sin bästa tid bakom sig.
          </p>
          <p xml:id="i-DjsQUZRCZsfLa1hvRTnYMp">
            En bättre strategi vore att satsa på internationell rekrytering
            av unga framtidslöften inom forskningen. Sverige är, tillsammans
            med övriga nordiska länder, attraktivt för unga forskare runt
            de trettio. De relativt stora resurserna till forskning har en
            positiv inverkan. Till detta kommer att vår väl utbyggda social-
            och familjepolitik gör Sverige till ett mycket attraktivt land
            för personer i denna ålder. Problemet hittills har varit att vi
            saknat internationellt gångbara tjänster för unga forskare av
            den typ som finns i många andra västländer. Detta är tjänster
            som är relativt långvariga varefter man har rätt att efter prövning
            få tjänsten omvandlad till en fast anställning. Det finns i dag
            en stor pool av ung spetskompetens som skulle gå att rekrytera
            till svenska lärosäten. Med en sådan strategi skulle vi kunna
            rekrytera forskare som kan vara internationellt ledande om tio
            år i stället för att, med regeringens strategi, riskera att för
            dyra pengar få hit forskare som har sin bästa tid bakom sig.
          </p>
          <p xml:id="i-ErpPpgHRCBr82k7nmqDy3m">
            Regeringen bör ge Vetenskapsrådet i uppdrag att se till att medlen
            används för att rekrytera yngre internationella forskare som kan
            utgöra framtida toppforskare jämte mer seniora internationella
            toppforskare. Medlen ska fördelas jämnt mellan kvinnor och män.
          </p>
          <p xml:id="i-AwSqJ9WSJu4c9ZKYfNJ1jU">
            Vi menar också att regeringen aktivt måste arbeta för att hinder
            för utländska forskare att etablera sig i Sverige och fortsätta
            verka i Sverige efter disputation ska tas bort.
          </p>
          <head xml:id="i-2jBRWttB5HbMYoDPjrocok" type="h1">
            Internationalisering och EU:s forskningsprogram
          </head>
          <p xml:id="i-KVXevEw8n4MnCEKb12acHi">
            Forskningens betydelse ökar i ett internationellt perspektiv.
            Dels behövs ökad kunskap för att lösa de globala utmaningarna
            inom hälsa, fattigdom och miljöförstöring, dels behövs en förbättrad
            förståelse av nya internationella maktrelationer, nya internationella
            aktörer och spelregler. Det internationella samarbetet inom forskning
            och innovation är därför av central betydelse.
          </p>
          <p xml:id="i-5sUdJazgMdgWUqRiXWKyXo">
            Europa 2020-strategin med dess flaggskeppsinitiativ Innovationsunionen
            innebär ökat fokus på forskning och innovation för tillväxt, konkurrenskraft
            och hållbar utveckling. EU:s finansiering av europeisk forskningssamverkan
            sker huvudsakligen via ramprogrammet för forskning, utveckling
            och demonstration. Det nuvarande sjunde programmet avslutas i
            och med 2013 och nästa ramprogram, Horisont 2020, ska gälla under
            åren 20142020.
          </p>
          <p xml:id="i-2R7qneahg3LQiVZYw7kyzh">
            Som ett led i att stärka forskningen inom EU beslutade Europeiska
            rådet i februari 2011 att det europeiska forskningsområdet ska
            vara förverkligat 2014. Syftet med europeiska forskningsområdet
            är att skapa ett fritt flöde av kunskap, forskare och forskningsresultat
            inom EU. Viktiga delar av arbetet rör mobilitet, gemensamma program,
            forskningens infrastruktur, internationellt samarbete med länder
            utanför EU samt kunskapsöverföring mellan universitet och högskolor,
            industriforskningsinstitut, samhällsaktörer och näringsliv.
          </p>
          <p xml:id="i-TAQ8K71MB7xt7D81j6YVfx">
            Med detta som bakgrund är det synnerligen viktigt att betona
            att Sverige ska vara en aktiv part i detta gemensamma forsknings-
            och innovationssamarbete. I den förra forsknings- och innovationspropositionen
            Ett lyft för forskning och innovation ansåg vi att regeringens
            skrivningar om internationell och EU-finansierad forskning var
            anmärkningsvärt svaga. Vi kritiserade då regeringen för att i
            stället för att ta ett samlat grepp och erkänna statens uppgift
            att samordna och möjliggöra deltagande uppmanade de olika forskningsfinansiärerna
            att själva vara mer aktiva. Vi skrev då i vår motion att vi ville
            etablera ett nationellt centrum för kompetensuppbyggnad och rådgivning
            till svenska forskningsfinansiärer. Målsättningarna ska vara att
            öka antalet svenska forskare som deltar i europeiska forskningsprojekt
            samt att mer av EU:s statliga forskningsmedel allokeras till projekt
            där svenska universitet, högskolor, företag och institut deltar.
            Vi ville också att regeringen skulle utreda former och förutsättningar
            för ett ökat nationellt ansvarstagande för medfinansiering inom
            EU-projekt.
          </p>
          <p xml:id="i-GomtRtZVhewqmbvsagFMSp">
            Vi välkomnar därför att regeringen nu anger att det behöver utvecklas
            ett mer sammanhållet svenskt arbetssätt och anger att strukturer
            och satsningar för proaktiv påverkan och agerande inom EU samt
            för myndighetsövergripande prioriteringar bör inrättas. Vi ser
            klara fördelar med att en nationell EU-samordningsfunktion med
            ett sekretariat inrättas vid Vinnova som får i uppdrag att samverka
            med övriga forskningsfinansiärer i syfte att underlätta prioritering
            av deltagandet i partnerskapsprogrammen, samordna och förstärka
            det strategiska och proaktiva arbetet inom det europeiska forsknings-
            och innovationssamarbetet samt verka för synergier mellan EU-satsningar
            och nationella satsningar inom forskning och innovation.
          </p>
          <p xml:id="i-3VzxC4Xao6EE1h2eGxJ1sq">
            Samtidigt vill vi ytterligare skärpa och konkretisera kopplingen
            till EU:s forskningsprogram. Vi menar att forskningsinstituten
            utgör en viktig strategisk infrastruktur för kunskapsöverföring
            mellan akademisk forskning och näringslivets behov av innovationsutveckling.
            Forskningsinstitutens roll är att effektivisera det svenska forsknings-
            och innovationssystemet genom att bidra till att kunskap omställs
            till innovationer för att stärka företagens konkurrenskraft. De
            har också visat sig särskilt lämpade att agera som koordinatorer
            inom internationella forskningsprojekt genom att de förfogar över
            forskare med annan profil än vad som är vanligt inom svenska lärosäten.
            Vi anser därför att instituten tillsammans med Vinnova bör tilldelas
            en tydligare roll som koordinator för svensk medverkan i EU-forskning
            inom ramprogrammen. Vi menar därför att ansvaret för samordning
            och deltagande i forskningsprogram samt ansvaret för sekretariatet
            delas mellan Vinnova och forskningsinstituten.
          </p>
          <p xml:id="i-JGEChrszwUx2ryx7n6zaAt">
            Svenskt forsknings- och innovationsutbyte måste också intensifieras
            med länder utanför Europeiska unionen. Flera av de snabbt växande
            ekonomierna, inte minst i södra och östra Asien gör stora och
            långsiktiga investeringar i forskning, utveckling och innovation.
            Här kan nämnas länder såsom Kina, Japan, Indien, Sydkorea, Singapore
            och Brasilien. USA har sedan decennier varit den främsta forskningsnationen
            i världen och är fortfarande, liksom också Kanada, en viktigt
            forsknings- och innovationsaktör. Det är önskvärt att Sveriges
            exportfrämjande arbete samt kulturfrämjande och globala varumärkesbyggande
            arbete genom utlandsbeskickningar och andra institutioner ges
            möjlighet till ökad kompetens om svensk forskning, i syfte att
            stödja långsiktigt kontaktskapande mellan svenska och utländska
            forskare. Härvidlag har regeringen ett stort ansvar att tydligt
            signalera vikten av att Sverige blir en aktiv global spelare.
          </p>
          <p xml:id="i-KESoeJeGZGWHW3ZagiLhMq">
            Vi vill också betona vikten av att Svensk forsknings- och biståndspolitik
            ska samverka i syfte att nå kunskapsöverföring till och från Sverige,
            en ekologiskt hållbar global utveckling, fattigdomsbekämpning
            och en stärkt respekt för mänskliga rättigheter.
          </p>
          <p xml:id="i-35WWuyP1BdVTQwbXwn8WsK">
            Det är också väl värt att betona vikten av en ökad forskarmobilitet
            såsom angivits tidigare i motionen. Vi behöver forskare från andra
            länder i Sverige och vi behöver se till att fler svenska forskare
            förlägger en tid av sin forskarbana utomlands. Regeringen bör
            därför ge förutsättningar för en ökad mobilitet.
          </p>
          <head xml:id="i-KCjsuwG9hEKZY9UooJR7et" type="h1">
            Humaniora och samhällsvetenskap
          </head>
          <p xml:id="i-HawE5UwhyaDSQPYedsH11t">
            Då det saknas enkla lösningar på samtidens stora utmaningar såsom
            åldrande befolkningar, globala strukturomvandlingar, klimatförändringar,
            energikriser, livsmedelsförsörjning, fattigdom, krig och säkerhetshot
            behövs kunskap baserad på forskning från samtliga vetenskapsområden.
            Detta är bara några exempel på den stora samhällsnytta som en
            stärkt forskning inom humaniora och samhällsvetenskap för med
            sig.
          </p>
          <p xml:id="i-2HfekA8V75mULEBwfbVYbU">
            Tänkandet om humanistisk kunskap och samhällsvetenskap och dess
            plats i samhällsutvecklingen har varit oartikulerat. Det har lett
            till att dess position försvagats och att dess potential inte
            utnyttjats. Detta är olyckligt och onödigt. I själva verket befinner
            vi oss just nu i ett läge där humanistisk kunskap och samhällsvetenskap
            behövs mer än någonsin. Flertalet av de stora och viktiga frågor
            som står centralt i samhällsutvecklingen kännetecknas av att de
            berör samtliga kunskapsbaser; de är inbäddade i politiska, kulturella
            och sociala förhållanden. Frågor om exempelvis medier och internet
            har en obestridlig teknisk-naturvetenskaplig sida, och givetvis
            en ekonomisk, men de omfattar även frågor som gäller identitet,
            offentlighet och yttrandefrihet. På samma sätt är frågan om framtidens
            energiförsörjning inbäddad i geopolitiska förhållanden och frågor
            om sårbarhet och risker. Klimat och miljö måste givetvis studeras
            med naturvetenskapliga metoder men de blir intressanta för oss
            alla i sin egenskap av samhällsfrågor där klimatets och miljöns
            egenskaper och hur dessa värderas blir föremål för överväganden
            bland medborgarna. Vården och medicinen är ingalunda isolerade
            till biologiska frågor utan har att göra med de vidare sociala
            och ekonomiska ramarna för hälsa, om etiska aspekter på vård,
            om vårdens drifts- och organisationsformer.
          </p>
          <p xml:id="i-RsTwojK7nQxWkZvyfqJ9C1">
            Kvaliteten hos ett demokratiskt samhälle består bl.a. i hur väl
            samhället, och alla dess medborgare, är utrustat för att nyanserat
            och allsidigt göra överväganden om dessa ting och föra samtal
            om dem. Frågorna har, kan man säga, både en kunskapsdimension
            och en demokratisk dimension. Men utan att kunskapsdimensionen
            står stark blir den demokratiska dimensionen inte heller stark.
            Dessa stora samhälleliga avgöranden kräver därför en allsidig
            kunskapsbas och att den är väl spridd och tillgänglig.
          </p>
          <p xml:id="i-NTLJsLhcxcLFfeK3nfivDh">
            Humanistisk kunskap och samhällsvetenskap och konstnärlig forskning
            drar ofta det kortaste strået då dess betydelse för kommersialisering
            och utveckling av nya tjänster och varor underskattas, vilket
            ger att dessa vetenskapsområden inte kan attrahera samma omfattning
            av externa medel, även om detta i dagens och morgondagens tjänstesamhälle
            med allt större inslag av kultur och design kommer att ske i högre
            grad än förut. Staten måste alltid ha ett särskilt ansvar att
            värna och utveckla de forskningsområden som inte på samma sätt
            som andra är kommersialiserbara eller på andra sätt kan attrahera
            externa medel.
          </p>
          <head xml:id="i-CDT7iw9Db1MDpXnEqp1Jhk" type="h1">
            Forskningsprogram inom humaniora och samhällsvetenskap
          </head>
          <p xml:id="i-WAzk75ovWzMbfioAivbTad">
            Statens forskningsstöd till humaniora och samhällsvetenskap bör
            i större utsträckning än tidigare systematiskt verka för att stimulera
            framväxten av integrerade miljöer som förenar utbildning och forskning
            kring angelägna utmaningar. Detta ligger i linje med att statens
            forskningsmyndigheter bör ta upp satsningar i programform så som
            sker i andra framstående forskningsnationer.
          </p>
          <p xml:id="i-16ExHZMjnYdnf5BN6unLaj">
            Samhällets kvalitet och välfärd på lång sikt fordrar uppmärksamhet
            på sådant som håller samhällen samman. En övertygande och alltmer
            omfattande forskning har på senare år visat att samhällen som
            präglas av en hög grad av jämlikhet och fungerande sociala institutioner,
            exempelvis skolan, presterar bättre också i andra avseenden. De
            ger också medborgarna bättre livsmöjligheter.
          </p>
          <p xml:id="i-NLaqAp1rMJUDoMXXq8L8eA">
            Det finns tecken på eroderande samhällsinstitutioner där skolan
            är det främsta och djupt oroväckande exemplet. Det finns också
            oroande tecken på hotande stabilitet i spåren av de stora ekonomiska
            klyftorna och den ekonomiska krisen i Europa. Vi ser tecken på
            försvagad social sammanhållning parallellt med växande välfärdsklyftor
            och en historiskt hög arbetslöshet. Vi håller på att få ett samhälle
            som inte ger människor chansen att bidra och delta. Risken för
            sociala spänningar ökar. Samtidigt ser vi en politik som inte
            ger utbildning och forskning någon uppgift i relation till denna,
            en av samhällets största utmaningar. Vi föreslår därför ett forskningsprogram
            om välfärd och samhällelig sammanhållning. Programmet ska vara
            långsiktigt och starta 2014. För åren 20142016 föreslås ett anslag
            om totalt 375 miljoner kronor till de tvärgående programmen och
            forskningsprogrammet om välfärd och social sammanhållning
          </p>
          <head xml:id="i-CedUP87UukNJLd5JPoUavy" type="h1">
            Utbildningsvetenskaplig forskning
          </head>
          <p xml:id="i-ChjB5cxc2Yqou5g3HNuF1U">
            För att Sverige ska ha en högkvalitativ förskola, skola, vuxenutbildning
            och högre utbildning krävs också att undervisningen och de pedagogiska
            metoderna står på solid vetenskaplig grund. En stärkt utbildningsvetenskaplig
            forskning av högsta vetenskapliga kvalitet har därför en stor
            strategisk betydelse. Den utbildningsvetenskapliga forskningen
            ska bedrivas i nära anslutning till lärarutbildningen och svara
            mot behov inom lärarutbildningen och den pedagogiska yrkesverksamheten.
          </p>
          <p xml:id="i-9hvnEfNApKPMqXKaSxV1qe">
            Staten behöver öka dagens mycket begränsade anslag till såväl
            utbildningsvetenskaplig grundforskning som tillämpad forskning.
            Lärarutbildningen har jämfört med andra högskoleutbildningar fortfarande
            alldeles för få disputerade lärare. Lärarutbildningen måste ha
            en större förankring i forskning och utbilda vana forskningsbeställare
            och -användare. Skolforskningen behöver utvecklas. Forskningen
            måste ha en närmare koppling till verksamhetens behov och frågor
            som är angelägna för skolan. Detta kräver ett nära samarbete och
            dialog mellan forskare och skolan. Fler yrkesverksamma lärare
            ska också ges möjlighet till egen forskning som en del av eller
            parallellt med sitt ordinarie arbete. Därigenom kan såväl kvaliteten
            som effektiviteten i lärares arbete öka. Vi vill därför tillföra
            större medel till forskarskolor för lärare och förskollärare.
            Totalt bör anslaget till Vetenskapsrådet öka med ytterligare 25
            miljoner kronor 20152016 för forskarskolor för lärare och förskollärare.
          </p>
          <p xml:id="i-NiGA9xgeWnGSWSdqoqdPpJ">
            En utbildningsvetenskaplig forskning av högsta vetenskapliga
            kvalitet ska ha såväl en tvärvetenskaplig profil som en disciplinär
            profil. Båda riktningarna är nödvändiga för att ta fram ny kunskap.
            Samverkan och forskarutbyte på internationell nivå är prioriterat
            och bör öka.
          </p>
          <p xml:id="i-EVRQbaN2VrKYV5UNoe277Q">
            Vi föreslår att den utbildningsvetenskapliga forskningen tillförs
            ytterligare medel, 25 miljoner kronor år 2014, 40 miljoner kronor
            år 2015 och 60 miljoner kronor år 2016. Dessa medel tillförs den
            utbildningsvetenskapliga kommittén på Vetenskapsrådet. Vi vill
            också att den utbildningsvetenskapliga kommittén görs till ett
            eget och nytt ämnesråd inom Vetenskapsrådet.
          </p>
          <head xml:id="i-KXjwRGzgHoqLGWgUBHSrYE" type="h1">
            Forskningsinstitut för lärande
          </head>
          <p xml:id="i-PMeenFFJLB3uuBc49itE13">
            För att lyckas med att förbättra resultaten i svensk skola måste
            skolan leva upp till kravet på att utbildningen ska vila på vetenskaplig
            grund och beprövad erfarenhet. Vi har tyvärr en lång väg att gå
            innan vi kan säga att alla elever får en utbildning som gör det.
            En viktig del i arbetet för att så ska ske är att forskning som
            är relevant för skolan systematiseras, sprids och kommer till
            användning i Sveriges alla skolor. Skolan är alltför viktig för
            att vara ett slagfält för löst tyckande.
          </p>
          <p xml:id="i-QEv5ocH2GkimTYNqQL3rUV">
            Det finns i dag inte tillräcklig systematisk kunskap om vilka
            metoder och arbetssätt som forskningen visat är verkningsfulla.
            Skolledare och lärare behöver få detta stöd för att utifrån denna
            kunskap och sin professionella bedömning av skolans och elevernas
            behov kunna välja det bäst lämpade arbetssättet.
          </p>
          <p xml:id="i-FJqRRHV3NDAYz3S4VcSFhA">
            Det behövs därför en ny organisation som tar fram systematiska
            översikter av såväl nationell som internationell forskning inom
            lärandets område, från förskola till högre utbildning. Att sammanställa
            systematiska översikter är en forskningsuppgift eftersom forskning
            måste bearbetas, sammanställas och bedömas, vilket kräver forskarkompetens.
            Vi föreslår därför ett nytt forskningsinstitut för lärande. Spridningen
            av kända forskningsresultat behöver också kraftigt förbättras.
            Spridningen behöver bli systematisk och kommuniceras på ett lättillgängligt
            sätt så att den blir känd och kan komma till användning i Sveriges
            alla skolor.
          </p>
          <p xml:id="i-3bCmeQT59R7YyNb8StQpdS">
            Det räcker inte med skolinspektion för att höja kunskapsresultaten
            och öka likvärdigheten i den svenska skolan. Skolinspektionen
            är bra på att hitta bristerna men har inget uppdrag att hitta
            det som fungerar riktigt bra och sprida det vidare till fler skolor,
            skolledare och lärare. Skolinspektionen har inte heller något
            uppdrag att stödja skolorna att omsätta forskningsresultat och
            kunskapsbaserade metoder och erfarenheter i praktiken.
          </p>
          <p xml:id="i-86XpWntcmknXquPpK3AwDy">
            Det behövs stöd för skolutveckling. Skolan behöver ges stöd att
            implementera och anpassa ny kunskap utifrån förutsättningarna
            på den enskilda skolan. För att forskningsresultat ska omsättas
            i praktiken krävs ett verksamhetsnära perspektiv och ett nära
            samarbete med professionen. Vi vill därför ge det föreslagna forskningsinstitutet
            för lärande uppdraget att också arbeta med skolutveckling, i nära
            samarbete med landets lärosäten, skolverk/skolin-spektion samt
            kommuner och fristående skolor.
          </p>
          <p xml:id="i-YXUDshMrknBUCEGCJkVHi9">
            Vi vill erinra om att för uppbyggnad av institutet föreslogs
            i Socialdemokraternas budgetmotion 25 miljoner kronor under 2013.
            För fortsatt verksamhet avsätts 25 miljoner kronor år 2014, 25
            miljoner kronor år 2015 och 25 miljoner kronor år 2016 utöver
            de medel om 25 miljoner kronor som regeringen årligen avsatt till
            Skolverket för vidareförmedling av praktiknära forskning, vilka
            också ska kanaliseras till institutet.
          </p>
          <head xml:id="i-QLVgiJDqUAfkFj18qqBXTC" type="h1">
            Industriforskningsinstitut och tjänsteforskning
          </head>
          <p xml:id="i-VQspdegm5ovzSzB6euYMiu">
            Historiskt sett har Sverige investerat stora summor i forskning
            och utveckling. Större delen av den näringslivsbaserade forskningen
            sker dock fortfarande inom företagen och finansieras av näringslivet
            själva. Den offentligt finansierade behovsmotiverade forskningen
            har vid en jämförelse med andra länder historiskt sett varit mycket
            liten i Sverige. Ett exempel är att jämförelsen av forskningsinstitutsektorn
            i ett mindre antal länder visar att den svenska institutsektorn
            är betydligt mindre än i andra länder. Forskningsinstitutsektorn
            förfogar över 3 procent av de statliga FoU-medlen, medan motsvarande
            siffra i Finland ligger på 25 procent. Detta är allvarligt eftersom
            forskningsinstituten i dag möter en allt hårdare internationell
            konkurrens som de har svårt att hantera.
          </p>
          <p xml:id="i-V82mCt2TxCVZCxjRN3LkFh">
            Forskningsinstituten utgör en viktig strategisk infrastruktur
            för kunskapsöverföring mellan akademisk forskning och näringslivets
            behov av innovationsutveckling. Forskningsinstitutens roll är
            att effektivisera det svenska forsknings- och innovationssystemet
            genom att bidra till att kunskap omställs till innovationer för
            att stärka företagens konkurrenskraft. Instituten fyller också
            en särskild roll i samband med konjunkturerna i ekonomin, då strategiskt
            viktig forskningskompetens annars riskerar att gå förlorad. De
            har också visat sig särskilt lämpade att agera som koordinatorer
            inom internationella forskningsprojekt genom att de förfogar över
            forskare med annan profil än vad som är vanligt inom svenska lärosäten.
            Exempelvis bör instituten tillsammans med Vinnova tilldelas en
            tydligare roll som koordinator för svensk medverkan i EU-forskning
            inom ramprogrammen.
          </p>
          <p xml:id="i-Uc6KqSburdZvNuEfaEhYjd">
            De framtida utmaningarna för forskningsinstituten är att kunna
            erbjuda testmiljöer som svarar mot det omvandlingstryck som svenska
            företag lever under. Den växande tjänstesektorn är ett exempel
            på hur instituten kan svara mot företagens behov. Tjänsternas
            betydelse för ekonomin är stor och kommer att öka framgent. Kopplingen
            mellan industrin och tjänstesektorn har förstärkts kraftigt genom
            avknoppningar eller genom att tjänsteföretag på olika sätt ger
            service till industriföretagen. Utvecklingen av innovativa tjänster
            blir därför allt viktigare för de små och medelstora företagens
            möjligheter att växa och internationaliseras. Behovsmotiverad
            samhälls- och näringslivsrelevant forskning som utgår från tjänstesamhällets
            förutsättningar och egenskaper behöver därför utvecklas. Med hjälp
            av en kraftfull institutsektor vill vi ta ett brett grepp över
            tjänsteforskningen som kan öka förädlingsvärdet för de växande
            tjänstebranscherna. Forskningsinstituten skulle exempelvis kunna
            erbjuda möjligheter för små och medelstora företag att testa sina
            tjänster inom ramen för den egna verksamheten och i partnerskap
            med andra aktörer. Vi vill erinra om att vi i budgetmotionen för
            2013 föreslog 75 miljoner kronor till tjänsteforskning och vi
            föreslår för 20142016 en förstärkning av tjänsteforskningen med
            150 miljoner kronor inom ramen för forskningsinstitutens verksamhet.
          </p>
          <head xml:id="i-XtRj6JZBhCs5fabDkHEBUm" type="h1">
            Strategiska forskningsområden och strategiska innovationsområden
          </head>
          <p xml:id="i-ATz1G99hpFmRmRgrNuwyoJ">
            I den senaste forsknings- och innovationspropositionen infördes
            ett nytt forskningspolitiskt finansieringsinstrument där framför
            allt stora universitet tilldelades medel för projekt inom ramen
            för strategiska forskningsområden (SFO). Det var bra att regeringen
            tillförde mer medel till strategiska satsningar inom de centrala
            områdena medicin, teknik och klimat. Regeringen gick dock för
            långt vad gäller detaljstyrningen av forskningen, och regeringen
            har inte heller sett till att samverkan kommer till stånd. Utvärderingar
            av SFO visar att de inte uppfyller syftet med ökad samverkan mellan
            akademin och det omgivande samhället.
          </p>
          <p xml:id="i-Ekmgrub65v37AN1rmmsoV2">
            Strategiska forskningsområdena är i grunden inga samverkansprogram
            mellan akademi, företag och andra aktörer, eftersom det saknas
            direkta incitament och uppföljningskriterier för samverkan. Satsningen
            har heller inte, i tillräcklig omfattning, genererat nya, utökade
            eller fördjupade samarbeten med näringslivet. Det kan därför inte
            förväntas att SFO:erna kommer att bidra till innovationer i medverkande
            organisationer, eftersom direkta samarbetsrelationer är en nödvändig
            förutsättning för effektivt kunskapsutbyte.
          </p>
          <p xml:id="i-AhnKH7gmgqNQka6NaTh933">
            Vi välkomnar att man nu inrättar strategiska innovationsprogram
            som syftar till att öka forskningssamverkan mellan aktörerna.
            Dock vill vi betona att kritiken mot SFO:erna behöver tas till
            vara på ett betydligt bättre sätt än vad regeringen ger uttryck
            för i sin proposition. Vi föreslår också att de svenska forskningsinstituten
            tillsammans med Vinnova ges huvudansvaret för de strategiska innovationsområdena.
          </p>
          <head xml:id="i-YXzbYhdYNEPA4GKVTaEdHF" type="h1">
            Skatteavdrag för forskning och utveckling
          </head>
          <p xml:id="i-Dd5GAzFhXScBKk3Wweh3CB">
            Sverige ligger väl till internationellt när det gäller företagens
            samlade FoU-investeringar som andel av BNP. Merparten sker dock
            i storföretag där nära 80 procent av näringslivets FoU utförs.
            I ett flertal industriländer har det under de senaste åren införts
            olika typer av skatteincitament för ökade investeringar i FoU.
            Att stimulera ökade investeringar i FoU i svenska små och medelstora
            företag skulle innebära bättre förutsättningar för dessa företag
            att skapa nya jobb.
          </p>
          <p xml:id="i-gKktsq4wP3LLgsofQcoTn">
            Små och medelstora företag står för merparten av de nya jobb
            som skapats i Sverige sedan 1990. För att skapa framtidens jobb
            och stärka Sveriges konkurrenskraft är det avgörande att små och
            medelstora företag ges möjlighet att ägna sig mer åt innovation
            och FoU. Forskning visar att innovativa små och medelstora företag
            växer snabbare i omsättning och antal sysselsatta, och har bättre
            lönsamhetsutveckling. Innovativa företag har även mer omfattande
            internationella samarbeten och är mer framgångsrika på exportmarknader.
          </p>
          <p xml:id="i-EYhNzjdKJh8dBTSwsuEqSh">
            Vi vill förstärka FoU-investeringar i svenska småföretag och
            för att driva på investeringarna och samtidigt skapa en mer differentierad
            och därmed mindre sårbar privat forskningsbas vill vi utöka avdragsrätten
            för FoU-utgifter. Utgifter för FoU får i dag dras av mot bolagsskatten.
            Möjligheten att reducera sin skatt genom avdrag för FoU-utgifter
            förutsätter att verksamheten genererar vinst, vilket sällan är
            fallet i mindre, nystartade forskningsintensiva företag. Vi föreslog
            därför i vår budgetmotion att 150 miljoner kronor avsätts 2013
            för att företag under ett uppbyggnadsskede ska kunna göra avdrag
            för FoU-utgifter mot arbetsgivaravgiften.
          </p>
          <head xml:id="i-Y73hSyFekZXEpSLj3YQtM8" type="h1">
            Riskkapital
          </head>
          <p xml:id="i-2s8EV6PXfw2Pr2H5TvJftd">
            Det finns brister i kapitalförsörjningen för företag i tidiga
            skeden. Studier visar att Sverige, i relation till flera andra
            jämförbara länder, allokerar mindre kapital till de allra tidigaste
            faserna där behovet av statlig stödfinansiering är som störst.
            Samtidigt finns god tillgång till statligt riskkapital som till
            betydande del inte utnyttjas idag. 9,4 miljarder av det totala
            statligt förvaltade riskkapitalet är tillgängligt för investeringar,
            exklusive det som är tillgängligt hos Innovationsbron. Vi föreslår
            att det inrättas en marknadskompletterade investeringsfond med
            inriktning mot investeringar i tidiga skeden byggd på statlig
            och privat samfinansiering. Staten blir en katalysator för det
            nya fondsystemet som finansieras genom att tillgängliga statliga
            medel för riskkapitalförsörjning omdisponeras.
          </p>
          <head xml:id="i-HPxoai91JtFog2oTWcZAUe" type="h1">
            Patentskydd
          </head>
          <p xml:id="i-NG3HUJHRKrsUThCKZVGrxN">
            Immateriella tillgångar spelar stor roll för att ett företag
            ska kunna dra kommersiell nytta av det intellektuella värde som
            skapats i företaget. Att innovativa företag, forskargrupper och
            uppfinnare kan värna sina rättigheter är viktigt för att immateriella
            tillgångar ska kunna nyttiggöras på marknaden. I jämförelse med
            stora globala företag har små och medelstora företag och enskilda
            forskare eller forskargrupper begränsade möjligheter att försvara
            sig mot patentintrång. Många av företagen är i dag beroende av
            rådgivning och juridiska ombud för att kunna bedöma sina möjligheter
            att kunna värna sina patent mot patentintrång. Till följd av de
            kostnader som detta föranleder avstår många företag i dag från
            att försöka värna sina rättigheter. För att små och medelstora
            företag bättre ska kunna värna sina rättigheter behöver ett bättre
            skydd mot patentintrång utvecklas. Syftet bör vara att möjliggöra
            för små och medelstora företag att fullt ut kunna exploatera sina
            idéer och göra dem kommersiellt gångbara. Vi föreslår att Patent-
            och registreringsverket (PRV) får i uppdrag att undersöka förutsättningarna
            för en bättre fungerande försäkring mot patentintrång.
          </p>
          <head xml:id="i-CX3AVGUqp4h7aXqaaB24yk" type="h1">
            Strategi för innovationsupphandling
          </head>
          <p xml:id="i-68qZXkVjo4sr2ecC8MBN15">
            Årligen upphandlas varor och tjänster av stat, kommun och landsting
            till ett värde av ca 500 miljarder kronor. Det finns en stor potential
            i att förbättra upphandlingen av varor och tjänster och använda
            skattemedel effektivare. Upphandlingar är ofta komplicerade och
            kräver expertis, inte minst inom områden som omvårdnad och infrastruktur.
          </p>
          <p xml:id="i-JJPuufYBvyKvRXCEpobHrz">
            Upphandlingsutredningen kunde i sitt delbetänkande konstatera
            att det finns väsentliga brister i kunskapen om processen hos
            både upphandlare och leverantörer. Vi vill starta ett kompetenscentrum
            för att ge innovations- och jobbskapande en mer framträdande roll
            i den offentliga upphandlingen. Det finns i dag olika uppdrag
            inom området, och dessa bör samordnas med det nya centret. I det
            framtida arbetet bör man också se över om det finns möjligheter
            att koppla arbetet till vårt förslag om innovationsråd för att
            stärka utfallet av insatserna. Vi vill därför erinra om att vi
            i vår budgetmotion för 2013 föreslog att 50 miljoner kronor avsätts
            2013 för att etablera ett nationellt kompetenscentrum för offentlig
            innovationsupphandling.
          </p>
          <p xml:id="i-6pbA7vqYYcZcbTjZc8fCxY">
            Den offentliga upphandlingen bör i högre utsträckning användas
            som verktyg för att driva fram fler innovationer. Innovationsupphandling,
            dvs. upphandling av i förväg okända lösningar på ett problem eller
            behov för vilket det ännu inte har etablerats någon marknad, förekommer
            sällan i dag, vare sig i stat, kommun eller landsting. Vi vill
            utforma en nationell strategi för offentlig upphandling av innovationer.
          </p>
          <head xml:id="i-6xTJMLrsdBJwYuzS6SbDeV" type="h1">
            Stärkt kapitalförsörjning för inkubatorer
          </head>
          <p xml:id="i-WF7Fi97wAfU1hBkxL6M8jg">
            Förutsättningen för entreprenöriell framgång är att i ett tidigt
            skede få tillgång till kompetens och kapital. Vi föreslår en ny
            modell för statlig riskkapitalförsörjning till företag kopplade
            till regionala inkubatorer. Syftet är att omvandla innovativa
            idéer som ännu anses för riskfyllda och befinner sig i ett för
            tidigt skede för att få finansiering från enbart privata investerare
            till företag som befinner sig i ett uppstartsskede. Målet bör
            vara att företagen efter tiden inom inkubatorn ska bli kapabla
            att erhålla privat finansiering och fungera utan statligt stöd.
            Återbetalning av statligt stöd sker när företag genererar intäkter.
            Fördelningen av kapitalförstärkningen ska göras i samverkan med
            inkubatorerna.
          </p>
          <p xml:id="i-WEFTgx7oRLQso2Y2aNYjFv">
            En tänkbar väg är att upprätta en styrelse med representanter
            från relevant industri och övrigt näringsliv liksom forskningsinstitut.
            Även forskningsvärlden ska vara representerad i styrelsen. På
            basis av projektförslagen som kommer in från inkubatorn föreslår
            sedan styrelsen vilka projekt som ska medges finansieringsstöd.
            För detta syfte behöver ett antal kriterier specificeras. Exempel
            på kriterier kan vara att projekten ska vara baserade på innovativ
            teknik med målet att utveckla en produkt (vara, tjänst eller systemlösning)
            med exportpotential. Vi föreslog därför i vår budgetmotion att
            50 miljoner kronor avsätts 2013 till att kapitalförstärka regionala
            inkubatorer.
          </p>
          <head xml:id="i-67jtPkF9wTv6JqHVne4tgi" type="h1">
            Livsvetenskap
          </head>
          <p xml:id="i-TTMhLZLxx3ZZJpPvAscDxW">
            Det medicinska forskningsområdet är ett av de mest kunskapsintensiva
            och viktigaste forskningsområdena. Medicinsk forskning och utveckling
            är en stor och viktig näringsgren för Sverige och har central
            betydelse för att vår hälso- och sjukvård ska kunna hålla högsta
            kvalitet. Nya upptäckter, behandlingsmetoder, vacciner, läkemedel
            och ny teknologi räddar dagligen liv och innebär att vi kan flytta
            fram positionerna när det gäller möjligheterna att bota, lindra
            och förebygga sjukdomar och ohälsa.
          </p>
          <p xml:id="i-BfgHTEJ7PPRzQqxzh1niDx">
            Ska Sverige fortsätta att vara ett attraktivt land för forskning
            inom medicin, medicinteknik och läkemedel krävs mer av samordning
            och långsiktig samverkan mellan sjukvården, universiteten och
            industrin. Samverkan mellan grundforskning, tillämpad forskning
            och utveckling av nya produkter bidrar till att nya rön och innovationer
            snabbare når patienterna och att personalen i vården får möjlighet
            till utveckling och förnyelse. Vi är övertygade om att det finns
            stor potential såväl för industrin som för vården för ett nära
            samarbete. Ytterst handlar det om patientnytta, att med en långsiktig
            samverkan skapa förutsättningar för ökad hälsa och bättre vård.
            Vi vill att forsknings- och innovationsinsatserna ska gå hand
            i hand med en framåtsyftande näringspolitik, som ska främja samspelet
            mellan den konkurrenskraftiga industrin och tjänstesektorn i hela
            landet.
          </p>
          <p xml:id="i-LX4y1p2EsEFhLXSX6ZRYQW">
            Utvecklingen när det gäller kliniska prövningar i sjukvården
            är mycket oroande. De forskande läkemedelsföretagen väljer att
            lägga allt färre kliniska prövningar i Sverige. Det har blivit
            allt svårare att få till stånd samarbeten mellan läkemedelsföretagen
            och sjukvården. Utan ett tydligt politiskt beslut om att klinisk
            forskning ska vara en del av vårdens uppdrag finns det ingenting
            att falla tillbaka på när man ute i verksamheterna ska fatta beslut
            om resursfördelning. Resultatet av den nuvarande utvecklingen
            är att Sverige går miste om utländska investeringar när forskning
            och kliniska prövningar förläggs utomlands. Det leder också till
            att personal går miste om kompetensutveckling samtidigt som patienters
            tillgång till ny behandling försenas. En av flera bidragande orsaker
            till det svenska tappet är att vården under senare år alltför
            ensidigt styrts av produktivitetsmål och mindre av kvalitetsmål.
            Universitetssjukhusen utgör en omistlig del i svensk sjukvård
            och har en unik kompetens genom samverkan och koppling mellan
            specialistsjukvård, forskning och avancerad utbildning. Det är
            ett nationellt samhälleligt ansvar att hålla ihop denna helhet.
            En närmast total enighet finns bland forskare och profession om
            att en privatisering eller uppsplittring av universitetssjukhusen
            allvarligt skulle hota kvaliteten i svensk sjukvård för lång tid
            framåt. Om universitetssjukhus säljs ut eller förvandlas till
            vårdgallerior riskerar man att förstöra Sveriges mest avancerade
            forsknings- och utbildningsmiljöer. Universitetssjukhusens uppbyggnad
            som sammanhållna enheter och utvecklingsmiljöer för avancerad
            sjukvård, forskning och utbildning ska värnas, inte säljas ut.
            En sammanhållen offentlig sjukvård är en förutsättning för forskningen
            inom livsvetenskap och för näringslivet inom Life Science-området.
            En hårt driven privatisering av sjukvården försvårar forskning
            och utgör ett hinder för forskningssamarbetet mellan akademin
            och näringslivet inom Life Science-området. Ersättningssystem
            som ensidigt bygger på kvantitet och förenklade styckprismodeller
            riskerar att utarma den avancerade sjukvården. Därför är det nödvändigt
            att staten medverkar till att det utvecklas nya metoder att mäta
            kostnader och produktivitet i sjukvård som arbetar integrerat
            med forskning, utveckling och utbildning.
          </p>
          <p xml:id="i-V7GnD4j5PqWHLu8x6mJJrv">
            Regeringens förslag på livsvetenskapernas område innehåller inte
            mycket nytt. I flera fall har regeringen redan redovisat förslagen
            vid tidigare tillfällen. Förslagen handlar nästan bara om forskning,
            till och med i huvudsak grundforskning. Det saknas resonemang
            om klinisk forskning och ett tänkande kring innovation. Utveckling
            genom samarbete med näringslivet är ett område som regeringen
            undviker. Det saknas resonemang om sambandet mellan sjukvård,
            akademi och näringsliv och det saknas förståelse för att näringsliv,
            universiteten och sjukvården behöver hitta ett innovativt samarbete
            runt verkliga patienter. Alla tre parter måste ha tillgång till
            dessa.
          </p>
          <p xml:id="i-8pp5fZrFEAg71N54ikUWWG">
            Staten måste definiera sin roll och sin uppgift när det gäller
            livsvetenskaperna.
          </p>
          <p xml:id="i-VL2Wyw4Guu1E5dR8kHDtiK">
            Utgångspunkten för statens insatser ska vara att det är riktiga
            innovationer vi syftar till att få fram. Mer forskning är bra,
            men det räcker inte. Åtgärder måste vidtas som konkret ger nya
            behandlingar, produkter och tjänster, dvs. tillväxt och sysselsättning.
            Ett samarbete mellan näringsliv, akademi och vård är vägen fram
            till denna tillväxt. Privat och offentlig sektor är inte varandras
            motsatser utan samarbetet mellan de två för Sverige framåt.
          </p>
          <p xml:id="i-JeDdEGaZVdELaUkaGGJtLD">
            Regeringen bör inrätta ett råd med alla inblandade parter som
            konkret och bit för bit kan reformera samarbetet på ett konkret
            plan. Regeringen bör även uppmana de landsting och regioner som
            har universitetssjukhus att på regional nivå tillskapa råd.
          </p>
          <p xml:id="i-TA6PKQxpFtNvRsmRYfiw5x">
            Regeringen bör också initiera en utredning om tydligare roller
            mellan staten och landstingen för ersättningssystemet för läkemedel.
            Det är nu närmast ett stopp för introduktion och användandet av
            nya innovativa läkemedel i Sverige mycket beroende på ersättningsreglerna
            som gynnar ett kortsiktigt budgettänkande.
          </p>
          <p xml:id="i-JBgs2eKZ6rcaDWvWmodTfC">
            Regeringen bör ta initiativ till att det utvecklas nya metoder
            för att mäta kostnader och produktivitet i sjukvård som arbetar
            integrerat med forskning, utveckling och utbildning. Regeringen
            bör också verka för att landstingen avsätter 1 procent av landstingets
            intäkter till forskning och utveckling.
          </p>
          <p xml:id="i-FJEXBdbRXeB4iXGhBhXwMo">
            Regeringen bör ändra i hälso- och sjukvårdslagen för att förtydliga
            sjukvårdshuvudmännens ansvar för klinisk forskning samt att i
            avtal med annan utförare än sjukvårdshuvudmannen se till att forskning
            och utveckling finns med i alla avtal.
          </p>
          <p xml:id="i-Gwntpqeb7nnDhJDTe1eXf">
            Samverkan mellan de medicintekniska företagen och klinisk expertis
            måste ske i den kliniska vardagen och utgöra ett naturligt led
            i att utveckla vården. Sverige har en mycket stolt historia kring
            utvecklingen av medicinsk teknik. De medicintekniska företag som
            är verksamma i Sverige är i huvudsak små och medelstora företag
            med otillräckliga resurser för att finansiera större kliniska
            prövningar. Detta bidrar i sin tur till att intresset för samverkan
            från klinikernas sida minskar. Därtill kan konstateras att forskare
            som ändå vill genomföra denna typ av medicinteknisk forskning
            ofta saknar kapital och processer för att anskaffa den aktuella
            utrustningen.
          </p>
          <p xml:id="i-6upEbuLQX6q96WdX6uMGMz">
            Mot denna bakgrund finns en uppenbar risk att svensk medicinteknisk
            forskning riskerar att gå en ogynnsam framtid till mötes. Regeringen
            bör därför inleda samtal med företrädare för branschen och sjukvårdshuvudmännen
            för att utveckla strategier för kliniska prövningar av medicinsk
            teknik som kan bidra till att utveckla nya effektiva behandlingsmetoder.
            Ett inslag i en sådan kan vara att staten tillsammans med sjukvårdshuvudmännen
            inrättar en fond för prövning av medicinsk teknik i hälso- och
            sjukvården vars syfte är att finansiera gemensamma ansökningar
            från företag och forskare.
          </p>
          <head xml:id="i-5kwRPuEhnvioyCxgnoYw6d" type="h1">
            Nationella kvalitetsregister
          </head>
          <p xml:id="i-WaAosTqQKihZYVa62MtVTG">
            En förutsättning för att Sverige ska kunna konkurrera med världens
            alla stora länder när det gäller hälso- och sjukvård och klinisk
            forskning är att vi utvecklar och använder de fördelar som vi
            har jämfört med andra länder. Det finns ett område där svensk
            hälso- och sjukvård och medicinsk forskning har unika konkurrensfördelar.
            Personnummer, heltäckande befolknings- och hälsodataregister samt
            nationella kvalitetsregister av hög kvalitet ger oss förutsättningar
            för att följa upp patienterna och därigenom utveckla vården och
            bedriva forskning som många länder saknar. Våra nationella kvalitetsregister
            innehåller personbundna uppgifter om problem/diagnos, behandling
            och resultat. När ett register är fullt utbyggt blir det möjligt
            att följa upp vad som utförs i sjukvården för alla patienter i
            landet på det område registret omfattar. Det är naturligtvis också
            möjligt att följa upp vad enskilda landsting, sjukhus eller kliniker
            åstadkommer. Kraven på industrin att följa upp effekterna av sina
            läkemedel eller medicintekniska produkter ökar och förutsättningarna
            att göra sådana uppföljningsstudier är särskilt goda i Sverige
            tack vare registren. Den nationella översynen av kvalitetsregister,
            som kom förra året, redovisade att Boston Consulting Group uppskattat
            att investeringar i kvalitetsregistren kan ge tiofalt igen i bl.a.
            annat minskade sjukvårdskostnader, men också att investeringar
            i forskning och utveckling i högre utsträckning förläggs till
            Sverige.
          </p>
          <p xml:id="i-Hm66sRnpKPUM6dXfaX3y2g">
            Hittills har kvalitetsregistren använts i relativt liten grad
            för klinisk forskning, men de forskningsresultat som har tagits
            fram har varit livsviktiga för patienterna. Den vetenskapliga
            produktionen från kvalitetsregistren kan öka med 510 gånger. Här
            finns också stora möjligheter att attrahera internationellt forskningssamarbete.
            Det behövs nationellt stöd och en organiserad samverkan mellan
            staten, sjukvårdshuvudmännen, forskningen och industrin för att
            alla register ska få tillräcklig finansiering, kvalitet, göras
            öppna och tillgängliga och användas i forskningssammanhang. Den
            översyn av kvalitetsregistren som gjordes 2010 pekar på att det
            behövs bl.a. en mer effektiv datainsamling till registren och
            en starkare nationell styrning av infrastrukturen. I dag finns
            problem med att vissa uppgifter dubbelregistreras i journalsystemen
            och kvalitetsregistren, vilket kan lösas genom att integrera strukturerade
            kvalitetsregister och nuvarande journalsystem. Den satsning som
            nu sker på att utveckla kvalitetsregistren måste följas upp med
            det tydliga målet att kvalitetsregistren ska komma till praktisk
            användning i forskning, uppföljning och utveckling. En särskild
            överenskommelse med industrin ska reglera etiska, juridiska och
            ekonomiska frågor.
          </p>
          <head xml:id="i-QsCNppMbmQ3hr6WsHAVNRn" type="h1">
            Vårdforskning
          </head>
          <p xml:id="i-Sk5VWAy8e17ZkpFLWQ8iwS">
            Sverige står inför stora demografiska förändringar. Andelen äldre
            i befolkningen kommer att öka mycket kraftigt samtidigt som medellivslängden
            fortsätter att öka. Vårdforskningen har här en stor roll att fylla.
            Utmaningarna handlar om att hitta metoder för preventivt arbete,
            behovet av ett annat ledarskap i vården och nödvändigheten av
            att börja använda kunskap och forskning, det vill säga implementera.
            Centralt för dessa områden, liksom för forskningspolitiken i stort
            i Sverige, är ett underliggande behov av att uppmuntra och finansiera
            djärva och innovativa forskningsidéer.
          </p>
          <p xml:id="i-6Dts5CuB55QqwLrVRbkfEZ">
            Det sker en mängd satsningar, projekt och stimulansåtgärder inom
            vård och omsorg till stora belopp men det finns sällan en tanke
            på resultatmätning eller utvärdering av och forskningsanknytning
            i alla dessa projekt. Det innebär att mycket av de resurser och
            den idékraft som tas i bruk och som skulle kunna förändra och
            förbättra vården och omsorgen inte kommer till nytta i ett större
            perspektiv. Dels beror det på att de satsningar som görs sällan
            också omfattar någon form av forskningsutvärdering, dels beror
            det på att de som ska använda den nya kunskapen inom vård och
            omsorg, framför allt landsting och kommuner men också privata
            aktörer, inte efterfrågar den.
          </p>
          <p xml:id="i-FwSfh1PKwgNiCaoqieTVjE">
            För att utveckla vård och omsorg i Sverige krävs generellt ett
            mycket större kunskapsunderlag om effekterna av olika handlingsalternativ
            innan ett beslut tas. Därför behöver Sverige också satsa på den
            typen av forskning, så kallad health policy-forskning. Detta område
            är helt nytt för Sverige, det är i dagsläget bara Forum för Health
            Policy som sysslar med det. I Europa är ämnesområdet stort. Forum
            för Health Policy är ett projekt för att stärka analysen av hälsopolitik
            i Sverige och för att stimulera innovation och nya policyalternativ.
            Verksamheten i Forum för Health Policy bör stödjas och utvecklas
            och vi föreslår att 30 miljoner kronor avsätts under 20142016
            för Forum for Health Policy.
          </p>
          <p xml:id="i-DkiQHHJmDsN8yuZhNWB6QB">
            I Sverige finns inom vårdforskningen, genom Vårdalstiftelsen,
            ett embryo till ett alternativt sätt att identifiera och finansiera
            innovativ forskning. De har nu inom vårdforskningen inlett ett
            pilotarbete för att hitta de nya forskningsidéerna genom den s.k.
            Idéprovningen. Idéprovningen är en utlysningsmodell som fokuserar
            på att få fram nya och innovativa forskningsidéer inom samhällsrelevanta
            områden inom vårdforskning.
          </p>
          <p xml:id="i-8RLWxy57YZjJ4mY8UJjh3z">
            Inom ramen för den svenska forskningspolitiken bör en satsning
            göras för att utveckla den process för innovativa forskningsidéer
            med högre grad av risk och samhällsrelevans som testats och påbörjats
            genom Idéprovningen. Ett forskningsstöd för att finansiera idéer
            skulle kunna bidra till att vårdforskningen gör nya genombrott
            som får betydelse för människors vardag. Vi föreslår att 45 miljoner
            kronor avsätts under 20142016 för framtagande av nya forskningsidéer
            för vårdforskning.
          </p>
          <head xml:id="i-RcgpaA5JE1KhJJiXsEHbvq" type="h1">
            Forskning i miljö och de areella näringarna
          </head>
          <p xml:id="i-6StUNA7qL6U8UnTsRc9Gmz">
            Kunskapen om klimatförändringarna och deras orsaker stärks nu
            med rekordfart. Forskningen är omfattande och hösten 2013 presenteras
            nästa stora rapport från FN:s forskarpanel för klimatförändringar,
            IPCC. Flera svenska forskare har tidigare haft viktiga roller
            i panelen och det är vår ambition att svensk klimatforskning även
            i fortsättningen ska bidra till IPCC. Två områden kommer att vara
            viktiga i den kommande rapporten. Den första är forskning kring
            effekten av klimatförändringarna. Det andra handlar om att analysera
            de återkopplingsprocesser eller tröskeleffekter i klimatsystemet
            som forskarna talar om, dvs. när temperaturhöjningen sätter fart
            på jordens egna processer vilket leder till utsläpp av växthusgaser
            som ger ytterligare temperaturökningar.
          </p>
          <p xml:id="i-QaSzt6GVnGzW3fMjy6PMgG">
            Kunskapen om farliga kemikalier ökar hela tiden. Men det är en
            ojämn kamp för forskare och myndigheter eftersom fler och fler
            kemikalier tas fram till de produkter som vi omger oss med. Vi
            menar att tre områden bör prioriteras i forskningen: de hormonstörande
            kemikalierna, de nya nanomaterialen och kemikaliernas kombinationseffekter.
            Ofta nämns begreppet grön kemi vilket innebär forskning och utveckling
            av alternativ till de farliga ämnena. Ett exempel är forskning
            och utveckling av alternativ till att framställa plast från oljeråvara.
            Vi tror också att det är en viktig framtidsfråga för svenskt näringsliv
            att Sverige ligger långt framme i utvecklandet av grön kemi. Genom
            samarbete mellan forskning, näringsliv och politik kan Sverige
            bli ledande inom detta område.
          </p>
          <p xml:id="i-RbVtPSfR3FnWVBoXekToyi">
            Att bevara den biologiska mångfalden på jorden handlar inte uteslutande
            om att bevara växt- och djurarter för deras egen skull. Problematiken
            med den biologiska mångfalden är betydligt mer akut och berör
            även vår egen överlevnad på kort sikt. Den mat som vi äter, den
            luft som vi andas och det sötvatten vi behöver, byggnadsmaterial,
            energi etc. produceras av ekosystem. Det kallas för ekosystemtjänsterna.
            Ekosystemen är uppbyggda i ett komplext nät av arter och för varje
            gång en art försvinner hotas produktionen. Just nu pågår en av
            de största artutrotningarna i planetens historia. Och forskningen
            som undersöker våra ekosystemtjänster menar vi är viktiga för
            framtiden. I detta sammanhang vill vi också understryka vikten
            av det arbete som pågår i det svenska artprojektet under Artdatabanken.
            Att undersöka den svenska naturens artsammansättning är att undersöka
            den biologfiska mångfaldens språk och således en grundförutsättning
            för att kunna bemöta hotet mot denna.
          </p>
          <p xml:id="i-H6AeuQY2ZP22sZ4dJtcuCk">
            Den tillämpade forskningen i de gröna näringarna finansierades
            tidigare av återföringen av handelsgödselskatten och fick kraftiga
            nedskärningar när regeringen avskaffade skatten. Det har gett
            t.ex. Stiftelsen landsbygdsforskning svåra problem att finansiera
            forskningen. Vi menar att forskningen på detta område och utbildningen
            är det viktigaste bidraget som samhället kan ge för att utveckla
            och säkra jordbruks- och trädgårdsnäringens konkurrenskraft. Den
            tillämpade forskningen sker i nära samarbete med näringen och
            delfinansieras av näringen. Det handlade om forskning som direkt
            var tillämpbar för att utveckla det svenska jordbruket. Vi behöver
            förstärka den svenska forskningen i de gröna näringarna för att
            säkra konkurrenskraften och jobben. Vi vill erinra om att vi i
            utgiftsområde 16 föreslog satsningar om 100 miljoner kronor för
            2013 och vi föreslår för 20142016 att 100 miljoner kronor per
            år avsätts för forskning i de gröna näringarna. När effektivisering
            och rationaliseringen i jordbrukssektorn gått längre i våra konkurrentländer
            så drabbas jobben på den svenska landsbygden.
          </p>
          <p xml:id="i-Y39YHAt4AFHEiKRx1yLSNP">
            Svenska företag ska ligga i framkant med att utveckla den fossilfria
            och energieffektiva teknik som hela världen efterfrågar. Många
            framtidsjobb finns där lösningarna på klimatkrisen utvecklas.
            Med investeringar i ny miljövänlig teknik skapas nya gröna jobb.
            Vi föreslår en ny satsning med inriktning på stöd till klimatinnovationer.
            Vi har i vår budgetmotion avsatt 250 miljoner kronor för 2013.
            Statligt stöd med 50 procent ska ges för att pröva innovationer
            i full skala eller i pilotanläggningar. Vi vill att huvudmålen
            ska vara att skapa nya svenska jobb och att driva på omställningen
            till ett utsläppssnålt samhälle. Svenska företag ska få möjlighet
            att pröva ny teknik vilket vi tror kan stimulera framtida exportmöjligheter.
            Huvudinriktningen ska vara åtgärder för energieffektivisering,
            för ökad produktion och konsumtion av förnybar energi och minskade
            utsläpp av växthusgaser.
          </p>
          <head xml:id="i-DyorWjAAdpdieJqiKLhy1P" type="h1">
            Arbetslivs- och arbetsmiljöforskning
          </head>
          <p xml:id="i-YYm7ELx46wfUVvuz6jFD8W">
            Vi har varit starkt kritiska till regeringens nedläggning av
            Arbetslivsinstitutet (ALI). Vid nedläggningen borde regeringen
            ha analyserat och säkerställt hur inledda forskningsprojekt och
            utbildningar skulle kunna slutföras. Arbetslivsinstitutet har
            bedrivit världsledande forskning inom en mängd arbetsrelaterade
            områden. Det har spelat en stor roll för att ta fram modeller
            för en god arbetsmiljö samt bedrivit forskning om hur ohälsa kopplad
            till dålig arbetsmiljö kan förebyggas. Avvecklingen av ALI innebär
            att den arbetsrelaterade forskningen nedmonterats och att ett
            stort kunskapskapital har gått till spillo. Sverige och Portugal
            är numera de enda EU-länderna utan ett arbetslivsinstitut. Regeringens
            forskningspolitik säkerställer inte forskningen om arbetslivet.
            Den ersätter inte alls de förlorade resurser som försvann vid
            nedläggningen av Arbetslivsinstitutet. Att arbetslivsforskningen
            inte ges tillräckliga anslag kan bli ett kvitto på att den borgerliga
            regeringens nedskärningar i välfärdssystemen kommer att bli svårare
            att utvärdera.
          </p>
          <p xml:id="i-WTBgLyeAxGWbLXAm8jnCED">
            Konsekvensen blir att vi kommer att sakna en överblick av läget
            och utvecklingen i arbetslivet. Det kommer att drabba människors
            arbetsmiljö när den kunskapsutveckling genom forskning som skulle
            kunna ge dem ett bättre arbetsliv inte kan fortsätta. Vardagens
            tunga problem i arbetslivet kräver en flervetenskaplig forskning
            i nära samverkan med arbetsmarknadens parter. Svensk arbetslivsforskning
            har haft förmågan att skapa värden för samhället, företagen och
            individen. Regeringens förslag till finansiering av arbetslivsforskning
            är otillräckligt. Vi ser enskilda lärosätens möjlighet att prioritera
            tvärvetenskap och arbetslivsforskning som en av de utvägar som
            nu måste till för att återupprätta arbetslivsforskningen. Inom
            ramen för de ökande anslagen till universitet, högskolor och forskningsråd
            bör detta vara möjligt. En översyn av möjliga framtida strukturer
            bör göras.
          </p>
          <head xml:id="i-4pafUTdq5sH3oLx69QqncU" type="h1">
            Infrastruktur
          </head>
          <p xml:id="i-XMjSAov4oXtzEnqpVGBaZt">
            En kvalitativt god infrastruktur är en grundläggande förutsättning
            för att kunna bedriva forskning på en kvalitativt hög nivå. Därför
            är det viktigt att staten tar ett övergripande ansvar för att
            en sådan god infrastruktur finns tillgänglig och kan delas av
            flera forskare eller forskargrupper. Det krävs en nationell samordning
            och finansiering.
          </p>
          <p xml:id="i-LmESVbPe2y8Y6TEbxFxPvE">
            Säkerställande av en god infrastruktur för forskningen är en
            av statens kärnuppgifter som dessutom blir allt viktigare. Det
            är avgörande för att kunna vidmakthålla och stärka Sveriges position
            i forskningsvärlden, och det inverkar tydligt på våra möjligheter
            att rekrytera och behålla världens bästa forskare. Med stora infrastrukturinvesteringar
            lägger vi en god grund för internationella samarbeten och utländskt
            forskningskapital. Därför har staten en central roll.
          </p>
          <p xml:id="i-CeP6N93qnkS8uuVNHQyZwz">
            Det är också viktigt att sträva efter internationell samordning
            och delat finansieringsansvar när det gäller säkerställandet av
            en god infrastruktur för forskningen med tanke på att den blir
            allt mer omfattande och kostnadskrävande.
          </p>
          <p xml:id="i-BW2P36AN2gyic7WjAr8Sog">
            Vi delar i stort regeringens syn på hur Sverige ska gå vidare
            med att stärka forskningens infrastruktur. Vi tillstyrker därför
            regeringens förslag till insatser och medelstilldelning. Vi anser
            också att Vetenskapsrådet har i uppdrag att finansiera nationell
            forskningsinfrastruktur och Sveriges medverkan i internationella
            infrastruktursatsningar. Det är samtidigt viktigt att betona universitets
            och högskolors ansvar för lokal infrastruktur och utrustning.
          </p>
          <head xml:id="i-424TLfBnLRpZJyMHwfHmj4" type="h3">
            Tabell 1 Socialdemokraternas förslag jämfört med regeringens
            1
          </head>
          <table>
            <row xml:id="i-UFKnjdHPWrmJH6QyDwNG7Q">
              <cell>
                S-förslag jämfört med regeringens
              </cell>
              <cell>
                2013
              </cell>
              <cell>
                2014
              </cell>
              <cell>
                2015
              </cell>
              <cell>
                2016
              </cell>
              <cell>
                20132016
              </cell>
            </row>
            <row xml:id="i-2du9zhnDTvMfqrm6weWCWL">
              <cell>
                Strategiska samverkansprogram
              </cell>
              <cell>
                500
              </cell>
              <cell>
                500
              </cell>
              <cell>
                500
              </cell>
              <cell>
                500
              </cell>
              <cell>
                2 000
              </cell>
            </row>
            <row xml:id="i-8AAXDdG2qUntjY4RkntrKe">
              <cell>
                varav livsvetenskap
              </cell>
              <cell>
                150
              </cell>
              <cell>
                150
              </cell>
              <cell>
                150
              </cell>
              <cell>
                450
              </cell>
            </row>
            <row xml:id="i-Nzb8b7rtqoEERxMJtsfpE1">
              <cell>
                Avskaffa utbildningsbidrag samt jämställdhet i akademin
              </cell>
              <cell>
                45
              </cell>
              <cell>
                45
              </cell>
            </row>
            <row xml:id="i-9jFS2RgRtcjsZEyQsnTfeN">
              <cell>
                Internationell rekrytering av framstående forskare
              </cell>
              <cell>
                50
              </cell>
              <cell>
                50
              </cell>
              <cell>
                50
              </cell>
              <cell>
                50
              </cell>
              <cell>
                200
              </cell>
            </row>
            <row xml:id="i-2YVQCzCewMKpWQtyBHdmTJ">
              <cell>
                Utbildningsvetenskaplig forskning
              </cell>
              <cell>
                25
              </cell>
              <cell>
                40
              </cell>
              <cell>
                60
              </cell>
              <cell>
                125
              </cell>
            </row>
            <row xml:id="i-HFNAvt5cvmuUPeZCwALkYW">
              <cell>
                Forskarskola för lärare och förskollärare
              </cell>
              <cell>
                10
              </cell>
              <cell>
                15
              </cell>
              <cell>
                25
              </cell>
            </row>
            <row xml:id="i-H6xTas8yS3oEQWdS8CJaDW">
              <cell>
                Institut för lärande
              </cell>
              <cell>
                25
              </cell>
              <cell>
                25
              </cell>
              <cell>
                25
              </cell>
              <cell>
                75
              </cell>
            </row>
            <row xml:id="i-2quhwqVYp1AwX72LoK6o8e">
              <cell>
                Humaniora och samhällsvetenskap: Tvärgående program samt program
                för välfärd och social sammanhållning
              </cell>
              <cell>
                100
              </cell>
              <cell>
                125
              </cell>
              <cell>
                150
              </cell>
              <cell>
                375
              </cell>
            </row>
            <row xml:id="i-YV5c5pcXPHwMQgxHcuv5cV">
              <cell>
                Tjänsteforskning
              </cell>
              <cell>
                75
              </cell>
              <cell>
                50
              </cell>
              <cell>
                50
              </cell>
              <cell>
                50
              </cell>
              <cell>
                225
              </cell>
            </row>
            <row xml:id="i-PxK3tEgp6RV8b5XXx5xfJd">
              <cell>
                Forum for Health Policy
              </cell>
              <cell>
                10
              </cell>
              <cell>
                10
              </cell>
              <cell>
                10
              </cell>
              <cell>
                30
              </cell>
            </row>
            <row xml:id="i-R6AoDfMpx8VXk6eXfReaaD">
              <cell>
                Vårdforskning
              </cell>
              <cell>
                15
              </cell>
              <cell>
                15
              </cell>
              <cell>
                15
              </cell>
              <cell>
                45
              </cell>
            </row>
            <row xml:id="i-2Z4rCXfMQwiwHb4CiYVh49">
              <cell>
                Forskning för de gröna näringarna
              </cell>
              <cell>
                100
              </cell>
              <cell>
                100
              </cell>
              <cell>
                100
              </cell>
              <cell>
                100
              </cell>
              <cell>
                400
              </cell>
            </row>
            <row xml:id="i-5ckDYoN4SfS8e67sNZDo3z">
              <cell>
                Livsvetenskap
              </cell>
              <cell>
                150
              </cell>
              <cell>
                150
              </cell>
              <cell>
                150
              </cell>
              <cell>
                450
              </cell>
            </row>
            <row xml:id="i-J7DjhjcWg4vkmdaNw7WPMy">
              <cell>
                Internationell rekrytering av forskare
              </cell>
              <cell>
                150
              </cell>
              <cell>
                150
              </cell>
              <cell>
                200
              </cell>
              <cell>
                250
              </cell>
              <cell>
                750
              </cell>
            </row>
            <row xml:id="i-Qmx9uYaRdkYeCWd3yrQNG8">
              <cell>
                Lärosätessammanslagning
              </cell>
              <cell>
                55
              </cell>
              <cell>
                55
              </cell>
            </row>
            <row xml:id="i-Qe7WsXSp2AkCogBdcr49JJ">
              <cell>
                Vetenskapsrådet
              </cell>
              <cell>
                75
              </cell>
              <cell>
                75
              </cell>
              <cell>
                75
              </cell>
              <cell>
                75
              </cell>
              <cell>
                300
              </cell>
            </row>
            <row xml:id="i-UEcBrhZgNoFZbs5H3rAfBo">
              <cell>
                Totalt
              </cell>
              <cell>
                500
              </cell>
              <cell>
                500
              </cell>
              <cell>
                500
              </cell>
              <cell>
                500
              </cell>
              <cell>
                2000
              </cell>
            </row>
          </table>
        </div>
        <div type="motSignatures">
          <list>
            <item xml:id="i-UsTXVPwxMpxvuKZzfMyfxb">
              Ibrahim Baylan (S)
            </item>
            <item xml:id="i-ULQdwk7vhXkLw1Up7tpLs">
              Louise Malmström (S)
            </item>
            <item xml:id="i-AZkRt3NDp8g7TaJRQb4JYr">
              Håkan Bergman (S)
            </item>
            <item xml:id="i-Qb7d8wiQm3X771rMN1q5cx">
              Caroline Helmersson Olsson (S)
            </item>
            <item xml:id="i-YWGyXHmJhb1yHYZnmHLUH7">
              Thomas Strand (S)
            </item>
            <item xml:id="i-68B3Y6uC7yXB8rANTEBTko">
              Gunilla Svantorp (S)
            </item>
            <item xml:id="i-3KZxSNjR1ENcAgriRSLsx4">
              Adnan Dibrani (S)
            </item>
            <item xml:id="i-Dgd3mCxXhZPB9ZQEWvanGU">
              Cecilia Dalman Eek (S)
            </item>
          </list>
        </div>
      </div>
    </body>
  </text>
</TEI>
