<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00207">
  <teiHeader>
    <fileDesc>
      <titleStmt>
        <title>Fattigdomsbekämpning och kampen för demokrati i Bolivia</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fattigdomsbekämpning och kampen för demokrati i Bolivia</title>
          <idno type="rdwebb">GU02U207</idno>
          <rs type="number">U207</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U207/text</ref>
          <ref type="dokument_url_html">http://data.riksdagen.se/dokument/GU02U207</ref>
          <ref type="dokumentstatus_url_xml">http://data.riksdagen.se/dokumentstatus/GU02U207</ref>
          <ref type="doc">http://data.riksdagen.se/fil/814E6036-41EA-4BFA-8776-7F925532DEDE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GzYE4vQddyzq9YWHjzmVQ9" type="signed"/>
        <correspContext corresp="i-GzYE4vQddyzq9YWHjzmVQ9">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-5pddtLwy622h33X3RtqGeL"/>
        </correspContext>
        <correspAction type="referral" xml:id="i-6P3Lw8SxFtJ254zWhQR5XR">
          <date when="2006-11-07"/>
        </correspAction>
        <correspAction type="dismissal" xml:id="i-5XhtYUANHHzNetqNwjen6u">
          <date when="2006-11-07"/>
        </correspAction>
        <correspAction type="submission" xml:id="i-Tm2SR6bo1kiS8PHxGLpkby">
          <date when="2006-10-31"/>
        </correspAction>
        <correspAction type="numbering" xml:id="i-NKjNRdNSiWpFGESsLyqWeu">
          <date when="2006-10-30"/>
        </correspAction>
        <correspAction type="transfer" xml:id="i-CcF2Jx9tQDDXbs6rYtWex6">
          <date when="2006-10-23"/>
        </correspAction>
        <correspAction type="assigned" xml:id="i-9p6TYKjdqhmze7V6fs3E5b"/>
        <correspContext corresp="i-9p6TYKjdqhmze7V6fs3E5b">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-KvJcemxUAm5wAGduSb4RMz">
            1 Förslag till riksdagsbeslut
          </head>
          <list style="ol">
            <item xml:id="i-zmT4w32wSLfb9EzpRnjyq">
              Riksdagen tillkännager för regeringen som sin mening vad i motionen
              anförs om att Sverige som enskild stat och som medlem av EU kraftfullt
              måste understödja bolivianska folkets möjligheter att skapa en
              ny mer demokratisk författning.
            </item>
            <item xml:id="i-B2eCw7bhLngS51QiJQ3d4M">
              Riksdagen tillkännager för regeringen som sin mening vad i motionen
              anförs om att Sverige som enskild stat och som medlem av EU understöder
              det bolivianska folkets möjligheter att försvara sig mot multinationella
              företags illegala plundring av Bolivias naturtillgångar.
            </item>
            <item xml:id="i-5fDKNLfpUvyR6DuBDEpij2">
              Riksdagen tillkännager för regeringen som sin mening vad i motionen
              anförs om att Sverige som enskild stat och som medlem av EU efter
              Bolivias långa historia av ett 500-årigt förtryck och plundring
              måste understödja det bolivianska folkets möjligheter att ta till
              vara sitt lands naturtillgångar.
            </item>
            <item xml:id="i-6yK9SA5j6ANXkjMxRZW5U4">
              Riksdagen tillkännager för regeringen som sin mening vad i motionen
              anförs om att Sverige som ett led i kampen för en demokratisk
              utveckling stöder det bolivianska folkets och dess folkvalda regerings
              rätt att utan inblandning från främmande makter och transnationella
              företag självt bestämma hur man ska komma till rätta med den ojämna
              fördelningen av landets resurser.
            </item>
            <item xml:id="i-PGXpuiifuW5rFwCmhGhgnC">
              Riksdagen tillkännager för regeringen som sin mening vad i motionen
              anförs om att Sverige både i egenskap av enskild stat och medlem
              i EU som ett led i kampen mot fattigdomen understöder det bolivianska
              folkets och dess valda regerings rätt att utan yttre inblandning
              genomföra en genomgripande jordreform.
            </item>
          </list>
        </div>
        <div type="motContent">
          <head type="h1" xml:id="i-M4GTMLobAZxww7VPWypAuc">
            Fattigdomsbekämpning och kampen för demokrati i Bolivia
          </head>
          <head type="h1" xml:id="i-HzqUT7DgVpCL2xH3SXw9yB">
            2 En kamp mot fattigdom för demokrati och social rättvisa
          </head>
          <p xml:id="i-QfTgr2t5p5qHBu6ivkoCpz">
            Vänsterpartiets politik i utrikespolitiska frågor grundar sig
            på respekt för mänskliga rättigheter, jämställdhet mellan män
            och kvinnor, folkrätt och demokrati. För att en sådan politik
            inte enbart skall förvandlas till moraliserande pekpinnar och
            indignerade beskrivningar av existerande missförhållanden krävs
            att de materiella, ekonomiska förhållandena förändras och fattigdomen
            bekämpas en fattigdom som inte bara består i brist på föda och
            tak över huvudet utan också av brist på och jämlika villkor när
            det gäller utbildning, kunskap och makt.
          </p>
          <p xml:id="i-WGu1UTgetK8mH8EuWMXXD4">
            Ett land där dessa frågor är synnerligen aktuella är Bolivia
            där landets befolkning i en folkomröstning bestämt att man önskar
            ta ett fastare grepp om landets naturtillgångar, skriva om sin
            ålderdomliga författning och genomföra en jordreform.
          </p>
          <head type="h1" xml:id="i-Nk6dMur7xzkQyJVeSeeZH7">
            3 Från militärdiktatur till demokrati
          </head>
          <p xml:id="i-J7czH7wtXfBbmL2X2ZRWen">
            Bolivia var under 1970- och 1980-talen en av flera militärdiktaturer
            i Latinamerika. Landets mest framträdande diktator var under många
            år Hugo Banzer. Han samarbetade med andra diktatorer i Latinamerika,
            såsom Videla i Argentina, Stroessner i Paraguay och Pinochet i
            Chile m.fl., när det gällde att förfölja vänstern, tortera och
            mörda vänsterledare och oppositionella.
          </p>
          <p xml:id="i-PHCa1A4k7wYzownSSnzvr3">
            Under 1980-talet återgick Bolivia till ett demokratiskt styrelseskick.
            Den tidigare diktatorn Banzer blev vald till president. Hans parti
            ADN ingick efter valet i en stor koalition, där en rad andra politiska
            partier bl.a. MIR, som kallade sig socialdemokratiskt, fanns med.
            Vänstern och MAS (Movimiento al Socialismo), lett av den omstridde
            fackföreningsledaren Evo Morales, utgjorde med sitt enda mandat
            praktiskt taget den enda oppositionella kraften i landet.
          </p>
          <head type="h1" xml:id="i-3qQrFNHRC2Skz1a5HwEQoC">
            4 Bruket av koka i Bolivia
          </head>
          <p xml:id="i-91CKS5oBxfCdpHPVbtkqU7">
            Evo Morales företrädde de bönder som tidigare varit gruvarbetare,
            som massavskedats när gruvorna inte lönade sig längre. Gruvarbetarna
            hade spelat en viktig, ibland avgörande roll i Bolivias tidigare
            historia. Under Banzers tid fördrevs de från gruvdistrikten till
            djungelområdena i Chapareprovinsen. Med sig ut i djungeln, där
            man började bruka jorden, hade de sin fackliga stridbarhet och
            bruket av koka som de tuggat för att klara det hårda jobbet i
            gruvorna ett bruk som är femtusenårigt bland den stora indianbefolkningen
            i Bolivia. De odlade utöver andra grödor följaktligen också kokablad
            främst för inhemskt bruk. Bruket att tugga kokablad är mycket
            utbrett i Bolivia. Det ger en viss stimulans när de vistas på
            höga höjder eller gör livet en smula uthärdligare i exempelvis
            hårt gruvarbete. Det var dock uppenbart att en del av den koka
            som köptes upp från böndernas odlingar av inköparna såldes för
            annat än att tillfredsställa det inhemska bruket att tugga kokablad.
            På 1800-talet kom dock europeiska kemister på att de kunde omvandla
            koka till kokain, som ger helt andra effekter än bruket att tugga
            koka. Koka ingår för de flesta bolivianer som en självklar rituell
            del av vardagslivet.
          </p>
          <p xml:id="i-JoAwws2u84mkjZnZjjRXLD">
            Kokaodlandet var en viktig del i böndernas försörjning. Kokaodlandet
            var dock inte av samma omfattning som kokaodlandet i Colombia.
            Bönderna kunde dock tänka sig att odla annat än koka, men för
            detta krävdes någon form av övergångsprogram och visst ekonomiskt
            stöd från regeringen under övergångsperioden. De krävde flera
            och bättre kommunikationer så att sådana varor kunde nå marknaden.
            Banzer och hans efterföljare visade dock föga intresse för dessa
            krav.
          </p>
          <head type="h1" xml:id="i-L3cyvvvwpKCtdRBmvrRhja">
            5 USA och kokaodlandet
          </head>
          <p xml:id="i-3NVxy8iD6r7ghXnTu6erpY">
            Redan under president George Bushs tid på 80-talet proklamerade
            USA:s regering att de skulle rycka upp kokabusken med rötterna,
            eftersom Bushadministrationen såg odlandet av koka som grunden
            till kokainsmugglingen och kokainkonsumtionen till USA. Denna
            politik gjorde Banzer till sin egen politik utan att intressera
            sig för hur bönderna som odlade koka skulle klara sin försörjning.
          </p>
          <p xml:id="i-FPfm1oYb2GuEDkPCuqSNgU">
            Det var en politik som var utmanande för bönderna både ur ekonomisk
            och ur kulturell utgångspunkt. Någon ersättning för förlorade
            inkomster skulle man inte få. Inte heller tog man böndernas krav
            för bättre kommunikationer, som var en förutsättning för att odlandet
            av andra grödor än koka skulle kunna konkurrera med kokaodlandet,
            på allvar. USA:s och Banzers politik stred dessutom mot ursprungsbefolkningens
            kultur, där tuggandet av kokablad var en viktig ingrediens.
          </p>
          <p xml:id="i-Jfjd4THXktzQsdz2zxh97P">
            I stället för att inleda en dialog med bönderna i Chapare och
            i andra delar av Bolivia sände Banzer polis och militär mot bönderna.
            Bönderna underströk sina krav med att genomföra strejker, blockera
            landsvägar och andra aktioner. Polisen och militären svarade med
            brutalitet och olika attentat mot bondeledare. Man arresterade
            och misshandlade böndernas ledare såväl kvinnorna som männen.
            Flera stridbara bönder mördades av paramilitära grupper. Försök
            att mörda MAS enda språkrör i parlamentet, Evo Morales, misslyckades
            dock.
          </p>
          <p xml:id="i-JaSdALskJSNHvokWrYSnDy">
            Under Evo Morales tid som president var en av de första åtgärderna
            han vidtog att begränsa odlandet av koka. Varje kokaodlande bonde
            skulle inte få använda mer än en viss begränsad areal för att
            odla koka.
          </p>
          <head type="h1" xml:id="i-KFUGweyMrgoPxrLg7zUoyM">
            6 Högerns angrepp på MAS och Evo Morales
          </head>
          <p xml:id="i-M9P7kQ8VYYHixhSEgciGoB">
            Banzers och hans efterföljares regeringar försökte att bli av
            med Evo Morales. Man förtalade honom och man försökte underbygga
            anklagelserna med fabricerade bevis och lyckades beröva honom
            hans parlamentariska immunitet. Evo Morales hade dock dessförinnan
            blivit känd utanför landets gränser. Han hade proklamerat att
            han avsåg att ställa upp i valet till president.
          </p>
          <p xml:id="i-TaheTUyNfkqhyGBLY7mMsu">
            Under valkampanjen utvidgades den politik som hans parti bedrivit
            till att inte bara handla om kokaböndernas situation. Den kom
            även att angripa den bolivianska regeringens neoliberala politik
            som bland annat gått ut på att privatisera landets elproduktion.
            Följden av privatiseringen av elproduktionen ledde till att elpriserna
            löpte amok samtidigt som det transnationella företag som tagit
            över produktionen inte gjorde överenskomna investeringar för att
            modernisera produktionen.
          </p>
          <p xml:id="i-9bg5qhNTALvHcRe3vbpDzz">
            När Bolivias alla vattentillgångar därefter skulle privatiseras
            ledde detta till så kraftiga protester att den dåvarande regeringen
            tvingades retirera.
          </p>
          <head type="h1" xml:id="i-AZsaAzKC5vLLsmWwMMJWBE">
            7 Valet 2002 och USA:s agerande
          </head>
          <p xml:id="i-EpJ45mSd8Pk7gEwYvoMymP">
            I maj 2002 låg MAS på 4 procent i opinionsundersökningarna. Evo
            Morales hoppades då på att man om medlemmarna i MAS arbetade bra
            i valrörelsen skulle kunna komma upp i 9 procent. Opinionssiffrorna
            dagarna före valet visade på 11 procent. Den slutliga sammanräkningen
            visade att MAS erhållit 22,1 procent av rösterna. MAS hade blivit
            näst största parti i Bolivia efter högerpartiet MNR, som leddes
            av gruvmagnaten Gonzalo Sanchez de Lozada. Det socialdemokratiska
            MIR, som leddes av Jaime Paz Zamora, korrumperat efter sitt samregerande
            med Banzer/Quiroga, gick kraftigt tillbaka. Tillsammans hade för
            övrigt MIR:s ledare och ledaren för det högerpartiet NFR Manfredo
            Reyes Villa kallats till USA för konsultationer när det gällde
            hur man skulle hantera Evo Morales och MAS. För Reyes Villas del
            blev valet ett rejält fiasko.
          </p>
          <p xml:id="i-8HS7AMRJt2V8sqnxzvGsK">
            Före och under valkampanjen hade USA:s ambassadör i Bolivia uppträtt
            på ett sätt som hör den gamla amerikanska knölpåkspolitiken till.
            USA-ambassadör Manuel Rocha förklarade tre dagar före valet att
            USA skulle dra bort allt ekonomiskt och finansiellt bistånd om
            Evo Morales valdes till president. Han gjorde uttalande öppet
            och officiellt i den sittande presidenten Quirogas närvaro, utan
            att denne på något sätt kommenterade ambassadörens osedvanligt
            klumpiga inhopp i den bolivianska valkampanjen.
          </p>
          <head type="h1" xml:id="i-16QxYQqzUAhUsjR9m1GGh">
            8 Sanchez de Lozada som president
          </head>
          <p xml:id="i-En3KzfD8FjYoDCM2qoi1jz">
            När parlamentet sammanträdde efter valet visade det sig att MAS
            fått 11 platser i den viktiga senaten. Ledamöterna talade inte
            spanska utan det indianska urbefolkningens språk quechua och aymara
            och tuggade koka för att visa att koka inte var detsamma som kokain.
          </p>
          <p xml:id="i-NkayxgnsY8QiuyAS7WQE85">
            Ingen av presidentkandidaterna hade dock fått 50 procent av antalet
            avgivna röster, vilket krävs för att man skall bli president i
            Bolivia. När ingen får över 50 procent är det parlamentet som
            utser president. Det bildades åter en stor koalition med de Lozadas
            MNR i spetsen uppbackat av MIR och en del andra mindre partier.
          </p>
          <p xml:id="i-LVXmAVorWAgy6LTquzadRs">
            Till sitt förfogande i valkampanjen hade de Lozada, Zamora och
            Reyes Villa haft miljoner och åter miljoner dollar att förbruka.
            Evo Morales hade knappt inte ens pengar till en enkel valbuss
            att resa runt i landet med. Men det var uppenbart att en kraftig
            omsvängning i boliviansk politik var på väg.
          </p>
          <p xml:id="i-4FfD1MapW1j2iUoijERMG6">
            Sanchez de Lozada fortsatte den neoliberala politik som tidigare
            förts av Banzer och Quiroga. Han inledde en långtgående privatiseringspolitik.
            Han mötte hårt motstånd när det gällde privatiseringen av Bolivias
            vattentillgångar. Detta motstånd blev än hårdare när det gällde
            Bolivias gas- och oljetillgångar. De Lozadas regering tecknade
            ett stort antal kontrakt med en rad transnationella företag om
            Bolivias naturtillgångar avtal som aldrig ratificerades i det
            bolivianska parlamentet, vilket enligt boliviansk grundlag måste
            ske för att de skall anses giltiga. De transnationella företag
            det handlade om var framför allt europeiska. Det största av dem
            var det spanska oljeföretaget Repsol.
          </p>
          <p xml:id="i-9TWo2ATTkbftzEJ5gNuWQR">
            Protesterna mot de Lozadas politik växte snabbt. En folklig mobilisering
            mot regimens politik inleddes med strejker, vägblockeringar och
            stora demonstrationer. La Paz spärrades av den sociala rörelsens
            aktivister. I detta läge satte regeringen in militären som sköt
            skarpt mot demonstranterna. Ett hundratal av dem dödades. Regeringens
            politik förmådde dock inte stoppa protesterna. Resultatet blev
            i stället att de Lozada tvingades avgå och överlämna makten till
            sin vicepresident, Carlos Mesa. Sanchez de Lozada lämnade tillsammans
            med delar av sin regering Bolivia med sina förmögenheter och reste
            till Florida, USA.
          </p>
          <head type="h1" xml:id="i-TcLYquZQSMjUA5JUXbBL4P">
            9 President Mesa förmår inte förverkliga folkomröstningsresultatet
          </head>
          <p xml:id="i-QATPs1idXPZBpQ3LSLC6vt">
            President Mesa tvingades utlova en folkomröstning om hur man
            skulle hantera landets naturtillgångar samt en författningsreform.
            En sådan genomfördes också. Folkomröstningen visade att, som president
            Mesa uttryckte saken, Bolivias folk måste ta ett stadigt grepp
            om landets naturtillgångar. Hur detta konkret skulle genomföras
            talade han dock inte om. Dessutom visade folkomröstningen att
            landets grundlag måste omarbetas. De flesta författningar i Latinamerika
            är gamla och tillkomna för att tillgodose en oligarkis intressen.
            Ursprungsbefolkningen har diskriminerats på en rad områden på
            ett apartheidliknande sätt även i Bolivia, där landets ursprungsbefolkning
            varit och är i majoritet. I Bolivia räknades inte landets urbefolkning
            som fullvärdiga medborgare. Människor som tillhörde urbefolkningen
            var inte registrerade i någon form av folkbokföring. De fanns
            inte, räknades inte. Diskrimineringen tog sig många bisarra uttryck.
            För något decennium sedan hade urbefolkningen inte tillåtelse
            att gå på La Paz trottoarer.
          </p>
          <p xml:id="i-LxCoHWH5dvqTMBr82d7Zhc">
            Bolivias politiska kris var emellertid inte löst i och med folkomröstningen.
            Striden kom efter folkomröstningen att handla om hur folkomröstningsresultatet
            skulle tolkas och förverkligas.
          </p>
          <p xml:id="i-FBVnmKg7G12uEDd4gsErHi">
            Då inget hände fortsatte demonstrationerna, strejkerna och vägblockeringarna.
            Den sociala rörelsen med MAS i spetsen växte alltmer i styrka,
            vilket ledde till att även Mesa avgick som president. Näst på
            tur att ta över presidentposten var talmannen i senaten och deputeradekammaren
            men dessa båda politiker var kända för att stå mycket långt till
            höger framför allt senatens talman Vaca Diez. Om någon av dessa
            accepterade presidentposten skulle det ha varit en så oerhörd
            utmaning mot den sociala rörelsen och ursprungsbefolkningen att
            inbördeskriget hade stått för dörren. De båda talmännen drog sig
            dock tillbaka. I stället accepterade Högsta domstolens ordförande
            Eduardo Rodriguez, som var näste man i tur, att bli president.
            Grundlagen tillät honom dock inte att vara president mer än ett
            halvår. Därefter måste nyval hållas och en ny president utses.
          </p>
          <p xml:id="i-TqRaT233y2F6MUWtUim5VT">
            Nyval hölls den 18 december 2005. MAS och Evo Morales vann en
            jordskredsseger. MAS vann 54,3 procent av rösterna. Den närmaste
            kandidaten var Quiroga från partiet Podemos (tidigare ADN) som
            endast fick 28 procent av rösterna. Det var första gången på 180
            år som en president och hans parti vann ett val med egen majoritet.
            Valet hade liksom den tidigare folkomröstningen om landets naturtillgångar
            och konstitution gått lugnt och fredligt till. Ett stort antal
            av de valsedlar som avgivits i de områden där Podemos hade en
            stark förankring och stort inflytande hade dock försvunnit. I
            sitt första tal efter valet riktade därför Evo Morales skarp kritik
            mot den valkommitté som var ansvarig för valets genomförande.
          </p>
          <head type="h1" xml:id="i-LaFc9NvfoiT2SDZyZV9x3v">
            10 MAS valseger
          </head>
          <p xml:id="i-XuT3C41gvmKZ9BpZbRJeJy">
            När Evo Morales tillträdde som president förklarade han med eftertryck
            att en ny period i Bolivias historia inletts. Det var slut på
            diskrimineringen. Ursprungsbefolkningen, som utgör majoriteten
            av Bolivias befolkning, hade åter blivit herrar i sitt eget land.
            Han jämförde det som inträffat i Bolivia med apartheidsystemets
            avskaffande i Sydafrika. Det var slut på den tid då landets oligarki
            för privilegier för egen del i strid med gällande lagar kunde
            sälja ut landets tillgångar för en spottstyver. Bolivias historia,
            med en enda lång historia av utplundring, var till ända, menade
            Evo Morales.
          </p>
          <p xml:id="i-4w4JkseKEUkxKJv4RKsUHr">
            MAS får dock ta över en mängd problem som skapats av tidigare
            nyliberala regeringar. Vid det senaste G 8-mötet kom man överens
            om att ge Sydamerikas fattigaste land skuldavskrivningar, men
            samtidigt finns det en rad villkor för dessa avskrivningar.
          </p>
          <p xml:id="i-31g3dSUqxMhMYro4z3qonR">
            Den nya regeringen brottas i dag med en mängd problem med oligarkin
            som har sitt starkaste fäste i provinsen Oiente, där också de
            stora tillgångarna av olja, gas och metall finns. Oligarkin driver
            i strävan att bevara sina privilegier och skydda de rikedomar
            de under militärdiktaturen tillskansat sig på ett olagligt sätt
            en separatistisk politik i förhållande till övriga Bolivia. Man
            eftersträvar en autonomi som innebär att man avhänder sig ansvaret
            för Bolivias fattigare provinser. Oligarkin har goda förbindelser
            med USA och stora USA- och Europabaserade multinationella företag,
            som på olika sätt försöker att blanda sig i Bolivias interna angelägenheter.
          </p>
          <p xml:id="i-J4Zpa7PHYXBL4LqzssEuHt">
            Evo Morales var även snabb att bygga ut förbindelserna med och
            skaffa bistånd från grannländerna. Landets förbindelser med Chile,
            ett grannland som Bolivia länge haft ett frostigt förhållande
            till ända sedan det s.k. salpeterkriget 18791883, har förbättrats.
          </p>
          <head type="h1" xml:id="i-Jk2mZktwStZNUsHNhQNmTq">
            11 Nationaliseringarna av gas och olja
          </head>
          <p xml:id="i-PH8tjUVsErLwpfgPn2iAht">
            Den 1 maj 2006 förklarade Evo Morales att landets tillgångar
            av gas och olja skulle nationaliseras. Vad dessa nationaliseringar
            konkret innebär är ännu en smula oklart. Frågan handlar främst
            om att Bolivia vill ha ordentligt betalt av de transnationella
            företagen för det de exploaterar. Tidigare regimer har slumpat
            bort landets naturtillgångar. Kravet på nationaliseringar innebär
            inte att man vill kasta ut de transnationella företagen eller
            utestänga utländska investeringar, utan mer om att de till stora
            delar olagliga avtal som tidigare regering ingått med dem skall
            omförhandlas.
          </p>
          <p xml:id="i-ExsSsjHbimjFcMWDex91pU">
            Spanien och EU:s s.k. utrikesminister Solana har uttalat sig
            både negativt och klumpigt om nationaliseringarna, då de drabbar
            det spanska petroleumföretaget Repsol. Han har uppenbarligen sett
            mer till snäva spanska intressen än till den frigörelseprocess
            från förtryck, diskriminering och utplundring som pågår i flera
            latinamerikanska länder.
          </p>
          <p xml:id="i-GtrJRPTjuXE61NqNendYdX">
            Presidenterna Lula i Brasilien, Kirchner i Argentina, Tabare
            Vazquez i Uruguay och Chavez i Venezuela har ställt sig bakom
            Evo Morales politik.
          </p>
          <head type="h1" xml:id="i-8yv1Duyg4ZCVBkvsahbb9k">
            12 En ny konstitution
          </head>
          <p xml:id="i-GZREL1omaubeAHcj4EbeCj">
            I samband med sitt tillträde som president deklarerade Evo att
            man skulle påbörja arbetet med en ny grundlag för Bolivia. Ett
            av de första besluten som det nyvalda parlamentet fattade var
            att utse en konstituerande församling som skulle utforma en modern,
            mer demokratisk grundlag. Den 2 juli 2006 hölls val till den konstituerande
            församlingen i Bolivia. Arbetet i den konstituerande församlingen
            påbörjades den 6 augusti 2006. Det har beräknats pågå under ett
            år. I den konstituerande församlingen ingår representanter från
            MAS och från oppositionen.
          </p>
          <p xml:id="i-VrjwMbpYtLymXPjwT1Jypu">
            Oppositionen, som har sina rötter i den privilegierade oligarkin,
            har på olika sätt försökt att obstruera arbetet i församlingen.
            Det sades från början att den nya författningen skall antas med
            två tredjedels majoritet. Oppositionen har försökt att omtolka
            detta till att inte bara handla om hela den slutliga texten utan
            även om alla beslut som fattas i olika underkommittéer som utses
            inom den konstituerande församlingen. Ett sådant arbetssätt skulle
            inte bara starkt försena arbetet med den nya grundlagen utan sannolikt
            omintetgöra det. Oppositionen har även försökt organisera vad
            i svenska medier presenterats som strejker, men som i själva verket
            är lockouter lockouter understödda av väpnade fascistiska kampgrupper
            som Naçion Camba och Juventud Crucenista, vilka i flera fall har
            starka rasistiska inslag.
          </p>
          <p xml:id="i-2FvSsyafdpFuxydhvRfxvr">
            Oppositionen förefaller dock i skrivande stund ha funnit denna
            väg föga framkomlig när det gäller att påverka arbetet med en
            ny författning.
          </p>
          <p xml:id="i-7w51cf6dk9en59hU8q6gMT">
            Behovet av en modernare författning är stort. Det är inte bara
            MAS och ursprungsbefolkningen som krävt detta. Även institutioner
            som Världsbanken och IMF har ansett att Bolivias grundlag måste
            moderniseras.
          </p>
          <p xml:id="i-GcVfyqERfK1AAojVcmxs1m">
            Utvecklingen handlar inte bara om att det bolivianska folket
            vill ta ett grepp om sitt lands naturtillgångar. Den handlar också
            om att man hyser en stark önskan om en djupgående demokratisering.
          </p>
          <p xml:id="i-KBaZUjtN836xxBjv2G3p88">
            När det gäller Bolivias arbete med en ny författning och en demokratisering
            av samhällsförhållandena är den i högsta grad en process värd
            att stödja. Bolivia är på väg bort från diktatur, rasism, diskriminering
            och ekonomisk utplundring.
          </p>
          <head type="h1" xml:id="i-E2hQufgR53buL3HC7DrZmU">
            13 Den nya regeringens politik
          </head>
          <p xml:id="i-6LYpfRpFznVyqU9CvVz5KM">
            Den nya regeringen har inlett en omfattande reformering av det
            bolivianska samhället. Då en stor del av befolkningen inte kan
            läsa och skriva har regeringen inlett en alfabetiseringskampanj.
            En stor del av befolkningen är inte folkbokförd och saknar därmed
            medborgerliga rättigheter. Är man inte registrerad finns man inte.
            Sålunda har man genomfört ett registreringsprogram så att en stor
            del av landets invånare som saknat både rösträtt och andra rättigheter
            får del av dessa. Regeringen avser också att införa en arbetsrättslagstiftning
            som förhindrar arbetsgivarna rätt att godtyckligt anställa och
            avskeda människor. Bolivia har i praktiken saknat en sådan lagstiftning.
            Den nya regeringen har sänkt avgifterna för el, vilket har stor
            betydelse för landets fattiga befolkning. Ett hälsoprogram som
            omfattat alla mellan 5 och 60 år har införts. Den nya regeringen
            har förhandlat fram ett avtal med Kuba och Venezuela som skall
            ge gratis hjälp åt synskadade. Den nya regeringen har också höjt
            pensionerna med 7 procent. Likaså har minimilönen höjts.
          </p>
          <p xml:id="i-HjDyQaBcexPXhxM7M9Hwe5">
            Den nya regeringen har omformulerat villkoren för upphandlingen
            av de stora malmtillgångarna i Mutún, i St. Cruz. Man efterstävar
            att omförhandla avtalen med de avtal som tidigare regeringar olagligt
            ingått med multinationella företag. Det är först om de transnationella
            företagen vägrar omförhandling som regeringen avser att nationalisera
            de tillgångar som det handlar om.
          </p>
          <p xml:id="i-J3YkfNujjLhkqky7cEUznx">
            Regeringen har även inlett arbetet med en ny jordreform. Under
            diktatorn Banzers tid överfördes på olagligt sätt stora egendomar
            till ett fåtal medlemmar av den bolivianska oligarkin. Ofta var
            det urbefolkningens egendom som genom olika manipulativa vägar
            överfördes till redan rika latifundieägare (ungefär storgodsägare).
          </p>
          <p xml:id="i-CiXouXW4vFVF6orkKhU5yA">
            Det är ett digert reformprogram för att få bukt med flera sidor
            av den fattigdom som härskat i landet i århundraden.
          </p>
          <head type="h1" xml:id="i-8LumCUYaDUXPEAu1Zu9w73">
            14 Oligarkins attacker mot den folkvalda regeringen och faran
            för en militärkupp
          </head>
          <p xml:id="i-2heq6k7c7MgyrrfDVit4Je">
            Den 10 oktober inträffade en händelse i Bolivia som svårligen
            kan tolkas som annat än ett angrepp på Bolivias folkvalda regering
            och landets president. Anhängare till gruvägarkooperativ i Hunani-regionen
            gick till angrepp mot arbetarna i de statligt ägda gruvorna. Flera
            av angriparna var beväpnade. I den konfrontation som uppstod dödades
            22 personer. Uppgifter förtäljer dock att obduktionen visat att
            flera av de dödade uppvisade skottskador av en art som bara åstadkoms
            av prickskyttar. Gruvägarkooperativen, som står oppositionen nära,
            och den bolivianska oligarkin, försökte lägga ansvaret för det
            inträffade på regeringen. Detta var inte det enda försöket att
            från den bolivianska oligarkins sida åstadkomma gnissel i samhällsmaskineriet
            i syfte att störta den folkvalda regeringen i Bolivia. Transportstrejker
            genomförda av åkeriägare och andra obstruktioner har också genomförts.
            Den situation som oppositionen och landets oligarki försökte och
            försöker skapa påminner mycket starkt om förspelet till militärkuppen
            mot president Allendes folkvalda regering i Chile.
          </p>
          <p xml:id="i-8jBppabaz5CmGp7YzxVJLJ">
            Skyldiga till den blodsutgjutelse som följde av Pinochet och
            den chilenska militären kupp mot Salvador Allende och den chilenska
            demokratin var dock inte bara medlemmarna av Pinochets militärjunta.
            I det sammanhanget figurerade även flera stora internationella
            företag som exempelvis ITT.
          </p>
          <p xml:id="i-9jYoWdoj1K3Nsi5j7muviH">
            Så ter sig utvecklingen ut även i dagens Bolivia. Det är dock
            i första hand inte USA-företag som är inblandade den här gången
            utan europeiska. I kulisserna finns de företag som bara för något
            år sedan undertecknade olagliga avtal med den då sittande genomkorrumperade
            regeringen under Sanchez de Lozada. Bland dem finns Petrobras,
            som fastän till namnet brasilianskt till största delen styrs från
            Wall Street, British Petrolerum (BP) och det spanskägda Repsol
            m.fl. Med andra ord: Europa är inblandat och medskyldigt till
            de angrepp som sker på den demokratiskt valda regeringen i Bolivia.
          </p>
          <p xml:id="i-NaRA5fUiJosYHsmv5pHwoZ">
            Även Europeiska unionen uppträder på ett sätt som måste ifrågasättas.
            Vicepresidenten i EU Alejo Vidal-Quadras, från Katalonien, har
            sammanträffat med ledaren för medborgarkommittén i St. Cruz, stor
            latifundieägare och framträdande anhängare till framlidne diktatorn/presidenten
            Hugo Banzer, Herman Antello, och uttalat sig nedsättande om den
            demokratiskt valda regeringen i Bolivia och enligt den bolivianska
            dagstidningen El Deber förklarat att han skall göra allt för att
            stödja de krafter som arbetar mot den utveckling som inletts i
            Bolivia under Evo Morales. Likaledes har EU-kommissionären Benita
            Ferrero-Waldner uttalat sig förklenande om den demokratiskt valda
            regeringen i Bolivia. Det bör noteras att Evo Morales valdes till
            president med 54 procent av de avgivna rösterna och erhöll egen
            majoritet något som inte inträffat på 180 år. Det bör i det här
            sammanhanget understrykas att det i det val som genomfördes 2005
            var den tidigare förtryckta, hunsade och bespottade ursprungsbefolkningen
            (65 procent av landets hela befolkning) som på allvar engagerade
            sig i landets politiska utveckling för att ta dess öde i sina
            händer, en händelse som utan svårighet kan jämföras med apartheidsystemets
            upphävande i Sydafrika. Att efter ett sådant val tala förklenande
            om Bolivias demokrati kan inte betraktas som annat än en magnifik
            politisk fadäs.
          </p>
          <head type="h1" xml:id="i-CaXo3AKNuqptTA9LuYh7eQ">
            15 Demokrati och fattigdomsbekämpning
          </head>
          <p xml:id="i-6NqV54MfGGfcbKaniKv3dD">
            Vänsterpartiet menar att Sverige som enskild stat och som medlem
            av EU kraftfullt måste understödja det bolivianska folkets möjligheter
            att skapa en ny mer demokratisk författning. Detta vill vi att
            riksdagen ger regeringen till känna.
          </p>
          <p xml:id="i-YRdwx2jpYeExjvNQMQnPB">
            Likaså anser Vänsterpartiet att Sverige som enskild stat och
            som medlem av EU bör understödja det bolivianska folkets möjligheter
            att försvara sig mot multinationella företags illegala plundringar
            av Bolivias naturtillgångar. Detta vill vi att riksdagen ger regeringen
            till känna.
          </p>
          <p xml:id="i-DUYijJPcksngArXzuHQZsg">
            Hela den långa historien av ett 500-årigt förtryck och plundring
            visar att Sverige som enskild stat och som medlem av EU måste
            understödja det bolivianska folkets möjligheter att ta till vara
            sitt lands naturtillgångar. Detta vill vi att riksdagen ger regeringen
            till känna.
          </p>
          <p xml:id="i-R4qM5gfDKo34JGqCrv2hAN">
            En annan viktig del i kampen för demokrati och välstånd i Bolivia
            är kampen för social rättvisa. I landet måste det, förutom att
            det befrias från den plundring som det varit utsatt för under
            århundraden, också skapas en jämnare fördelning inom landet av
            resurserna. Sverige bör som ett led i kampen mot fattigdomen understödja
            det bolivianska folkets och dess folkvalda regerings rätt att
            utan inblandning från främmande makter och transnationella företag
            själva bestämma hur man skall komma till rätta med den ojämna
            fördelningen av landets resurser. Detta vill vi att riksdagen
            skall ge regeringen till känna.
          </p>
          <p xml:id="i-9297UC8rqTNaT7nvqxpbY5">
            En viktig del i ett program för en jämnare fördelning av resurserna
            utgörs av kravet på en radikal jordreform. I dag innehas en stor
            del av jorden i Bolivia av stora latifundier ägda av ett fåtal
            medlemmar av den bolivianska oligarkin. Många av dem har tillskansat
            sig dessa på olagligt sätt under Banzerdiktaturen. Jorden måste
            fördelas så att fler kan livnära sig av jord- och skogsbruk i
            stället för att ett fåtal berikar sig på den. Sverige borde både
            i egenskap av enskild stat och som medlem i EU som ett led i kampen
            mot fattigdomen understödja det bolivianska folkets och dess folkvalda
            regerings rätt att utan yttre inblandning genomföra en genomgripande
            jordreform. Detta vill vi att riksdagen skall ge regeringen till
            känna.
          </p>
          <p xml:id="i-CRKNRymXE1f1yPRLMuLMk7">
            Att uppfylla alla dessa krav ligger i linje med en politik som
            syftar till att utvidga demokratin, försvara de mänskliga rättigheterna
            och folkrätten som ett led i kampen mot fattigdomen. Fattigdomsbekämpning
            och kampen för demokrati betingar varandra.
          </p>
        </div>
        <div type="motSignatures">
          <list>
            <item xml:id="i-QXShUsFnR4Sf6cgAzi9LRR" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-ALu1p8zsfcirdHP6W5xr8r" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-SKaA3MCMCctpUenoCtde9f" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-E14eCraLnpgPiH9ztJUsCX" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-39HydxDXe7UETYVzsxXxDX" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-KyGrm5YYC21m1332rRpY3q" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-Te2CnGunyf1sC8fZYfgGum" who="i-5pddtLwy622h33X3RtqGeL">
              Pernilla Zethraeus (v)
            </item>
          </list>
        </div>
      </div>
    </body>
  </text>
</TEI>
