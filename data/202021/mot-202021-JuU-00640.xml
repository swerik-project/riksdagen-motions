<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-00640">
  <teiHeader>
    <fileDesc>
      <titleStmt>
        <title>Processrättsliga frågor</title>
        <author corresp="i-Dkz1KdQBrKqVm9WCptUQaD">av Adam Marttinen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:640 av Adam Marttinen m.fl. (SD)</title>
          <idno type="rdwebb">H802640</idno>
          <rs type="number">640</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H802640/text</ref>
          <ref type="dokument_url_html">http://data.riksdagen.se/dokument/H802640</ref>
          <ref type="dokumentstatus_url_xml">http://data.riksdagen.se/dokumentstatus/H802640</ref>
          <ref type="docx">http://data.riksdagen.se/fil/E3B25A9E-0E78-475F-833F-992534F4F3F2</ref>
          <ref type="pdf">http://data.riksdagen.se/fil/C2269626-679F-441B-B33C-E526F686D22A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-LjpaL4XhPNoSZ44TkA9j3w</idno>
            <name>Katja Nyberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2XYhXv16Zd4HRp4tppxgYG" type="signed"/>
        <correspContext corresp="i-2XYhXv16Zd4HRp4tppxgYG">
          <note type="signatory" corresp="i-Dkz1KdQBrKqVm9WCptUQaD"/>
          <note type="signatory" corresp="i-LjpaL4XhPNoSZ44TkA9j3w"/>
          <note type="signatory" corresp="i-DyRx69amzrrY88Jd1Ln7EC"/>
        </correspContext>
        <correspAction xml:id="i-GEbMjZ1qszeZq6t3AzYAb6" type="submitted">
          <date when="2020-09-30"/>
          <time when="15:57:13"/>
        </correspAction>
        <correspAction xml:id="i-HQ7yHKgdPMVB6SWHQhyKd3" type="reviewed">
          <date when="2020-09-30"/>
          <time when="16:29:21"/>
        </correspAction>
        <correspAction xml:id="i-N6RAFmynbppzDJ3aPGAV9E" type="referred">
          <date when="2020-10-14"/>
        </correspAction>
        <correspAction xml:id="i-UYdr3QkjK3TvNhPwbcf26J" type="assigned">
          <date when="2021-05-19"/>
          <time when="16:52:09"/>
        </correspAction>
        <correspContext corresp="i-UYdr3QkjK3TvNhPwbcf26J">
          <ref type="assignedTo">Justitieutskottet</ref>
        </correspContext>
        <correspAction xml:id="i-Dg43n2Leqt59jBverDhpuS" type="behandlas_i"/>
        <correspContext corresp="i-Dg43n2Leqt59jBverDhpuS">
          <ref type="uppgift">2020/21:JuU25</ref>
          <ref type="ref_dok_id">H801JuU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU25</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:640 av Adam Marttinen m.fl. (SD)
          Processrättsliga frågor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Nnn4dfRdj9RLozdUGikqYY">
            Förslag till riksdagsbeslut
          </head>
          <list style="ol">
            <item xml:id="i-BhxR41NaiVN547x5Tpv6MZ">
              Riksdagen ställer sig bakom det som anförs i motionen om ett
              kronvittnessystem och tillkännager detta för regeringen.
            </item>
            <item xml:id="i-8aed7kU7PLSYpFyEDHSRG5">
              Riksdagen ställer sig bakom det som anförs i motionen om utökat
              vittnesskydd och tillkännager detta för regeringen.
            </item>
            <item xml:id="i-2CSeAhKE1f5G7joj51jCqx">
              Riksdagen ställer sig bakom det som anförs i motionen om användande
              av anonyma vittnen och tillkännager detta för regeringen.
            </item>
            <item xml:id="i-FdXgV2ADnpHWuDZH6t1UDZ">
              Riksdagen ställer sig bakom det som anförs i motionen om bevisvärde
              för uppgifter under förundersökningen och tillkännager detta för
              regeringen.
            </item>
            <item xml:id="i-C7zmZkjaiqbQ4JCavCMdY2">
              Riksdagen ställer sig bakom det som anförs i motionen om lättade
              restriktioner i fråga om hemliga tvångsmedel och tillkännager
              detta för regeringen.
            </item>
            <item xml:id="i-K5iqmpQEctzVLZPvejU4FH">
              Riksdagen ställer sig bakom det som anförs i motionen om översyn
              och modernisering av hemliga tvångsmedel och tillkännager detta
              för regeringen.
            </item>
            <item xml:id="i-7nU61ELqjTMYuBQZPzyuaK">
              Riksdagen ställer sig bakom det som anförs i motionen om beslag
              och hemliga tvångsmedel och tillkännager detta för regeringen.
            </item>
            <item xml:id="i-MZRCWrRJpzgZKMDGh23tXN">
              Riksdagen ställer sig bakom det som anförs i motionen om ljudupptagning
              vid hemlig kameraövervakning och tillkännager detta för regeringen.
            </item>
            <item xml:id="i-TZAKQcHA6CVaeygezmJLi">
              Riksdagen ställer sig bakom det som anförs i motionen om platskrav
              för hemlig dataavläsning och tillkännager detta för regeringen.
            </item>
            <item xml:id="i-Gzt3XuemqoN5zdiGAJw1XS">
              Riksdagen ställer sig bakom det som anförs i motionen om undantag
              för vissa platser gällande hemlig dataavläsning och tillkännager
              detta för regeringen.
            </item>
            <item xml:id="i-7V1zAXA99r1SLR2fHuE6qu">
              Riksdagen ställer sig bakom det som anförs i motionen om hemlig
              dataavläsning i inhämtningslagsfallen och tillkännager detta för
              regeringen.
            </item>
            <item xml:id="i-JEV1PD96gJBeKkZK5ygZfr">
              Riksdagen ställer sig bakom det som anförs i motionen om territorialitetsprincipen
              gällande hemlig dataavläsning och tillkännager detta för regeringen.
            </item>
            <item xml:id="i-GqT6HDtNN8PhXRQmsE8LEK">
              Riksdagen ställer sig bakom det som anförs i motionen om signalspaning
              vid terrorism och tillkännager detta för regeringen.
            </item>
            <item xml:id="i-Jc9nFwZBa4xYoTR8LvmWGy">
              Riksdagen ställer sig bakom det som anförs i motionen om användandet
              av preventiva tvångsmedel och tillkännager detta för regeringen.
            </item>
            <item xml:id="i-XqNuuQ2yUYAHiebk9wRycD">
              Riksdagen ställer sig bakom det som anförs i motionen om användandet
              av preventiva tvångsmedel gällande organiserad kriminalitet och
              tillkännager detta för regeringen.
            </item>
            <item xml:id="i-BSwNUU3cq8s8LNiVNWuxDQ">
              Riksdagen ställer sig bakom det som anförs i motionen om snabbspår
              för utvisning och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-W8NuB6pVTTj5rPhpaBtRLu" type="h1">
            Kronvittnen
          </head>
          <p xml:id="i-K6XAHSikPSrQpqnHe4DhSq">
            Danmark har en sådan ordning där det även ska beaktas om gärningsmannen
            har lämnat upplysningar som är avgörande för utredningen av andras
            brott. Även Norge har antagit en liknande lag som beaktar om den
            tilltalade i väsentlig grad har bidragit till uppklar­andet av
            andra brott.
          </p>
          <p xml:id="i-NLFBqkgJ8SDFLcKDZogY18">
            Uppgifter som ett kronvittne lämnar måste vara verifierbara,
            konkreta och av väsent­lig betydelse för utredningen. Exempelvis
            kan det handla om uppgifter om var stöld­gods, vapen som har använts
            vid brott, möten, telefonnummer eller personer befinner sig eller
            andra uppgifter som på olika sätt kan verifieras. Precis som regeringen
            anser att det bör finnas goda förutsättningar att upptäcka eventuella
            felaktigheter för medverkan till utredning av egen brottslighet
            finns det även goda förutsättningar att upptäcka even­tuella felaktigheter
            i fråga om ett kronvittnes uppgifter.
          </p>
          <p xml:id="i-DSMbJeMoQVzZyqn5UKo2xa">
            Flera personer inom rättsväsendet och brottsbekämpningen framhåller
            att det finns en efterfrågan på att införa ett kronvittnessystem
            i Sverige. Hur stor strafflindring detta ska kunna medföra får
            utredas närmare. Med beaktande av att argumenten emot kron­vittnessystem
            enligt oss är rätt svaga menar vi att fördelarna överväger:
          </p>
          <p xml:id="i-JwxKkAcfsRtPjcivZcsBH9">
             snabbare handläggningstider, speciellt i mindre komplicerade
            ärenden
          </p>
          <p xml:id="i-5i97oQuBd62d36aWRJxGHX">
             kortare häktningstider och färre häktningar med restriktioner,
            vilket är bra ekonomiskt och mer humant
          </p>
          <p xml:id="i-2Y5Vb6YK5kVN4dTxdHXyNm">
             incitament för misstänkta att berätta om sin egen brottslighet
            och andras, vilket ökar chanserna att lagföra personer högre upp
            i hierarkin och andra inblandade.
          </p>
          <p xml:id="i-MsWmAVCK9z6fhKx1rL45yE">
            Det finns flera fördelar; inte minst ekonomiskt men även resursmässigt
            kan det hjälpa brottsbekämpande myndigheter. Detta kan också ses
            ur ett moraliskt/rättsvårdande per­spektiv där det ger oss större
            möjligheter att lagföra de människor som tjänar mycket pengar
            på brottslighet och som utnyttjar och skadar andra människor och
            samhället.
          </p>
          <p xml:id="i-2LqqjR22UwHtRcjGbmqcd6">
            Med ett kronvittnessystem ökar möjligheterna att åtala och fälla
            ledande personer inom den organiserade brottsligheten. Justitieutskottet
            och riksdagen har tidigare följt Sverigedemokraternas linje och
            tillkännagivit (2018/19:JuU12 samt rskr. 2018/19:169) att ett
            kronvittnessystem ska utredas. Regeringen bör skyndsamt återkomma
            med detta till riksdagen.
          </p>
          <head xml:id="i-FYDQpc1papkBf3AYJtmWbv" type="h1">
            Utökat vittnesskydd
          </head>
          <p xml:id="i-9tEuyWj5noVszbhLyeiatE">
            Med ett införande av kronvittnessystem kommer det också att ställas
            högre krav på vittnesskydd. Det bör tillsättas en utredning över
            hur vittnesskyddet kan förbättras samt en tydlig budgetering för
            att hantera de extrakostnader som ett utbyggt vittnesskydd medför.
            Det bör finnas en grupp inom den del av polisen som är inriktad
            mot grov organiserad brottslighet som är specialutbildad för just
            vittnesskydd som får ett helhetsansvar i en sådan process.
          </p>
          <head xml:id="i-583bxhMjavUsuakZC1whmp" type="h1">
            Anonyma vittnen
          </head>
          <p xml:id="i-KEArw5nZnWdAPfBJcCpSz8">
            Målsägande och vittnen har alltid haft en utsatt position i rättsprocessen.
            De uppgifter som de lämnar är inte sällan förenade med obehag
            och rädsla i fråga om den egna säker­heten. Vittnesmål utgör också
            ett av de viktigaste bevismedlen för domstolarna. Anonyma vittnen
            syftar till att skydda vittnet från negativa konsekvenser av vittnesmålet,
            exempel­vis hämndaktioner från den tilltalade eller personer knutna
            till denne. Möjligheten att av­ge ett vittnesmål anonymt antas
            påverka ett potentiellt vittne positivt och kan innebära att en
            person som annars inte hade vågat att vittna lämnar viktig information
            i målet. Sam­tidigt kan användningen av anonyma vittnen innebära
            att försvarets möjlighet att granska de bevis som läggs fram mot
            den tilltalade blir kringskurna.
          </p>
          <p xml:id="i-NjQ9h8DbTjpcYawD8eDR2q">
            Europakonventionen ställer inte upp något absolut förbud mot
            användningen av upp­gifter från anonyma vittnen. Sådana vittnen
            kan tillåtas undantagsvis. Det förutsätter ett konstaterat behov
            av skydd. Uppgifterna från ett anonymt vittne får inte heller
            läggas till grund för en fällande dom om det är den enda/avgörande
            bevisningen i målet. Om försvaret inte har möjlighet att höra
            ett anonymt vittne någon gång under processen skulle detta förfarande
            strida mot Europakonventionen. I fall där uppgifter från anony­ma
            vittnen används, krävs därför stöd för uppgifterna i övrig bevisning.
          </p>
          <p xml:id="i-7imSTmRqXB8bYMbefpPyzF">
            Av en utredning av riksdagens utredningstjänst framgick att av
            fyra länder som in­kom med svar, Finland, Storbritannien, Danmark
            och Nederländerna, var det endast Finland som svarade att de inte
            tillåter anonyma vittnen. I övriga länder som inkommit med svar
            tillåts anonyma vittnesmål under vissa förutsättningar. Även Sverige
            bör ut­reda användandet av ett sådant system.
          </p>
          <p xml:id="i-74husTT3GcAgMVMAx8h3nc">
            Justitieutskottet och riksdagen har tidigare följt Sverigedemokraternas
            linje och till­kännagivit (2018/19:JuU12 samt rskr. 2018/19:169)
            att möjligheten att i vissa fall vittna anonymt ska utredas. Regeringen
            bör skyndsamt återkomma med detta till riksdagen.
          </p>
          <head xml:id="i-GBZTPbfXUQat8yLKSDXYnt" type="h1">
            Uppgifter under förundersökningens bevisvärde vid rättegången
          </head>
          <p xml:id="i-AxYqfG7LDiEq313J9DA5Rm">
            Det är vanligt att misstänkta gärningsmän tiger genom förundersökningen.
            Vare sig det beror på en utbredd tystnadskultur i den organiserade
            brottsligheten eller normer för unga brottsaktiva utgör fenomenet
            ett problem för rättsväsendet. Åtalade har efter avslu­tad förundersökning
            en rätt att ta del av förundersökningsmaterialet, vilket i sig
            är en för­utsättning för att denne ska kunna försvara sig vid
            rättegången. Problematiken ligger i att den åtalade parten utan
            att ha återgett sin historia under förundersökningen sedan kan
            konstruera en historia som ger svar på åklagarens bevismaterial
            i efterhand. En tidigare utredning, SOU 2017:98, har till del
            lagt fram förslag på hur en sådan problematik kan bemötas.
          </p>
          <p xml:id="i-QQN9eZQXSQdgFCzyUrA5NY">
            I linje med vad utredningen förespråkar bör förslag lämnas som
            möjliggör att avvi­kande berättelser, vittnesmål och förhör under
            förundersökningen ges en större vikt vid bevisvärderingen. Särskilt
            då en gärningsman har valt att tiga genom förundersökningen för
            att senare vid rättegången delge sin berättelse bör sådana omständigheter
            beaktas i högre grad än idag.
          </p>
          <head xml:id="i-VnzwBJZ5FvjFahPPLQzrxX" type="h1">
            Lättade restriktioner för hemliga tvångsmedel
          </head>
          <p xml:id="i-7ybUrHtPfA1narKfYaaWfX">
            Hemliga tvångsmedel avser främst telefonavlyssning, kameraövervakning
            och bugg­ning. Tvångsmedlen utgör effektiva verktyg mot den grova
            brottsligheten, vilket fram­går av regeringens årliga redovisningar
            och Brottsförebyggande rådets rapporter. Tyvärr omges användningen
            av dessa i dag av alltför stränga restriktioner.
          </p>
          <p xml:id="i-MGpK8KcYY72uh8E2VnveCU">
            Den restriktivitet som nuvarande lagstiftning innebär betyder
            att verktygen främst används för att utreda narkotikabrott som
            har ett högt straffvärde, vilket endast utgör en del av den organiserade
            kriminalitetens verksamhet.
          </p>
          <p xml:id="i-7WrEwVnJ3Mi4TfmUf629zV">
            Restriktionerna för polisens användning av hemliga tvångsmedel
            ska lättas upp till en nivå liknande den som råder i Danmark.
            På grund av Danmarks bättre avvägda lag­stiftning kan polisen
            där använda hemlig teleavlyssning för brott med lägre straffvärde,
            exempelvis förberedelse till grov misshandel.
          </p>
          <p xml:id="i-Q7jvMRk9qZh7CPQq4N7Zfs">
            Gällande hemlig telefonavlyssning och hemlig kameraövervakning
            bör kravet för användande ändras till brott för vilket det inte
            är föreskrivet lägre än ett års fängelse. För hemlig rumsavlyssning
            bör kravet för användande ändras till brott för vilket det inte
            är föreskrivet lägre än två års fängelse.
          </p>
          <p xml:id="i-Mm25QQA8ghvQXfFc8N1RSb">
            Regeringen har i det så kallade 34-punktsprogrammet angett att
            den avser att se över regleringen i denna del. Det är dock angeläget
            att så sker utan ytterligare fördröjningar.
          </p>
          <head xml:id="i-GwExnfRV6eATNN4j3gHkyi" type="h1">
            Översyn och modernisering av regler för hemliga tvångsmedel
          </head>
          <p xml:id="i-7p9cmYSmZTmXz3qDp9i8uG">
            Regleringen kring användandet av hemliga tvångsmedel är ålderstigen
            och kan inte läng­re anses anpassad efter den moderna teknikens
            utveckling. Möjligheten att övervaka per­soner på distans har
            förbättrats och går i vissa fall inte att använda om en sådan
            ordning inte införs. Möjligheten att bevaka personer genom att
            bevaka en viss plats har förlorat sin mening då personer i högre
            grad använder olika mobila enheter för kommunikation. Riksdagen
            har tidigare tillkännagivit för regeringen att en modernisering
            krävs, och det är angeläget att så även sker.
          </p>
          <head xml:id="i-HdzHTxybTKgZY6f8LM5oW5" type="h1">
            Beslag och hemliga tvångsmedel
          </head>
          <p xml:id="i-FcofMNkNofSLiNfM3TbpoD">
            Med tanke på en ökad kriminalitet, i synnerhet utvecklingen med
            kriminella klaner, finns tidigare ställningstaganden som bör revideras.
            Detta gäller bland annat och i synnerhet möjligheten till beslag
            av handlingar mellan närstående enligt 27 kap. 2 § rättegångsbalk­en.
            Sådan kommunikation mellan närstående får visserligen anses vara
            behäftad med integritetsaspekter som överstiger sådan kommunikation
            i övrigt men bör inte anses så pass priviligierad att den inte
            får tas i beslag. En översyn av hemliga tvångsmedel bör därför
            omfatta en omprövning av denna avvägning.
          </p>
          <head xml:id="i-MdCVaWkb6XzknnSmtRa6LU" type="h1">
            Ljudupptagning vid hemlig kameraövervakning
          </head>
          <p xml:id="i-CE8hRHb1JUraLB1R8EiCpL">
            Ljudupptagning får i dag inte användas vid hemlig kameraövervakning.
            De skäl som tidigare har angetts är att det skulle vara integritetskränkande.
            Tidigare skrivelser har visat att hemlig kameraövervakning är
            mindre effektivt än andra tvångsmedel. Skrivelse 2011/12:39 konstaterar
            att hemlig kameraövervakning bara har varit till nytta i 35 procent
            av fallen, vilket kan jämföras med 71 procent för hemlig teleavlyssning.
          </p>
          <p xml:id="i-GQZ98d9WUUfr9SerYrkFVH">
            För att Sveriges poliser ska ha bättre verktyg bör regeringen
            arbeta för att nyttoeffek­terna av hemlig kameraövervakning motsvarar
            dem för de andra tvångsmedlen. Ett första steg bör vara att tillåta
            ljudinspelning vid hemlig kameraövervakning.
          </p>
          <head xml:id="i-KYdmVfKakERkR9bxraaezJ" type="h1">
            Hemlig dataavläsning
          </head>
          <head xml:id="i-GhX5bFvZd911dgLQgYCC6A" type="h2">
            Platskrav
          </head>
          <p xml:id="i-WhtnXRaPhVyP2egd4xBiht">
            Både Säkerhetspolisen och Polismyndigheten har i sina remissvar
            till proposition 2019/20:64 konstaterat att den konstruktion som
            har följt tidigare tvångsmedel gällande huruvida tillstånd till
            hemlig dataavläsning för att ta del av kameraövervaknings- och
            rumsavlyssningsuppgifter inte tillräckligt beaktar de förutsättningar
            som det nya tvångs­medlet innebär. Även Svea hovrätt noterar problematiken
            när hemlig dataavläsning sker genom en mobiltelefon, som av sin
            natur ofta är i rörelse. Regeringen hänvisar i sin motivering
            till den bedömning som gjordes när hemlig kameraövervakning infördes,
            i proposition 1995/96:85. I avsnitt 7.4 av propositionen behandlas
            platskravet, och de argument som regeringen i nuvarande proposition
            vidimerar bör föranleda en diskus­sion. De principer som där berörs
            är ändamålsprincipen, behovsprincipen och proportio­nalitetsprincipen.
            I denna aspekt är det främst proportionalitetsprincipen som synes
            föranleda regeringens ställningstagande. Principen bör visserligen
            alltjämt nyttjas, men det bör noteras att de tillämpande myndigheterna
            ser den nuvarande tillämpningen av principen som ett klart försvårande
            av användandet av hemlig dataavläsning. Säkerhets­polisen i synnerhet
            noterar att det rör sig om en stor brist.
          </p>
          <p xml:id="i-SxvrBtSxRZn8onQXFJLVF9">
            Det är vidare värt att notera att de praktiska hinder som regeringen
            hänvisar till, i proposition 2019/20:64 till proposition 1995/96:85,
            torde anses helt eller till del inaktu­ella på grund av det föreslagna
            tvångsmedlets natur.
          </p>
          <p xml:id="i-G1wUVEiHWtwXp53QWWGVo5">
            Det finns således starka skäl att åter utreda frågan om platskrav,
            med hänvisning till teknikens utveckling och de svårigheter gällande
            tillämpning som de brottsbekämpande myndigheterna har anfört.
          </p>
          <head xml:id="i-GMgDE3BW3HZCMka94EH78N" type="h2">
            Undantag för vissa platser
          </head>
          <p xml:id="i-7pWbUdqLiXZQw5PZJPjFBK">
            För hemlig dataavläsning föreskrivs att vissa platser, av sin
            natur, föranleder ett förbud mot hemlig dataavläsning för system
            som stadigvarande används eller är särskilt avsed­da att användas
            där. Säkerhetspolisen har återkommande noterat hot från den vålds­bejakande
            islamistiska miljön, vilket nyligen visade sig vid tillämpningen
            av lagen om särskild utlänningskontroll gällande flera imamer.
            Det finns således skäl att anta att det i vissa fall kan finnas
            behov av hemliga tvångsmedel på sådana platser som innefattas
            av detta förbud. Detta torde anses inskränka den personliga integriteten
            i större utsträck­ning än vissa andra platser men kan i vissa
            fall anses motiverat utifrån den särskilda hotbilden i det enskilda
            fallet.
          </p>
          <p xml:id="i-QDoRhsUmuZ3LuLSfEapEEh">
            Således bör den tredje punkten om undantag för avläsningsbara
            informationssystem som brukas av präster inom trossamfund eller
            av motsvarande ställning inom sådana samfund och gällande sådan
            verksamhet strykas, i den mån detta kan motiveras av pro­portionalitetsprincipen.
          </p>
          <head xml:id="i-KBUqRuoC3LYHxhwLaTpw39" type="h2">
            Hemlig dataavläsning i inhämtningslagsfallen
          </head>
          <p xml:id="i-E7JRLD5K6xDCVgXppYrt9y">
            Regeringen föreslog i proposition 2019/20:3475, till skillnad
            från både Säkerhetspolisen och Polismyndigheten, att rekvisitet
            synnerliga skäl bör tillämpas vid hemlig dataavläs­ning i inhämtningslagsfallen,
            till skillnad mot nu gällande ordning där rekvisitet är sär­skilda
            skäl. Regeringen hänvisar till utredningen och uttrycker att ändringen
            främst föranleds av harmoniseringsskäl då synnerliga skäl tillämpas
            i övriga fall gällande hemlig dataavläsning. Harmonisering torde
            vanligtvis vara önskvärt men kan inte när det gäller dessa frågor
            anses vara ett avgörande skäl till ett ställningstagande som de
            primära brottsbekämpande myndigheterna anser är olämpligt. Det
            bör således utredas huruvida särskilda eller synnerliga skäl bör
            gälla, både gällande inhämtningslagsfallen och hemlig dataavläsning
            i allmänhet. Utgångspunkten bör vara att särskilda skäl är tillräckligt
            för att motivera sådana åtgärder. Detta bör ges regeringen till
            känna.
          </p>
          <head xml:id="i-5i754TEmKnR5fVCEbRbdUb" type="h2">
            Territorialitetsprincipen
          </head>
          <p xml:id="i-MiGpHpTqa14be2mJH3PTkk">
            På grund av den teknologiska utvecklingen av molnbaserade data
            och tillgången till dessa data genom vardagliga ting så träder
            återigen den institutionella senfärdigheten in. Regeringen hänvisar
            i propositionen genomgående till tidigare ställningstaganden,
            vilket vanligtvis är berömvärt men i detta fallet faller på sin
            orimlighet. En viss nyanse­ring då tekniken utvecklas är behövlig
            och även gällande exekutiv jurisdiktion så krävs förändringar
            om nyttan med det föreslagna hemliga tvångsmedlet ska infinna
            sig. Det finns därför klara skäl att genom lagstiftning klargöra
            hur territorialitetsprincipen ska tillämpas i detta fall. Den
            passivitet som uttrycks i propositionen bör inte bli normativ
            och detta bör ges regeringen till känna.
          </p>
          <head xml:id="i-SZZqWjyYZcrYZL1iUyK67F" type="h2">
            Signalspaning vid terrorism
          </head>
          <p xml:id="i-ReZFUgmKhi7UwSxjodRhSj">
            Säkerhetspolisen har framhållit att det är ytterst angeläget
            att möjligheterna för Försvar­ets radioanstalt att delge underrättelseinformation
            till Säkerhetspolisens underrättelse­verksamhet trots att förundersökning
            har inletts snarast bör ses över. Vi instämmer i den bedömningen.
          </p>
          <p xml:id="i-A9qAE3AYTHtqS4WjWpgd9c">
            2007 års lag om preventiva tvångsmedel är i förhållande till
            rekryteringslagen och finansieringslagen tillämplig endast i de
            fall då brotten bedöms som grova. Polismyndig­heten och Säkerhetspolisen
            har framfört att det finns ett behov av att kunna använda åt­gärderna
            även för brott av normalgraden. Även här instämmer vi i att de
            bör ha möjlighet att använda preventiva tvångsåtgärder och inhämtning
            av elektronisk kommunikation för normalgraden av de föreslagna
            brotten.
          </p>
          <p xml:id="i-A8QXrQs7ZCdzQ6xkyNPbk4">
            Sverigedemokraterna vill även se en utredning av om FRA ska ges
            rätt att signal­spana även när mottagare och avsändare finns i
            Sverige. Detta ska gälla specifika per­soner/enheter efter domstolsbeslut
            och röra terrorism.
          </p>
          <head xml:id="i-Firjwj3fSNoihqRsXUb1nb" type="h1">
            Preventiva tvångsmedel
          </head>
          <p xml:id="i-QexAqpBGxhvrVXCKKLgP2D">
            Hemliga tvångsmedel kan användas preventivt, det vill säga utan
            att en förundersökning har inletts, i syfte att förhindra brottsligheten.
            Detta sker enligt lagen (2007:979) om åtgärder för att förhindra
            vissa särskilt allvarliga brott. Dessa kan användas preventivt
            enligt 1 § 6 samma lag. Detta då det rör terroristbrott enligt
            2 § lagen (2003:148) om straff för terroristbrott, grovt brott
            enligt 3 § andra stycket lagen (2002:444) om straff för finansiering
            av särskilt allvarlig brottslighet i vissa fall eller grovt brott
            enligt 6 § lagen (2010:299) om straff för offentlig uppmaning,
            rekrytering och utbildning avseende terroristbrott och annan särskilt
            allvarlig brottslighet. Eftersom Sverige i dagsläget har betydande
            problem med återvändande terrorister, primärt från organisationen
            Isis, krävs omfattande åtgärder på olika områden för att säkerställa
            svenska medborgares trygghet. Det bör således, i syfte att nå
            detta, utredas huruvida preventiva tvångsmedel bör kunna användas
            för de brott som nu nämns i lagen samt samröresbrott av normalgraden.
            Dessa brott är, oaktat om de är av normalgraden eller att anse
            som grova, tillräckligt allvarliga för att preventiva tvångsmedel
            ska anses vara berättigade.
          </p>
          <p xml:id="i-TTtLzi5NaBuwwtoeX9RiDu">
            Hemliga tvångsmedel i preventivt syfte bör förutom i fråga om
            vad som idag gäller och ovan har anförts även få användas mot
            personer som deltar i organiserad kriminali­tet. Huruvida detta
            sker genom att deltagande i en kriminell organisation förbjuds
            och tas upp i uppräkningen i 1 § lagen (2007:979) eller genom
            att organiserad kriminalitet tas upp som en särreglering utan
            att ett sådant deltagandebrott införs bör en utredning ta ställning
            till.
          </p>
          <head xml:id="i-MKAtDV9hJkf49T7CqFHzXM" type="h1">
            Snabbspår för utvisning
          </head>
          <p xml:id="i-CzYcZSVhbCymfDQbLsP6jc">
            Det finns ingen anledning att utländska brottslingar ska belasta
            det svenska rättsväsen­det mer än nödvändigt. Därför föreslår
            Sverigedemokraterna att man, likt Norge, ska införa ett snabbspår
            för utvisning i mål där bevisläget är enkelt.
          </p>
        </div>
        <div type="motSignatures">
          <list>
            <item xml:id="i-WBJENe5r1JVwmK1sjr5HuT">
              Adam Marttinen (SD)
            </item>
            <item xml:id="i-959UWX8ZmpRnpzgh89CLkh">
              Katja Nyberg (SD)
            </item>
            <item xml:id="i-Vg5uFmE1wcMXnyuKhFDMhd">
              Bo Broman (SD)
            </item>
          </list>
        </div>
      </div>
    </body>
  </text>
</TEI>
