<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_588/mot_200506_MJ_588-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ588 pnr: mp504
          </p>
          <p>
            Motion till riksdagen 2005/06:MJ588
          </p>
          <p>
            av Ingegerd Saarinen och Jan Lindholm (mp)
          </p>
          <p>
            Härdade fetter i livsmedel
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att följa det danska exemplet och kraftigt begränsa
            eller helst helt förbjuda användningen av härdat fett i livsmedel.
          </p>
          <p>
            Motivering
          </p>
          <p>
            Härdade fetter är skadliga för människors hälsa men praktiska
            att använda i livsmedelsindustrin. Många halvfabrikat som industribakat
            bröd, såser, glass och kakor innehåller härdat fett i stället
            för naturligt, nyttigt fett som kallpressad olja eller smör. Miljöpartiet
            anser att folkhälsan är viktigare än industrins intresse. Därför
            bör härdat fett inte längre få förekomma i livsmedel. Härdat fett
            är flytande fett som gjorts fast genom kemisk behandling med bl.a.
            nickelspån, vätgas, värme och tryck i reaktorer. De flesta vegetabiliska
            fetter är nämligen flytande. När de härdas får livsmedelsindustrin
            ett billigt, fast fett som är lättare att använda än flytande.
            Det härdade fettet gör att kexen och pulversåsen håller längre
            i affärerna, och mindre behöver kasseras. Tyvärr ändrar härdningen
            fettets egenskaper på flera sätt. Från att ha varit nyttigt för
            människor i sin flytande grundform blir det direkt skadligt. Många
            näringsämnen försvinner också när oljorna behandlas kemiskt. Den
            som äter mycket s.k. transfetter, vilka uppkommer i härdningsprocessen,
            ökar risken att drabbas av bla. hjärtsjukdom, insulinresistens
            och försämrat immunförsvar. En ammande mamma som äter mycket transfetter
            riskerar att hennes barn får sämre mjölk. Transfetter kan också
            orsaka fosterskador. De onaturliga transfetterna lagras in i våra
            cellväggar och gör dem stelare. Enkelt uttryckt gör de så att
            vi åldras snabbare. Det är viktigt att skilja på naturliga transfetter
            som kommer från idisslare och de kemiskt framställda. De naturliga
            transfetterna i smör och animaliskt fett påverkar inte risken
            för t.ex.
          </p>
          <p>
            hjärtsjukdom.
          </p>
          <pb facs="riksdagen-motions-pdf/data/200506/mot_200506_MJ_588/mot_200506_MJ_588-0002.pdf"/>
          <p>
            2005/06:MJ588
          </p>
          <p>
            Experterna är eniga om att industriellt framställda transfettsyror
            är skadliga. De har heller inga kända goda hälsoeffekter som motiverar
            att de borde ätas. Redan i början av 1990-talet uppmärksammades
            riskerna. Livsmedelstillverkarna slutade använda härdat fett i
            bordsmargarin vilket gjorde att svenskarnas intag minskade rejält.
            I Danmark har man gått längre och kraftigt begränsat användningen
            av transfetter. Högst 2 26 av fettmängden i livsmedel som produceras
            i landet får vara transfettsyror sedan 2003. Även det amerikanska
            jordbruksdepartementet varnar för transfettsyror från industrin.
            Tyvärr är det dock fortfarande tillåtet att använda härdat fett
            i livsmedel som produceras i Sverige. Det kräver stor kunskap
            och tålamod om man vill undvika att få i sig transfetter. Få har
            väl tid och ork att alltid laga sin mat från rena råvaror. Inte
            heller kan man begära att vi alla ska lusläsa innehållsförteckningar
            varje gång vi handlar något halvfabrikat. Många restauranger använder
            också härdat fett att steka i eller baka på och då är det ännu
            svårare att undvika dem. Särskilt illa är det om sådana fetter
            används i mat för barn, t.ex. i skolrestauranger. Den som äter
            mycket färdiglagat och halvfabrikat riskerar att få i sig mycket
            transfett. Det är inte rimligt att bara de kunnigaste och mest
            engagerade människorna ska slippa få i sig skadligt fett som de
            inte bett om att få i maten. Mot bakgrund av detta anser Miljöpartiet
            att det är oacceptabelt att livsmedelsindustrin får fortsätta
            att använda härdat fett i matvaror. Människors hälsa är mycket
            viktigare än industrins intresse av ett billigt fast fett. Det
            härdade fettet behövs inte. Smör och naturliga oljor kan användas
            i stället. Miljöpartiet föreslår därför att regeringen ska följa
            det danska exemplet och kraftigt begränsa eller helst helt förbjuda
            användningen av härdat fett i livsmedel.
          </p>
          <p>
            Stockholm den 5 oktober 2005
          </p>
          <p>
            Ingegerd Saarinen (mp) Jan Lindholm (mp)
          </p>
        </div>
      </div>
    </body>
  </text>
</TEI>
