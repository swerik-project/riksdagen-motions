<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-AU-00441">
  <teiHeader>
    <fileDesc>
      <titleStmt>
        <title>Subventionerade anställningar</title>
        <author corresp="i-Yam9ii4K4HfneDbj5TzDJY">av Ciczie Weidby m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:441 av Ciczie Weidby m.fl. (V)</title>
          <idno type="rdwebb">HB02441</idno>
          <rs type="number">441</rs>
          <orgName type="comitteeAbbreviation">AU</orgName>
          <ref type="dokument_url_text">https://data.riksdagen.se/dokument/HB02441/text</ref>
          <ref type="dokument_url_html">https://data.riksdagen.se/dokument/HB02441</ref>
          <ref type="dokumentstatus_url_xml">https://data.riksdagen.se/dokumentstatus/HB02441</ref>
          <ref type="pdf">https://data.riksdagen.se/fil/DBB8777F-0FE0-4015-ACAC-C5753F3D9720</ref>
          <ref type="docx">https://data.riksdagen.se/fil/6A542C36-3B96-4DCA-8D92-6C1F03DCD1F7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TpcaF4RFviyytGA8rW5Jer</idno>
            <name>Samuel Gonzalez Westling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-MWoCy4rv7ckHDoE8CBgTj3" type="signed"/>
        <correspContext corresp="i-MWoCy4rv7ckHDoE8CBgTj3">
          <note type="signatory" corresp="i-Yam9ii4K4HfneDbj5TzDJY"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-TpcaF4RFviyytGA8rW5Jer"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
        </correspContext>
        <correspAction type="submitted" xml:id="i-HfvY15rDk9Ehh44xk8Q7K">
          <date when="2023-09-29"/>
          <time when="15:04:50"/>
        </correspAction>
        <correspAction type="reviewed" xml:id="i-976cCGTRgAsndaRpfjT4tC">
          <date when="2023-09-29"/>
          <time when="20:53:13"/>
        </correspAction>
        <correspAction type="referred" xml:id="i-UsdqoSfvx7ZsS9hLAzqpYx">
          <date when="2023-10-17"/>
        </correspAction>
        <correspAction type="assigned" xml:id="i-765zyBunzAiXCMGsGDLmRY">
          <date when="2023-12-19"/>
          <time when="15:45:19"/>
        </correspAction>
        <correspContext corresp="i-765zyBunzAiXCMGsGDLmRY">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-7kmJ7YVdeLqYEomBvTLxUv"/>
        <correspContext corresp="i-7kmJ7YVdeLqYEomBvTLxUv">
          <ref type="uppgift">2023/24:AU3</ref>
          <ref type="ref_dok_id">HB01AU3</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU3</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:441 av Ciczie Weidby m.fl. (V) Subventionerade anställningar</div>
      </div>
      <div type="motBody">
        <div type="TOC" xml:id="i-WcAJVDd8bq7ZCwk6qm1aHF">
          <head xml:id="i-Pus8d8VCGLQqXVL3K21W51">
            1 Innehållsförteckning
          </head>
          <list>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Arbetsgivare som anställer personer med subventioner ska utfärda
              arbetsintyg
            </item>
            <item style="indent-level: 1">
              5 Öppenhet och insyn
            </item>
            <item style="indent-level: 1">
              6 Återinför krav på kollektivavtalsenliga villkor för nystartsjobb
            </item>
            <item style="indent-level: 1">
              7 Kartläggning av arbetstider, lönenivåer och arbetsvillkor
            </item>
            <item style="indent-level: 1">
              8 Subventionerade anställningar bör omfattas av LAS
            </item>
            <item style="indent-level: 1">
              9 Samrådshanteringen mellan Arbetsförmedlingen och fackförbunden
            </item>
            <item style="indent-level: 1">
              10 Skärpt kontroll och uppföljning
            </item>
            <item style="indent-level: 1">
              11 Åtgärder för att motverka segmentering
            </item>
            <item style="indent-level: 1">
              12 Utred vilka ytterligare åtgärder som kan vidtas för att motverka
              missbruk och överutnyttjande av arbetsmarknadspolitiska insatser
            </item>
          </list>
        </div>
        <div type="motProposal" subtype="förslag">
          <head xml:id="i-JjrXfdVkYfSjXew6Xhex2H">
            2 Förslag till riksdagsbeslut
          </head>
          <list>
            <item sortKey="Yrkande 1" xml:id="i-E48P3pNARAymERCJcYkV9V">
              Riksdagen ställer sig bakom det som anförs i motionen om att
              arbetsgivare som anställer personer med subventioner ska vara
              skyldiga att utfärda ett arbetsintyg till den anställde när anställningen
              upphör, och detta tillkännager riksdagen för regeringen.
            </item>
          </list>
          <list>
            <item sortKey="Yrkande 2" xml:id="i-WJd9uuUvAZi7vxZyYphEhB">
              Riksdagen ställer sig bakom det som anförs i motionen om att
              regeringen bör göra det möjligt för myndigheter och journalister
              att granska vilka företag som tar emot statliga lönesubventioner,
              samtidigt som skyddet för den enskildes integritet säkras, och
              tillkännager detta för regeringen.
            </item>
          </list>
          <list>
            <item sortKey="Yrkande 3" xml:id="i-WCCkHr7eMwXWQUdRzVddLc">
              Riksdagen ställer sig bakom det som anförs i motionen om att
              kravet om att andra anställningsförmåner än lön ska följa av eller
              vara likvärdiga med förmåner enligt kollektivavtal i nystartsjobben
              bör återinföras och tillkännager detta för regeringen.
            </item>
          </list>
          <list>
            <item sortKey="Yrkande 4" xml:id="i-Y6RVtkNdQdYZtgBupXPPYq">
              Riksdagen ställer sig bakom det som anförs i motionen om att
              regeringen bör genomföra en kartläggning av arbetstider, lönenivåer
              och arbetsvillkor för dem som har subventionerade anställningar,
              differentierad på branscher, kön och utländsk bakgrund, och tillkännager
              detta för regeringen.
            </item>
          </list>
          <list>
            <item sortKey="Yrkande 5" xml:id="i-KhQW41fHrV1MGvGPkpS3JH">
              Riksdagen ställer sig bakom det som anförs i motionen om att
              alla subventionerade anställningar bör omfattas av LAS och tillkännager
              detta för regeringen.
            </item>
          </list>
          <list>
            <item sortKey="Yrkande 6" xml:id="i-TTuyTFBsZszxiY9Xt8t3HV">
              Riksdagen ställer sig bakom det som anförs i motionen om att
              regeringen bör ge Arbetsförmedlingen i uppdrag att skärpa kontrollen
              och uppföljningen av arbetsgivare som tilldelas stöd inom ramen
              för den arbetsmarknadspolitiska verksamheten, och detta tillkännager
              riksdagen för regeringen.
            </item>
          </list>
          <list>
            <item sortKey="Yrkande 7" xml:id="i-2nN3Wc4pDEfqF1EbfiRsis">
              Riksdagen ställer sig bakom det som anförs i motionen om att
              nystartsjobbens rättighetsstyrda konstruktion bör ändras så att
              arbetsmarknadspolitisk prövning och samråd behöver genomföras
              inför beslut om utbetalande av subventionen och tillkännager detta
              för regeringen.
            </item>
          </list>
          <list>
            <item sortKey="Yrkande 8" xml:id="i-CN8mnXKrmw5zZaUbH23eH8">
              Riksdagen ställer sig bakom det som anförs i motionen om att
              regelverket för samtliga subventionerade anställningar bör förtydligas
              så att löner och villkor blir i nivå med kollektivavtal i branschen,
              vilket inbegriper att ”väsentliga delar” tas bort från förordningar
              som reglerar de arbetsmarknadspolitiska insatserna och att villkor
              likvärdiga med kollektivavtalen även gäller för nystartsjobb,
              och detta tillkännager riksdagen för regeringen.
            </item>
          </list>
          <list>
            <item sortKey="Yrkande 9" xml:id="i-JWERrAUr2cErqs1iQUGGP7">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att dels se
              över nu gällande regelverk och rutiner för subventionerade anställningar,
              dels föreslå ytterligare åtgärder för att motverka missbruk och
              överutnyttjande av arbetsmarknadspolitiska insatser och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-KPc5Jdn6g4K7yERYEAArLg">
            3 Inledning
          </head>
          <p xml:id="i-BHGPG3pa65XcC2mAYo3BYq">
            Den aktiva arbetsmarknadspolitikens främsta uppgift är att stödja
            personer som blir arbetslösa så att de kommer tillbaka till varaktig
            sysselsättning och egen försörjning. Eftersom arbetslösa individer
            utgör en heterogen grupp med varierade behov och förutsättningar
            behövs en mängd arbetsmarknadspolitiska verktyg såsom utbildning,
            arbetspraktik, vägledning, matchning och subventionerad anställning.
          </p>
          <p xml:id="i-WaiaAMLsB5YjCMvK38w8Q3">
            Inom ramen för arbetsmarknadspolitiken finns flera olika former
            av subventionerade anställningar där arbetsgivaren subventioneras
            för hela eller delar av lönekostnaden för den anställda: introduktionsjobb,
            nystartsjobb, lönebidrag m.m. Syftet med subven­tionen är att
            stimulera arbetsgivare att anställa personer som annars har svårt
            att få jobb och därmed underlätta övergången till ett osubventionerat
            jobb.
          </p>
          <p xml:id="i-2t6PQvazJa6LdQshomGGj3">
            Subventionerade anställningar har under lång tid varit en dominerande
            del av den svenska arbetsmarknadspolitiken. Antalet personer med
            olika former av subventionerade anställningar har ökat trendmässigt
            sedan år 2000. Under 2022 hade drygt 100 000 personer någon form
            av subventionerad anställning. Arbetsförmedlingen betalar årligen
            ut omkring 20 miljarder kronor i lönesubventioner till arbetsgivare.
            Det motsvarar närmare en halv procent av BNP, vilket gör att Sverige
            sticker ut i ett internationellt perspektiv med högst utgifter
            i förhållande till BNP i Europa (LO 2022: Etablering eller segmentering?
            – En analys av systemet med subventionerade anställningar).
          </p>
          <p xml:id="i-GivV9xkPV2YaMtvN9BRoA9">
            Vänsterpartiet anser att subventionerade anställningar är en
            bra och nödvändig åtgärd för att hjälpa nyanlända, långtidsarbetslösa
            eller personer med funktionsned­sättning att få en fastare anknytning
            till den reguljära arbetsmarknaden. Det är positivt med arbetsgivare
            som i hög utsträckning välkomnar personer som av olika skäl står
            långt ifrån arbetsmarknaden. Användandet av subventionerade anställningar
            har även stöd i forskningen. Studier visar att personer som haft
            en subventionerad anställning i allmänhet snabbare får ett jobb
            utan stöd jämfört med dem som varit öppet arbetslösa (IFAU rapport
            2011:7, IFAU rapport 2018:14). Under rätt omständigheter leder
            insatsen från samhället till en välfärdsvinst för såväl individen
            som samhällsekonomin i stort.
          </p>
          <p xml:id="i-PjcoDKpkzQ4yAumjTTYsxg">
            Vänsterpartiet kan dock konstatera att nuvarande system med subventionerade
            anställningar under lång tid har varit behäftat med risker och
            problem. Vid sidan av den uppenbara risken för undanträngningseffekter
            finns stora problem med oegentligheter, överutnyttjande och andra
            felaktigheter, vilket bekräftas av ett flertal granskningar. Under
            de senaste åren har vi sett åtskilliga exempel på hur oseriösa
            arbetsgivare inom vissa branscher sätter i system att ta in arbetslösa
            från olika arbetsmarknadspolitiska program i stället för att anställa
            ordinarie arbetskraft. När stödperioden för en subventionerad
            anställning upphör avslutas anställningen, och därefter anställs
            en ny person med en subventionerad anställning. Vissa arbetsgivare
            skriver dessutom öppet i sina jobbannonser att de söker personer
            som har rätt till subventionerade anställningar, såsom långtidsarbetslösa,
            nyanlända och personer med funktionsnedsättning. Granskningar
            genomförda av såväl medier som enskilda fackförbund visar på om­fattande
            missbruk, fusk, ekonomisk brottslighet, osund konkurrens och utnyttjande
            av utsatta människor.
          </p>
          <p xml:id="i-UB8rLL1fDamjBvNMUEX95">
            I vissa fall kan de subventionerade anställningarna leda till
            ytterligare segmentering på arbetsmarknaden, dvs. att subventionerat
            anställda är överrepresenterade i låg­kvalificerade yrken i vissa
            specifika branscher och har sämre löner och villkor än övriga
            arbetstagare. Enligt en studie, som omfattade samtliga anställda
            med subventionerad anställning i Helsingborg, fanns stora skillnader
            mellan utrikes och inrikes födda gällande typ av arbetsgivare
            och kollektivavtal på arbetsplatsen. Lägst andel med kollektivavtal
            fanns bland utrikes födda som arbetade hos arbetsgivare med utländsk
            bakgrund. Stora skillnader förekom även mellan branscher, där
            handeln stack ut som ett område med särskilt låg kollektivavtalstäckning
            för subventionerat anställda (Frödin &amp; Kjellberg, 2020: Anställningsbidrag:
            integration eller etnisk segmentering? Arbets­marknad &amp; Arbetsliv,
            2020(1), 30–52). Det faktum att lönesubventioner bidrar till segmentering
            bekräftas i en LO-rapport (LO 2022: Etablering eller segmentering?
            – En analys av systemet med subventionerade anställningar).
          </p>
          <p xml:id="i-PDRwFEj86WWHwQGzVV93Sw">
            Det är uppenbart att alltför många arbetsgivare använder subventionerade
            anställningar som ett sätt att dumpa arbetsvillkoren eller för
            att göra det möjligt att lägga lägre anbud vid upphandlingar.
            Sammantaget leder det till att konkurrensen snedvrids, arbetsvillkor
            dumpas och reguljära anställningar uteblir. Problemen är särskilt
            påtagliga inom branscher som hotell och restaurang, taxi, städ
            och detaljhandel där personer med olika former av subventionerade
            anställningar utgör en stor andel av de anställda.
          </p>
          <p xml:id="i-UeMtt6Z5MbjT5BmL3PTeJ8">
            Under mandatperioden 2014–2018 vidtog S-MP-regeringen, i samarbete
            med Vänsterpartiet, ett antal åtgärder för att skapa ordning och
            reda bland de subvention­erade anställningarna. För det första
            infördes ett tak på 22 000 kronor för den bidrags­grundande lönekostnaden
            för nystartsjobb. För det andra infördes krav på anställnings­villkor
            som följer, eller är likvärdiga med, kollektivavtal även för nystartsjobb.
            För det tredje genomfördes betydande förenklingar och förstärkningar
            av de subventionerade anställningarna i syfte att minska risken
            för felaktiga utbetalningar. För det fjärde tillsattes en utredning
            med uppdrag att se över det statliga åtagandet för en väl fungerande
            arbetsmarknad, den s.k. Arbetsmarknadsutredningen (dir. 2016:56).
            För det femte inrättades en delegation med uppdrag att motverka
            överutnyttjande och felaktiga utbetalningar från välfärdssystemen
            och andra närliggande skattefinansierade och skattesubventionerade
            system (dir. 2016:60).
          </p>
          <p xml:id="i-LNkD2B1ddjehx7qLL1W2Gx">
            Under mandatperioden 2018–2022 vidtog S-MP-regeringen betydligt
            färre åtgärder för att förbättra regelverket kring subventionerade
            anställningar. Inom ramen för arbetsmarknadspolitiken lades regeringens
            fokus i stället på att reformera Arbets­förmedlingen enligt Centerpartiets
            önskemål. Våren 2020 lade dock regeringen fram en proposition
            med förslag som syftar till att förbättra förutsättningarna för
            att stärka kontrollfunktionen och motverka felaktiga utbetalningar
            inom den arbetsmarknads­politiska verksamheten (prop. 2019/20:117).
            Våren 2021 tillsatte regeringen dessutom en s.k. bokstavsutredning
            med uppdrag att analysera och lämna förslag på hur samråds­förfarandet
            mellan Arbetsförmedlingen och fackförbunden kan bli mer välfungerande
            (A 2021:C). Utredningen resulterade i ett antal förordningsändringar
            som syftar till att förbättra och effektivisera förfarandet inför
            beslut om arbetsplatsförlagda program och insatser. Förordningsändringarna
            innebär bl.a. att den sammanslutning av arbetstagare som är part
            i lokal förhandling med arbetsgivaren numera ges tillfälle att
            yttra sig innan Arbetsförmedlingen anvisar någon till ett arbetsmarknadspolitiskt
            program. Förordnings­ändringarna trädde i kraft den 1 december
            2022.
          </p>
          <p xml:id="i-CA3EsVZ59jx8kz4yR9r7my">
            Högerregeringen har, å sin sida, tillsatt en utredning med uppdrag
            att göra en över­syn av den reglering som styr informationsutbytet
            och behandlingen av personuppgifter för den arbetsmarknadspolitiska
            verksamheten. Syftet är att förbättra förutsättningarna för en
            effektiv och ändamålsenlig verksamhet (dir. 2023:65). Genom att
            förbättra informationsutbytet mellan Arbetsförmedlingen och andra
            aktörer hoppas regeringen kunna förebygga, förhindra, upptäcka
            och ingripa mot felaktiga utbetalningar, bidragsbrott och annan
            brottslighet.
          </p>
          <p xml:id="i-NPDpHzMPYfuSqT1GxW9tY">
            Vänsterpartiet välkomnar de åtgärder som vidtagits hittills.
            Vi anser dock att det krävs ytterligare åtgärder i syfte att stävja
            oegentligheter, överutnyttjande och andra felaktigheter på det
            ekonomiskt och personellt omfattande fält som subventionerade
            anställningar utgör. I det följande lägger vi fram förslag på
            sådana åtgärder.
          </p>
          <head type="h1" xml:id="i-GFUTVXJG6hgbDAFhm12G5s">
            4 Arbetsgivare som anställer personer med subventioner ska utfärda
            arbetsintyg
          </head>
          <p xml:id="i-82fDpxsHXCNKf7wDzV5hmb">
            Enligt 47 § lagen om arbetslöshetsförsäkring (ALF) ska en arbetsgivare
            på begäran utfärda ett arbetsgivarintyg till den anställde när
            anställningen upphör. Intyget ska innehålla uppgifter om den anställdes
            anställningsförhållanden och de uppgifter i övrigt som behövs
            för att bedöma den anställdes rätt till arbetslöshetsersättning.
            Intyget är samtidigt ett bevis på att man har jobbat på en arbetsplats
            under en viss period och kan därmed hjälpa individen i dennes
            fortsatta jobbsökande. Kravet på arbetsgivarintyg finns även reglerat
            i många kollektivavtal.
          </p>
          <p xml:id="i-KhW9RzqWHGPh8aVa21Gw92">
            Enligt flera arbetstagarorganisationer är det vanligt förekommande
            att arbetsgivare som anställer personal med subventioner inte
            utfärdar något arbetsgivarintyg efter avslutad anställning. Det
            kan dels bero på att många av dessa arbetsgivare inte har kollektivavtal
            med krav på arbetsgivarintyg, dels bero på att många personer
            med subventionerade anställningar inte har rätt till a‑kassa och
            därmed, per definition, inte omfattas av gällande lagstiftning.
            Resultatet är att många personer med subventionerade anställningar,
            efter avslutad anställning, återvänder till Arbetsförmedlingen
            utan ett arbetsgivarintyg som visar vad man jobbat med och hur
            länge. Detta försvårar sannolikt möjligheten att få ett arbete
            på den reguljära arbetsmarknaden. Krav på arbetsgivarintyg kan
            också bidra positivt när det gäller det stora problemet med att
            handledning och tydliga arbetsuppgifter saknas.
          </p>
          <p xml:id="i-JnavCiS17PZAGviVtj2WVh">
            LO har framfört krav på att personer med subventionerad anställning
            ska få ett arbetsintyg av arbetsgivaren när anställningen upphör.
            Intyget ska innehålla uppgifter om arbetsuppgifter, anställningstid
            m.m. i syfte att hjälpa personen i det fortsatta jobbsökandet.
            Vänsterpartiet delar LO:s uppfattning. Vi är övertygade om att
            ett krav på arbetsintyg skulle förbättra förutsättningarna för
            en varaktig etablering på arbets­marknaden för personer med subventionerade
            anställningar. Vi menar även att det ligger i det allmännas intresse
            att verka för att förbättra målgruppens möjligheter att få ett
            arbete på den reguljära arbetsmarknaden, i synnerhet som staten
            har bekostat delar av eller hela anställningen genom olika former
            av anställningsstöd. Kravet bör införas i de förordningar som
            reglerar anställningsstöd.
          </p>
          <p xml:id="i-SarQggb3shSxhyRPzkjXPR">
            Arbetsgivare som anställer personer med subventioner ska vara
            skyldiga att utfärda ett arbetsintyg till den anställde när anställningen
            upphör. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-W1oXZjEKk7uKrVDDSqHJU5">
            5 Öppenhet och insyn
          </head>
          <p xml:id="i-YXkVH3jhAPpuMqZEThNQfy">
            Varje år betalar Arbetsförmedlingen ut omkring 20 miljarder kronor
            i lönesubventioner till arbetsgivare som anställer personer med
            subventionerade anställningar. Vilka före­tag som tagit del av
            stöden, och hur mycket pengar respektive företag har fått, är
            dock belagt med sekretess. Arbetsförmedlingen hänvisar bl.a. till
            företagarnas affärsintressen.
          </p>
          <p xml:id="i-2pvwnK3DCySJJ1wr6TUUcY">
            Nuvarande ordning gör det svårt för myndigheter och journalister
            att granska vilka företag som tar emot statliga lönesubventioner
            och huruvida det förekommer över­utnyttjande, felaktiga utbetalningar
            och andra oegentligheter. Vänsterpartiet anser att detta bör förändras.
            Enligt vår mening bör allmänhetens insyn i hur skattemedel används
            väga tyngre än den enskilde företagarens affärsintressen. Vi har
            svårt att se hur ett företag skulle lida skada av att staten öppet
            redovisar vilka arbetsgivare som har fått statliga lönesubventioner.
            Det finns ett stort samhällsintresse och behov av transparens,
            öppenhet och insyn när det gäller hur de statliga lönesubventionerna
            används.
          </p>
          <p xml:id="i-YP2oiPKmnQpbYYxuGQNmhB">
            Regeringen bör göra det möjligt för myndigheter och journalister
            att granska vilka företag som tar emot statliga lönesubventioner
            samtidigt som skyddet för den enskildes integritet säkras. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-Zo3P87oEzEv7NDkJfbrno">
            6 Återinför krav på kollektivavtalsenliga villkor för nystartsjobb
          </head>
          <p xml:id="i-S8LqLPjKUQGUc27DoPvnTW">
            I juni 2019 beslutade S-MP-regeringen om en ändring av förordningen
            (2018:43) om stöd för nystartsjobb. Ändringen innebar att kravet
            om att andra anställningsförmåner än lön ska följa av eller vara
            likvärdiga med förmåner enligt kollektivavtal i nystartsjobben
            togs bort. Beslutet har medfört att arbetsgivare som anställer
            personer med nystartsjobb inte längre behöver betala de försäkringar
            och förmåner som ingår i kollektivavtalen, såsom arbetsskadeförsäkring,
            avtalspension och föräldrapenningtillägg.
          </p>
          <p xml:id="i-57MdGG9tJkFVhE6XGNBSKP">
            Vänsterpartiet är starkt kritiskt till den förra regeringens
            beslut som byggde på den s.k. januariöverenskommelsen mellan S,
            MP, C och L. Enligt Centerpartiet, som var pådrivande i frågan,
            har kravet på kollektivavtalsenliga villkor hindrat småföretag
            från att använda nystartsjobb. Genom att ta bort kravet hoppades
            regeringen och dess sam­arbetspartier att fler företag ska anställa
            personer med nystartsjobb.
          </p>
          <p xml:id="i-QVSoBQqboehGg1LEtyXx1V">
            Kravet på kollektivavtalsenliga villkor för nystartsjobb infördes
            under mandat­perioden 2014–2018 som en del i arbetet med att skapa
            ordning och reda i anställnings­stöden. Efter att kravet tagits
            bort dumpas återigen villkoren för en redan utsatt grupp på arbetsmarknaden.
            Därmed har man ännu en gång öppnat upp för oseriösa arbetsgivare
            att utnyttja nystartsjobben för att sänka sina arbetskraftskostnader.
            Det kan Vänster­partiet inte acceptera.
          </p>
          <p xml:id="i-MKFgEXfT6b8CKzy6qwkn6E">
            Personer som anställs med nystartsjobb har rätt till de försäkringar
            och förmåner som följer av kollektivavtalen. Våra skattemedel
            ska inte gå till företag som missbrukar eller systematiskt dumpar
            villkor på arbetsmarknaden. För att motverka detta behöver vi
            höja kraven på de arbetsgivare som anställer en person med subventionerad
            anställning – inte sänka dem.
          </p>
          <p xml:id="i-TSzEoKvomZLcAtvDu3uu9i">
            Kravet om att andra anställningsförmåner än lön ska följa av
            eller vara likvärdiga med förmåner enligt kollektivavtal i nystartsjobben
            bör återinföras. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-ErYMhnpq2xmCaoDeE1ooYA">
            7 Kartläggning av arbetstider, lönenivåer och arbetsvillkor
          </head>
          <p xml:id="i-3wMcy4Pto867JgTY9ffp8r">
            Trots att det ställs krav på kollektivavtalsenlig lön och villkor
            för samtliga anställnings­stöd (utom nystartsjobb) så förekommer
            oegentligheter, fusk och missbruk. Arbets­givare betalar löner
            under kollektivavtalsnivå och följer inte avtalen i övrigt vad
            gäller villkor, försäkringar och ersättningar. Enligt LO:s beräkningar,
            som bygger på statistik från Arbetsförmedlingen, har många med
            subventionerad anställning en heltidslön under kollektivavtalsnivå.
            Detta gäller i synnerhet kvinnor. Andelen kvinnor med subventionerad
            anställning som har en heltidslön på mellan 15 000 och 19 999
            kronor per månad har ökat från 33 procent till 44 procent bara
            mellan 2016 och 2020 (LO 2022: Etablering eller segmentering?
            – En analys av systemet med subventionerade anställ­ningar, s.
            40). Genom att bevilja stöd till arbetsgivare som inte erbjuder
            kollektivavtals­enliga villkor medverkar staten i förlängningen
            till lönedumpning och snedvriden konkurrens. Detta måste upphöra.
          </p>
          <p xml:id="i-5iLEzoBKqYyk1NcTKM4e8t">
            Flera viktiga åtgärder har vidtagits för att skapa ordning och
            reda bland de sub­ventionerade anställningarna, vilket redogjorts
            för ovan. Vänsterpartiet kan dock konstatera att Arbetsförmedlingen
            saknar heltäckande uppgifter om arbetstider, lönenivåer och arbetsvillkor
            för dem som har subventionerade anställningar. För att säkerställa
            att personer med subventionerade anställningar garanteras rätt
            lön, schysta arbetsvillkor och rimliga arbetstider krävs en större
            kartläggning.
          </p>
          <p xml:id="i-LbEJVyEnPQsknDfwo9BSEv">
            Regeringen bör genomföra en kartläggning av arbetstider, lönenivåer
            och arbets­villkor för dem som har subventionerade anställningar,
            differentierad på branscher, kön och utländsk bakgrund. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-GG5cTCEfDpEcpAhT5wCpjP">
            8 Subventionerade anställningar bör omfattas av LAS
          </head>
          <p xml:id="i-GAdAHrY1vZzwErKJ97d9YZ">
            Personer med subventionerade anställningar utför ordinarie eller
            anpassade arbets­uppgifter på arbetsplatser. I normalfallet innebär
            en subventionerad anställning att personen anställs på samma sätt
            som ordinarie anställda, med den enda skillnaden att en del av
            lönekostnaden finansieras av Arbetsförmedlingen. Ändå är lagen
            om anställ­ningsskydd (LAS) undantagen för flera subventionerade
            anställningar, såsom intro­duktionsjobb och lönebidrag.
          </p>
          <p xml:id="i-AF7DSUocWMxjcGwvbfeneF">
            Vänsterpartiet anser att personer som deltar i produktionen ska
            betalas lön och ha de villkor och rättigheter som normalt följer
            med en anställning. Därmed borde alla subventionerade anställningar
            omfattas av LAS.
          </p>
          <p xml:id="i-FmdTRLchSyeSiDtGWuuzTt">
            Alla subventionerade anställningar bör omfattas av LAS. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-J2jqtJfYtC2GCx9nGnqJ7k">
            9 Samrådshanteringen mellan Arbetsförmedlingen och fackförbunden
          </head>
          <p xml:id="i-79ZZ6tS556cnR7PsSHqZmj">
            En viktig komponent i Arbetsförmedlingens kontroll inför beslut
            om subventionerade anställningar är de samråd som görs med berörda
            fackförbund. Genom samråden kan Arbetsförmedlingen samla in uppgifter
            som är värdefulla för att beslut ska fattas på goda grunder, t.ex.
            om lön, villkor och om arbetsgivaren i närtid har sagt upp personal.
            Kunskap om förhållanden på arbetsplatsen är en del av Arbetsförmedlingens
            besluts­underlag när myndigheten ska säkerställa lämpliga arbetsplatser
            för deltagare i arbetsmarknadspolitiska program eller insatser.
            Ett bra beslutsunderlag är viktigt för att säkerställa att insatsen
            bidrar till att den arbetssökande får en varaktig etablering på
            arbetsmarknaden. Det är även viktigt för att se till att insatsen
            inte bidrar till försämrade villkor för löntagare eller skapar
            osund konkurrens i näringslivet. Ett väl fungerande samråd mellan
            Arbetsförmedlingen och fackförbunden är således mycket viktigt.
          </p>
          <p xml:id="i-73hjTX3m5nm2AbMgNA3Hdu">
            Dessvärre har samrådsförfarandet mellan Arbetsförmedlingen och
            fackförbunden fungerat dåligt under lång tid, något som både fackförbunden
            och Vänsterpartiet har uppmärksammat (mot. 2018/19:383, yrkandena
            8 och 9).
          </p>
          <p xml:id="i-TJipLaDL3LHPEp3sWwVVQR">
            I maj 2021 tillsatte S-MP-regeringen en s.k. bokstavsutredning
            inom Arbets­marknadsdepartementet med uppdrag att bl.a. analysera
            samrådsförfarandet mellan Arbetsförmedlingen och arbetstagarorganisationerna
            och vid behov lämna förslag på hur det kan bli mer ändamålsenligt,
            välfungerande och effektivt (A 2021:C).
          </p>
          <p xml:id="i-PYn5HVcwo54txrnkSb3RmC">
            Utredningen resulterade bl.a. i en ny förordning om statsbidrag
            till arbetstagar­organisationer för kostnader för att ge in yttranden
            till Arbetsförmedlingen inför arbets­platsförlagda program och
            insatser (SFS 2022:1346). Vidare resulterade arbetet i ändringar
            i förordningen (2000:628) om den arbetsmarknadspolitiska verksamheten
            som innebär ett förtydligande av arbetstagarorganisationernas
            roll när det gäller kontroll vid arbetsplatsförlagda program och
            insatser. Av 9 § framgår att innan någon anvisas ett arbetsmarknadspolitiskt
            program som är förlagt till en arbetsplats, eller tar del av en
            arbetsmarknadspolitisk insats som är förlagd till en arbetsplats,
            ska Arbetsförmedlingen ge den sammanslutning av arbetstagare som
            är part i lokal förhandling med arbets­givaren tillfälle att yttra
            sig (bet. 2022/23:AU9 s. 33).
          </p>
          <p xml:id="i-Bmppdbqv6U3e26mAjhTbZe">
            Vänsterpartiet välkomnar de förordningsändringar som genomförts.
            Enligt vår bedömning torde de bidra till att förbättra och effektivisera
            samrådshanteringen mellan Arbetsförmedlingen och fackförbunden.
            Fackförbunden får möjlighet att lämna yttranden med god kvalitet
            och Arbetsförmedlingen får ett bättre beslutsunderlag och större
            möjligheter att kontrollera arbetsplatsens lämplighet. Detta i
            sin tur gör att risken minskar för felaktiga utbetalningar till
            oseriösa aktörer. Vi förutsätter att höger­regeringen avsätter
            erforderliga medel till det nya statsbidraget så att fackförbunden
            ges rätt till medfinansiering av de kostnader som fackförbunden
            har för att hantera yttrandena. Vi avser att noga följa högerregeringens
            hantering av frågan.
          </p>
          <head type="h1" xml:id="i-BnyYudit2Y6VCcBn6fwmeJ">
            10 Skärpt kontroll och uppföljning
          </head>
          <p xml:id="i-2GD8rgvzfQiA392S2PHKoq">
            I december 2022 trädde ytterligare en förordningsändring i kraft
            i syfte att motverka att oseriösa arbetsgivare tar del av bidrag
            eller stöd vid subventionerade anställningar. Ändringen i förordningen
            (2000:628) om den arbetsmarknadspolitiska verksamheten innebär
            tydligare krav på arbetsgivare för att få bidrag eller stöd vid
            subventionerade anställningar och skärpta krav när det gäller
            skötsamhet för att hindra oseriösa arbets­givare från att ta emot
            bidrag, stöd eller praktikanter (bet. 2022/23:AU9 s. 37). Reglerna
            innebär att Arbetsförmedlingen nu får neka stöd till arbetsgivare
            där företrädare begått vissa brott eller gjort allvarliga fel
            i sin yrkesutövning.
          </p>
          <p xml:id="i-TCsoKjL7SdzwFeEejcUDVH">
            Vänsterpartiet välkomnar förordningsändringen som var ett led
            i den förra reger­ingens arbete för att motverka fusk med subventionerade
            anställningar. Vi kan dock konstatera att de skärpta reglerna
            inte har haft avsedd effekt.
          </p>
          <p xml:id="i-UsopPTugPojrhaFwmZTif2">
            Tidningen Arbetet har i en omfattande granskning gått igenom
            samtliga företag som fått anställningsstöd från Arbetsförmedlingen
            i december 2022 och januari 2023. Arbetet har därefter undersökt
            om det bland dessa företag de senaste åren funnits domar, åtal
            eller beslut som kan kopplas till arbetslivskriminalitet. Granskningen
            visar att en mängd företag har fått anställningsstöd via Arbetsförmedlingen
            – trots att arbetsgivarna har begått brott eller gjort allvarliga
            fel i sin yrkesutövning. Det rör sig om allt från bedrägeri till
            brott mot utlänningslagen. Trots detta har bolagen lyckats få
            anställnings­stöd från Arbetsförmedlingen. I vissa fall har företagen
            lurat Arbetsförmedlingen på pengar tidigare. Det verkar dock inte
            vara något hinder för att tilldelas stöd på nytt (Arbetet 2023-06-07).
          </p>
          <p xml:id="i-GN1owi6rKMk2WhjHB3n2AN">
            Arbetets granskning visar att Arbetsförmedlingens kontroll och
            uppföljning har stora brister. Trots hårdare krav på arbetsgivare
            fortsätter Arbetsförmedlingen att betala ut stora summor i stöd
            till kriminella företag. Det är uppenbart att det behövs skärpt
            kontroll och uppföljning av arbetsgivare som tilldelas stöd.
          </p>
          <p xml:id="i-CPirBfDqQ6D7BvESonr38e">
            Regeringen bör ge Arbetsförmedlingen i uppdrag att skärpa kontrollen
            och upp­följningen av arbetsgivare som tilldelas stöd inom ramen
            för den arbetsmarknads­politiska verksamheten. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-T5Q7ymqmkgmnRoviEPrKXE">
            11 Åtgärder för att motverka segmentering
          </head>
          <p xml:id="i-3zF6Upt2SjM6MT7bcshrnr">
            Samtidigt som subventionerade anställningar i många fall förbättrar
            etableringen på arbetsmarknaden för dem som anställs, bidrar regelverket
            och tillämpningen till att ett slags segmentering sker. Med segmentering
            avses i detta sammanhang att sub­ventionerat anställda är överrepresenterade
            i lågkvalificerade yrken i vissa specifika branscher och har sämre
            löner och villkor än övriga arbetstagare. LO, som analyserat systemet
            med subventionerade anställningar, har presenterat ett antal förslag
            för att motverka denna segmentering. Ett av huvudförslagen är
            att regeringens lågt satta lönetak på 20 000 kronor per månad
            höjs väsentligt. Genom att höja lönetaket öppnas en större del
            av arbetsmarknaden upp för anställningar med subventioner. Därmed
            kan koncentrationen av subventionerat anställda till de lägst
            avlönade näringsgrenarna avvärjas och segmenteringen motverkas
            (LO 2022: Etablering eller segmentering? – En analys av systemet
            med subventionerade anställningar). Vänsterpartiet föreslår ett
            höjt lönetak, läs mer om det i vår budgetmotion (2023/24:2385).
          </p>
          <p xml:id="i-Fp7rdUueV8eWjDsEB96sNg">
            Enligt LO är dock höjt lönetak inte hela lösningen på problematiken
            med segmenter­ingen av subventionerat anställda. I rapporten presenterar
            därför LO en bred palett av åtgärdsförslag (s. 53–63). Vi vill
            här lyfta fram två av dessa förslag.
          </p>
          <p xml:id="i-XVy7TMka2gvhi4iSaPyzcd">
            Enligt nuvarande regelverk är nystartsjobben rättighetsstyrda.
            Det innebär att det inte görs någon arbetsmarknadspolitisk prövning
            inför beslut om utbetalande av sub­ventionen. Arbetsförmedlingen
            saknar därför möjligheter att ifrågasätta lämpligheten i anvisningen.
            Nystartsjobben omfattas inte heller av kravet på samråd med facklig
            organisation. Enligt LO innebär detta en risk för selektering
            av vissa arbetslösa, men också en risk för oegentligheter och
            överutnyttjande. LO föreslår därför att nystarts­jobbens rättighetsstyrda
            konstruktion bör ändras så att arbetsmarknadspolitisk prövning
            och samråd med fackförbund behöver genomföras inför beslut om
            utbetalande av subventionen. Vänsterpartiet delar LO:s uppfattning.
          </p>
          <p xml:id="i-FFyaDDy4o4b8zEK5xg6HNn">
            Nystartsjobbens rättighetsstyrda konstruktion bör ändras så att
            arbetsmarknads­politisk prövning och samråd behöver genomföras
            inför beslut om utbetalande av subventionen. Detta bör riksdagen
            ställa sig bakom och ge regeringen till känna.
          </p>
          <p xml:id="i-QoSr4pBQM1NUfxeDwxxG66">
            I såväl förordningen (2017:462) om särskilda insatser för personer
            med funktionsnedsättning som medför nedsatt arbetsförmåga som
            förordningen (2018:42) om särskilt anställningsstöd finns skrivningar
            om krav på lön och villkor som följer av kollektivavtal eller
            ”i väsentliga delar är likvärdiga med förmåner enligt kollektivavtal
            inom branschen”. Enligt LO öppnar denna skrivning upp för tolkningsutrymme
            och viss avvikelse från vad som är kollektivavtalsnivå. LO menar
            att det inte räcker att lönen och villkoren ”i väsentliga delar”
            är likvärdiga, utan att anställningarna ska villkoras med att
            lön och övriga villkor är likvärdiga med vad som gäller i kollektivavtalen.
            LO föreslår därför att regelverket för samtliga subventionerade
            anställningar bör förtydligas så att löner och övriga villkor
            blir i nivå med kollektivavtal i branschen, vilket inbegriper
            att ”väsentliga delar” tas bort från förordningar som reglerar
            de arbetsmarknadspolitiska insatserna och att villkor likvärdiga
            med kollektivavtalens gäller även för nystartsjobb. Vänsterpartiet
            anser att det är ett bra förslag.
          </p>
          <p xml:id="i-UuX5BoDp13M1zUrqec2KT6">
            Regelverket för samtliga subventionerade anställningar bör förtydligas
            så att löner och villkor blir i nivå med kollektivavtal i branschen,
            vilket inbegriper att ”väsentliga delar” tas bort från förordningar
            som reglerar de arbetsmarknadspolitiska insatserna och att villkor
            likvärdiga med kollektivavtalen även gäller för nystartsjobb.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-269vUPtKpJh9e6LTNvQ3TL">
            12 Utred vilka ytterligare åtgärder som kan vidtas för att motverka
            missbruk och överutnyttjande av arbetsmarknadspolitiska insatser
          </head>
          <p xml:id="i-8E5ph9TkhxdgZ9UnMTHxmv">
            Som ovan nämnts har en rad viktiga åtgärder vidtagits för att
            motverka missbruk och överutnyttjande av subventionerade anställningar.
            Likväl kvarstår problemen med fusk, missbruk och överutnyttjande
            vilket framgår av återkommande granskningar från såväl fackförbund
            som media (se t.ex. LO 2022: Etablering eller segmentering? En
            analys av systemet med subventionerade anställningar, Arbetet
            2023-06-07). Enligt LO, TCO och Saco kan det därför vara motiverat
            att se över utformningen av nu gällande regelverk och rutiner
            för anställningar med stöd och utreda vilka ytterligare åtgärder
            som kan vidtas för att stävja missbruk och överutnyttjande av
            arbetsmarknadspolitiska insatser (LO, TCO, Saco 2021: Åtgärder
            mot långtidsarbetslöshet). Vänsterpartiet delar de fackliga centralorganisationernas
            uppfattning.
          </p>
          <p xml:id="i-35w8mn4ZHsL5y2MPzvCsBo">
            Regeringen bör tillsätta en utredning med uppdrag att dels se
            över nu gällande regelverk och rutiner för subventionerade anställningar,
            dels föreslå ytterligare åtgärder för att motverka missbruk och
            överutnyttjande av arbetsmarknadspolitiska insatser. Detta bör
            riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-hz1EmYJTUq454UVeouw2P" who="i-Yam9ii4K4HfneDbj5TzDJY">
              Ciczie Weidby (V)
            </item>
            <item xml:id="i-9fPvasNtEYjWNZw3WPSx6N" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-FAPFSj1SnUWiB7L4VNbc8D" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-BELHdBWCPFCurgziMETBBf" who="i-TpcaF4RFviyytGA8rW5Jer">
              Samuel Gonzalez Westling (V)
            </item>
            <item xml:id="i-9Kn6DXzCcwZhEsB645z2eA" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-F6vcYPF2bNE81R7TAFTdvM" who="i-L3t2URPAv9iLWgdCvbz7Uv">
              Ilona Szatmári Waldau (V)
            </item>
          </list>
        </div>
      </div>
    </body>
  </text>
</TEI>
