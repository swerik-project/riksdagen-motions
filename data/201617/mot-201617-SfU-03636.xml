<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-03636">
  <teiHeader>
    <fileDesc>
      <titleStmt>
        <title>med anledning av prop. 2016/17:121 Åldersbedömning tidigare i asylprocessen</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3636 av Christina Höj Larsen m.fl. (V)</title>
          <idno type="rdwebb">H4023636</idno>
          <rs type="number">3636</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4023636/text</ref>
          <ref type="dokument_url_html">http://data.riksdagen.se/dokument/H4023636</ref>
          <ref type="dokumentstatus_url_xml">http://data.riksdagen.se/dokumentstatus/H4023636</ref>
          <ref type="docx">http://data.riksdagen.se/fil/57EE15FE-634D-49D3-BC24-E5199CF3567E</ref>
          <ref type="pdf">http://data.riksdagen.se/fil/74EAD0CE-4BE7-48C4-9484-49862C9AB501</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-K8AerfDvckQWcNuXte3eSU" type="basedOn"/>
        <correspContext corresp="i-K8AerfDvckQWcNuXte3eSU">
          <ref>Proposition 2016/17:121</ref>
        </correspContext>
        <correspAction xml:id="i-BuE44FAcv9XRdRB9DrcfoK" type="signed"/>
        <correspContext corresp="i-BuE44FAcv9XRdRB9DrcfoK">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-5rijWFywSauuDuJCMj8ZkS" type="submitted">
          <date when="2017-03-10"/>
          <time when="12:00:34"/>
        </correspAction>
        <correspAction xml:id="i-T2PX5RXi2VUFggjvY7HKEk" type="reviewed">
          <date when="2017-03-15"/>
          <time when="15:16:41"/>
        </correspAction>
        <correspAction xml:id="i-Q9vniWfA3rVXeVFTMD9sjA" type="dismissed">
          <date when="2017-03-16"/>
        </correspAction>
        <correspAction xml:id="i-QtDa7vuJGeYRfrXwHLib81" type="referred">
          <date when="2017-03-17"/>
        </correspAction>
        <correspAction xml:id="i-8Ej3WusDNc2jCmuskrwJ1R" type="assigned">
          <date when="2017-04-20"/>
          <time when="15:00:36"/>
        </correspAction>
        <correspContext corresp="i-8Ej3WusDNc2jCmuskrwJ1R">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-ThEHyetg2MzepaiWtCoTU7" type="behandlas_i"/>
        <correspContext corresp="i-ThEHyetg2MzepaiWtCoTU7">
          <ref type="uppgift">2016/17:SfU18</ref>
          <ref type="ref_dok_id">H401SfU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU18</ref>
          <ref type="ref_dok_titel">Åldersbedömning tidigare i asylprocessen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Bqp3G1ouiwfXNvUzr3UUFq" type="motHeader">
        <div xml:id="i-LKw5npf11TymNigchG92zZ" type="motTitle">
          Motion till riksdagen 2016/17:3636 av Christina Höj Larsen m.fl.
          (V) med anledning av prop. 2016/17:121 Åldersbedömning tidigare
          i asylprocessen
        </div>
      </div>
      <div xml:id="i-CRRUE7Vb2YtvsjhKufCKQb" type="motBody">
        <div xml:id="i-26hH2CmHvu8bxVxAyAuT12" type="motProposal" subtype="förslag">
          <head xml:id="i-E9g7tppHusmTmQFLrFgvps">
            1 Förslag till riksdagsbeslut
          </head>
          <list xml:id="i-HsbJUtzdubKvgXPPhPdhjN" style="ol">
            <item xml:id="i-2bSNDRfdifcuaDsQ7txqJe">
              Riksdagen ställer sig bakom det som anförs i motionen om att
              regeringen bör genomföra en genomlysning av hur åldersbedömningen
              genomförts och vilka konsekvenser det har fått och tillkännager
              detta för regeringen.
            </item>
            <item xml:id="i-HNYw34icwBdPdV4udaTXWz">
              Riksdagen ställer sig bakom det som anförs i motionen om att
              regeringen bör återkomma med förslag på hur metoderna för åldersbedömning
              kan kompletteras med en bedömning av barnets psykosociala utveckling
              och allmänna mognad och tillkännager detta för regeringen.
            </item>
            <item xml:id="i-BcvWST2srUuYaqYeC4ZuLZ">
              Riksdagen ställer sig bakom det som anförs i motionen om att
              ett beslut om ålder bör gälla först när det vunnit laga kraft
              och tillkännager detta för regeringen.
            </item>
            <item xml:id="i-HjgSvycSEU3phfeQRqxv1k">
              Riksdagen ställer sig bakom det som anförs i motionen om att
              stryka bestämmelsen om att Migrationsverket inte ska göra någon
              åldersbedömning eller fatta beslut om ålder om sökanden uppenbart
              är 18 år eller äldre, och detta tillkännager riksdagen för regeringen.
            </item>
            <item xml:id="i-7SgtAF1G1hVh6YXxJfBc4L">
              Riksdagen ställer sig bakom det som anförs i motionen om att
              rätten till medicinsk åldersbedömning bör utökas så att den inte
              bara gäller för dem som annars skulle anses vara över 18 år, och
              detta tillkännager riksdagen för regeringen.
            </item>
            <item xml:id="i-4ekkEDm1RTr3hq96NqUNsA">
              Riksdagen ställer sig bakom det som anförs i motionen om att
              regeringen bör återkomma med förslag om att stärka rätten till
              biträde och tillkännager detta för regeringen.
            </item>
          </list>
        </div>
        <div xml:id="i-N1LbFzJSy1Fv1h5WE51ws3" type="motContent">
          <head xml:id="i-48nxqzXNsSfm9trqhTy5Cx" type="h1">
            2 Bakgrund
          </head>
          <p xml:id="i-QiykwEBMDM1pN2Uq29aWUJ">
            Regeringen föreslår genom propositionen Åldersbedömningar tidigare
            i asylprocessen (2016/17:121) förändringar i regelverket för genomförandet
            av åldersbedömningar av asylsökande ensamkommande barn. Åldersbedömningarna
            har länge varit otillfredsställande och olika metoder har använts
            genom åren. Debatt kring dem har pågått under en längre tid, ofta
            med utgångspunkten att ensamkommande barn ljuger om sin ålder
            och lurar systemet. Trots vetskapen om att många ensamkommande
            inte vet hur gamla de är och att de metoder som använts för ålderbedömningar
            inte har varit tillförlitliga. Därför välkomnar Vänsterpartiet
            att en ny ordning som på flera sätt rättar till tidigare problem
            nu föreslås.
          </p>
          <p xml:id="i-EhF6iYU77aS4fGF2BeVBqz">
            Åldern har stor betydelse i det svenska asylsystemet och rättssystemet,
            därför är det i många fall viktigt att kunna fastställa en persons
            ålder. Tyvärr är det ibland omöjligt att fastställa en exakt ålder.
            De metoder som finns för att bestämma ålder är aldrig fullkomliga
            utan ger svar inom vissa intervall. Vänsterpartiets kritik mot
            åldersbedömningar har inte handlat om bedömningarna i sig utan
            om att metoderna för bedömningarna har varit så osäkra att de
            leder till bristande rättssäkerhet. Denna åsikt har även delats
            av ett flertal organisationer och experter, som Advokatsamfundet
            och Barnläkarföreningen. Nu finns mer tillförlitliga metoder,
            och ett tydligare regelverk kring hur bedömningarna ska tolkas
            och genomföras föreslås. Förslaget innebär att reglerna ska tolkas
            så att de är till fördel för den sökande vid eventuell osäkerhet.
            Detta välkomnar Vänsterpartiet. Samtidigt finns alltid en risk
            att bedömningen är missvisande. Därför måste de medicinska bedömningarna
            kompletteras med andra metoder, till exempel med en psykosocial
            värdering av mognad. Det måste också finnas möjlighet att göra
            undantag i särskilda fall, och integriteten hos de som undersöks
            måste värnas noga.
          </p>
          <p xml:id="i-VExypR1RjgNcTx7Xz6RqZx">
            Regeringen motiverar förslaget med att det ska förhindra att
            ”vuxna asylsökande bor tillsammans med ensamkommande barn på boenden
            som är anpassade för barn”, samt att ”resurser avsatta för barn
            ska inte heller gå till vuxna asylsökande”. Vänsterpartiet instämmer
            i att det är bra att dessa problem åtgärdas genom förslaget, men
            vi motiverar snarare behovet av mer rättssäkra åldersbedömningar
            med att förhindra de godtyckliga uppskrivningar av ensamkommandes
            ålder som riskerar leda till att de utvisas eller förlorar de
            rättigheter de har som barn.
          </p>
          <head xml:id="i-3Wcyzdhgfms3DY1eQhqdUo" type="h2">
            2.1 Åldersbedömningar
          </head>
          <p xml:id="i-cjUCeWuo4SaqvEaYzAPbw">
            Metoderna för att göra åldersbedömningar av ensamkommande asylsökande
            barn har varierat genom åren och gjorts med mer eller mindre godtyckliga
            metoder. Under en period omkring år 2005 röntgades i stort sett
            alla, och hela osäkerhetsintervallet utnyttjades då till den asylsökandes
            nackdel. I och med att nya riktlinjer infördes, med krav på ett
            osäkerhetsintervall till den sökandes fördel, upphörde i praktiken
            åldersbedömningarna. Det resulterade i problem med att vuxna placerades
            i ungdomsboenden. Istället började åldersbedömningar göras efter
            handläggarnas egna uppfattningar, vilket ledde till tveksamma
            bedömningar och omfattande kritik.
          </p>
          <p xml:id="i-D83QcwLd3e8AvzHEDwkwEo">
            År 2012 kom Socialstyrelsens nya riktlinjer om hur åldersbedömningar
            skulle gå till. Utifrån dem gjordes en överenskommelse mellan
            Migrationsverket, Socialstyrelsen och Svenska Barnläkarföreningen
            som konstaterade att barnläkare skulle göra bedömningarna med
            röntgen som en del av underlaget. Åldern skulle fastställas utifrån
            en samlad bedömning baserad både på de medicinska bedömningarna
            och barnets psykosociala utveckling och allmänna mognad. Det var
            barnläkarna som gjorde de samlade bedömningarna, och de lämnade
            endast de samlade bedömningarna i sin helhet till Migrationsverket.
            Efter ett tag började Migrationsverket gå runt denna överenskommelse
            och begära ut röntgenbilderna, som inte är exakta nog, och använde
            dem som enda underlag. De ignorerade helt enkelt barnläkarnas
            kunskap och expertis. Barnläkarna vägrade lämna ut röntgenbilderna,
            varpå Migrationsverket sa upp avtalet. I dagsläget har både barnläkarna
            och Advokatsamfundet beslutat att inte medverka vid åldersbedömningar,
            vilket gör det svårt för barnen att bevisa sin korrekta ålder.
            I debatten har barnläkarna och Advokatsamfundet ofta beskyllts
            för att bromsa i frågan och förvärra problemet, när det i grunden
            var Migrationsverket som bröt överenskommelsen.
          </p>
          <p xml:id="i-SesGdN8EHdGKLyTCaGFkrn">
            Sedan en tid tillbaka har relativt få utredningar och åldersbedömningar
            gjorts, med undantag för ett stort antal snabba åldersuppskrivningar
            i anslutning till registrering under slutet av 2015. I slutet
            av 2016 gjordes också en stor mängd åldersuppskrivningar, ofta
            på beslutsdagen och utan utredning. Nära hälften av de ensamkommande
            barn från Afghanistan som fick beslut under 2016 fick samtidigt
            sin ålder uppskriven.
          </p>
          <p xml:id="i-FmNHrGqN7QXfverm6zs5Mv">
            Den 5 mars gick Migrationsverket ut med en kraftig kritik av
            de åldersbedömningar som gjorts av myndigheten under 2016. I 60
            procent av de granskade fallen var åldern inte tillräckligt utredd.
            Den 18 februari meddelade Migrationsverket att inga fler beslut
            som behöver innehålla en bedömning av den asylsökandes ålder ska
            fattas förrän de nya metoder som Rättsmedicinalverket rekommenderat
            är i bruk. Migrationsverket meddelar också att en särskild ledningsgrupp
            tillsatts för att stärka kvaliteten och för att utgöra ett stöd
            för handläggarna, samt att omfattande utbildningsinsatser har
            inletts. De som har fått beslut och överklagat det kan begära
            att migrationsdomstolen ber Migrationsverket beställa en medicinsk
            åldersbedömning av Rättsmedicinalverket.
          </p>
          <p xml:id="i-N4uRiArkaTJPxPXWjYhY1h">
            I debatten framhålls ofta att de flesta ensamkommande barn får
            uppehållstillstånd. Räknar man in dem som får sin ålder uppskriven
            blir proportionerna helt annorlunda och majoriteten ensamkommande
            fick i så fall avslag under 2016. Givetvis kan en del av de vars
            ålder skrivits upp verkligen ha varit äldre än 18 år. Av statistiken
            framgår att få beslut har fattats om tidsbegränsat uppehållstillstånd
            fram till att barnet fyller 18 år eller utvisning med uppskjuten
            verkställighet, som möjliggjorts av Migrationsverkets rättsliga
            ställningstagande sommaren 2016. Detta är annars den grupp som
            skulle ha störst nytta av den kommande möjligheten att få uppehållstillstånd
            på grund av gymnasiestudier. Om deras ålder skrivs upp på felaktiga
            grunder förlorar de den möjligheten till tidsbegränsade uppehållstillstånd
            som de annars hade haft, oavsett om de går i gymnasiet eller inte.
          </p>
          <p xml:id="i-VebQJbG4PavKu6XUfr2q8A">
            Vänsterpartiet välkomnar Migrationsverkets granskning av de åldersbedömningar
            myndigheten genomfört och den självkritik myndigheten uttryckt.
            Mot bakgrund av hur allvarliga fel som uppdagats, hur metoderna
            för åldersbedömningar varierat genom åren och vilka långtgående
            konsekvenser besluten får för enskilda individer bör en närmare
            genomlysning göras av hur ålderbedömningarna genomförts genom
            åren och vilka konsekvenser det har fått. En sådan genomlysning
            bör syfta till att klargöra ansvaret för hur bedömningarna gått
            till och förhindra att liknande brister uppstår på nytt. Regeringen
            bör genomföra en genomlysning av hur ålderbedömningarna genomförts
            och vilka konsekvenser det har fått. Detta bör riksdagen ställa
            sig bakom och ge regeringen till känna.
          </p>
          <head xml:id="i-ViGuMEp2bwbUPGLNM97UyQ" type="h1">
            3 Förslaget
          </head>
          <p xml:id="i-8zveVXLxnHCwHuGKSSG4wm">
            Vänsterpartiet välkomnar att regeringen lägger fram ett förslag
            för att förbättra rättssäkerheten i åldersbedömningarna. Det är
            bra att propositionen tydligt fastslår att principen benefit of
            the doubt ska gälla och att bedömningarna vid osäkerhet ska tolkas
            till den sökandes fördel samt att de medicinska åldersbedömningarna
            ska bekostas av staten och inte den sökande. Vänsterpartiet välkomnar
            också att bedömningen görs tidigare i processen och att det kommer
            att finnas möjlighet att överklaga besluten, även om det sistnämnda
            kan stärkas i vissa avseenden. Vänsterpartiet står bakom förslaget,
            men ser samtidigt flera brister i det som bör åtgärdas.
          </p>
          <head xml:id="i-V761MTyWdE6z7ukCx5W5Q9" type="h2">
            3.1 Psykosocial utveckling och allmän mognad
          </head>
          <p xml:id="i-Xqh28uwNm4gEeb7wKdTGji">
            Medicinska åldersbedömningar kommer aldrig kunna slå fast en
            exakt ålder. Även med de nya metoderna som undersöker både tänder
            och lårben finns risker att bedömningen blir missvisande. Den
            överenskommelse som Migrationsverket, Socialstyrelsen och Svenska
            Barnläkarföreningen ingick år 2012 tog hänsyn till detta genom
            att inkludera barnets psykosociala utveckling och allmänna mognad
            i underlagen för Migrationsverkets beslut.
          </p>
          <p xml:id="i-XNpGTqRCG3Z3LEtyZkM2tk">
            Vänsterpartiet menar att en sådan bedömning är ett bra komplement
            till de medicinska bedömningar som beskrivs i propositionen, eftersom
            en sådan helhetsbedömning inte endast skulle förlita sig på den
            kroppsliga utvecklingen. Den psykosociala bedömningen skulle också
            vara ett extra viktigt underlag i de fall det inte går att genomföra
            en medicinsk ålderbedömning på grund av att den sökande nekar
            med hänvisning till exempelvis fysiska eller psykiska skäl. Regeringen
            bör återkomma med förslag på hur metoderna för åldersbedömning
            kan kompletteras med en bedömning av barnets psykosociala utveckling
            och allmänna mognad. Detta bör riksdagen ställa sig bakom och
            ge regeringen till känna.
          </p>
          <head xml:id="i-7hbe2Q57TqADXtuCR6CFFE" type="h2">
            3.2 Beslut måste vinna laga kraft
          </head>
          <p xml:id="i-XEw4KiJiNfgF2LL5YXSZNW">
            Regeringen förslår att ett tillfälligt beslut om ålder ska gälla
            omedelbart efter att det fattats. Man ska alltså inte vänta tills
            det vunnit laga kraft, vid eventuell överklagan. Mot bakgrund
            av konsekvenserna för den enskilde av en ändrad ålder anser Vänsterpartiet
            att det vore rimligt att det tillfälliga beslutet blev gällande
            först när det har vunnit laga kraft. Beslut om ålder bör gälla
            först när de vunnit laga kraft. Detta bör riksdagen ställa sig
            bakom och ge regeringen till känna.
          </p>
          <head xml:id="i-YLhNzJEcQC5xZUh5F44ueX" type="h2">
            3.3 Rätten till medicinsk åldersbedömning
          </head>
          <p xml:id="i-44SCw3MxtVweUyGWhsJG4U">
            Propositionen säger att Migrationsverket så snart som möjligt
            ska göra en åldersbedömning och fatta ett tillfälligt beslut om
            den sökandes ålder om det råder oklarhet om en asylsökande som
            uppger sig vara ett ensamkommande barn är under 18 år. Är det
            uppenbart att sökanden är 18 år eller äldre krävs dock inte någon
            sådan åldersbedömning eller något sådant beslut. Migrationsverket
            ska ge sökanden tillfälle att genomgå en medicinsk åldersbedömning
            innan verket fattar ett tillfälligt beslut om ålder som innebär
            att sökanden bedöms vara 18 år eller äldre.
          </p>
          <p xml:id="i-LWxv2hkQFGEykKWtvdkxRh">
            Vänsterpartiet ifrågasätter att begreppet ”uppenbart” används
            i lagstiftningen. Vad som är uppenbart för en person behöver inte
            vara det för en annan då ålder bevisligen är mycket svårt att
            bedöma. Det finns flera fall då Migrationsverkets handläggare
            har haft uppfattningen att en asylsökande är uppenbart vuxen,
            trots att det funnits intyg och andra belägg som tyder på motsatsen.
            Att låta denna form av bedömning stå för sig själv, utan komplettering
            eller möjlighet att överklaga, vore mycket olyckligt. Bestämmelsen
            om att Migrationsverket inte ska göra någon åldersbedömning eller
            fatta beslut om ålder om sökanden uppenbart är 18 år eller äldre
            bör tas bort från lagen. Detta bör riksdagen ställa sig bakom
            och ge regeringen till känna.
          </p>
          <p xml:id="i-VAfJ5BZiWVmaMtXwb8VF8S">
            Lagförslaget ger rätt till medicinsk åldersbedömning innan Migrationsverket
            fattar tillfälligt beslut om den sökandes ålder, om beslutet skulle
            innebära att den sökande bedöms vara 18 år eller äldre. Vänsterpartiet
            vill påpeka att andra åldersgränser än 18 år har betydelse för
            den sökande, även om 18-årsgränsen får ses som den viktigaste.
            Med det förslag regeringen planerar att lägga fram som ger rätt
            till uppehållstillstånd för gymnasiestudier kommer ytterligare
            åldersgränser att spela roll för de asylsökande. Rätten till medicinsk
            åldersbedömning bör utökas så den inte bara gäller för dem som
            annars skulle anses vara över 18 år. Detta bör riksdagen ställa
            sig bakom och ge regeringen till känna.
          </p>
          <head xml:id="i-WXhKWyUi5Qbj3u6jctCpQv" type="h2">
            3.4 Rätten till biträde
          </head>
          <p xml:id="i-RcdpUoYc3WA6srcE3bxSK8">
            Med nuvarande ordning är det inte säkert att ett ensamkommande
            barn får rätt till biträde i samband med att en åldersbedömning
            ska göras. Regeringen föreslår inga ändringar i den ordningen
            genom lagförslaget. Vänsterpartiet menar att åldersbedömningarna
            och konsekvenserna av dem är så pass betydande att det alltid
            bör förordnas ett offentligt biträde. I den mån detta anses ogenomförbart
            med hänvisning till exempelvis alltför långa handläggningstider
            menar vi att offentligt biträde i varje fall ska beviljas för
            överklagande av beslut om ålder. Regeringen bör återkomma med
            förslag om att stärka rätten till biträde. Detta bör riksdagen
            ställa sig bakom och ge regeringen till känna.
          </p>
        </div>
        <div xml:id="i-Jqi2Hbacj59eZ9APnzf6Er" type="motSignatures">
          <list xml:id="i-XEKrfwSsPiLpQXzZN1a6WY">
            <item xml:id="i-R2dUbX2o6Kf5bUYTvpmsCH">
              Christina Höj Larsen (V)
            </item>
            <item xml:id="i-6aD2J8wyQS1NSV4VbsQFiy">
              Ulla Andersson (V)
            </item>
            <item xml:id="i-A5By3y9zybF8p9B6Nrq5hC">
              Ali Esbati (V)
            </item>
            <item xml:id="i-RhdZv3KBjNuKMFRLJNNBe8">
              Wiwi-Anne Johansson (V)
            </item>
            <item xml:id="i-WLmFT8fDpLGUGBfSSJpzCN">
              Daniel Riazat (V)
            </item>
            <item xml:id="i-BUoNANtry9uxVBjEgCWQhz">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
