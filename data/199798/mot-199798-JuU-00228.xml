<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-JuU-00228">
  <teiHeader>
    <fileDesc>
      <titleStmt>
        <title>Kommunpolis</title>
        <author corresp="i-XazZeCYyyq3u8LSAmNahPt i-LXcd5jKEcdWPFtnvREdfND i-XazZeCYyyq3u8LSAmNahPt i-LXcd5jKEcdWPFtnvREdfND">av Elving Andersson och Anders Svärd (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunpolis</title>
          <idno type="rdwebb">GL02Ju228</idno>
          <rs type="number">Ju228</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GL02Ju228/text</ref>
          <ref type="dokument_url_html">http://data.riksdagen.se/dokument/GL02Ju228</ref>
          <ref type="dokumentstatus_url_xml">http://data.riksdagen.se/dokumentstatus/GL02Ju228</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XazZeCYyyq3u8LSAmNahPt</idno>
            <name>Elving Andersson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-LXcd5jKEcdWPFtnvREdfND</idno>
            <name>Anders Svärd</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XazZeCYyyq3u8LSAmNahPt</idno>
            <name>Elving Andersson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-LXcd5jKEcdWPFtnvREdfND</idno>
            <name>Anders Svärd</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G4HMcRP9FTdhp9gSVfsWjU" type="signed"/>
        <correspContext corresp="i-G4HMcRP9FTdhp9gSVfsWjU">
          <note type="signatory" corresp="i-XazZeCYyyq3u8LSAmNahPt"/>
          <note type="signatory" corresp="i-LXcd5jKEcdWPFtnvREdfND"/>
          <note type="signatory" corresp="i-XazZeCYyyq3u8LSAmNahPt"/>
          <note type="signatory" corresp="i-LXcd5jKEcdWPFtnvREdfND"/>
        </correspContext>
        <correspAction xml:id="i-5GwDeEbS3AzrWw3T53CAXa" type="referral">
          <date when="1997-10-10"/>
        </correspAction>
        <correspAction xml:id="i-P4Gt4YNEyytUxpJ6cuTcw4" type="dismissal">
          <date when="1997-10-10"/>
        </correspAction>
        <correspAction xml:id="i-2ZdBYDtifpZR1H1kZCzZNc" type="submission">
          <date when="1997-10-06"/>
        </correspAction>
        <correspAction xml:id="i-N8uDfvofh7khMJJtcTUhsz" type="referral">
          <date when="1997-10-10"/>
        </correspAction>
        <correspAction xml:id="i-P33W34eQKhuUzfRqFqJC9J" type="dismissal">
          <date when="1997-10-10"/>
        </correspAction>
        <correspAction xml:id="i-RkEt9Eto5XgcxEJo3U1i2N" type="submission">
          <date when="1997-10-06"/>
        </correspAction>
        <correspAction xml:id="i-FZG9Gx7U9KrVn3aG4NdBRq" type="assigned"/>
        <correspContext corresp="i-FZG9Gx7U9KrVn3aG4NdBRq">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_JU_0228/mot_199798_JU_0228-0001.pdf"/>
      <div xml:id="i-2oE6BUhB6ydVHayYFfEidB" type="motHeader">
        <div xml:id="i-5cAQCfC8FWXYuSTLbR7NtJ" type="motTitle"/>
        <div xml:id="i-6uL7h5qkADZkBSyPeAAbMW" type="motSubmissionInfo"/>
      </div>
      <div xml:id="i-5kJB3Wo2rSfdo91Uks6Afm" type="motBody">
        <div xml:id="i-HqyvS6hnoP1wH2yZeoTGe9">
          <p xml:id="i-RxiWyZETH2hkvC5HkkWh67">
            1997/98 Ju228 Ju221-229
          </p>
          <p xml:id="i-TXqQZiV7ZPEnoFQoX9oDL7">
            Motion till riksdagen 1997/98:Ju228
          </p>
          <p xml:id="i-VxfPZbWbiAFEdw1yZonQXc">
            av Elving Andersson och Anders Svärd (c) Kommunpolis
          </p>
          <p xml:id="i-XPRD4bZ8QDUik3eEzi5ffV">
            Polisens verksamhet spelar en avgörande roll för människors trygghet.
            Många enskilda poliser arbetar hängivet för att erbjuda medborgarna
            ordning och säkerhet och för att ge enskilda skydd och hjälp.
            Trots detta upplever allmänheten stora brister i polisverksamheten.
            Massmedierna har under det senaste året rapporterat om åtskilliga
            enskilda all där poliser av olika skäl avstått från att ingripa
            eller situationer där polisingripande varit självklart motiverade
            men där de ändå av olika skäl uteblivit. I stora delar av landet
            finns under långa tider, speciellt nätter och helger, inga lokala
            polisresurser. Ingripande kräver i sådana fall mycket ånga transporter
            av fåtaliga poliser med ett mycket stort bevakningsområde. proposition
            1997/98:1 konstateras att det ”i vissa fall är svårt att utifrån
            polisväsendets årsredovisning för budgetåret 1995/1996 bedöma
            hur väl polisväsendet lyckats med sin verksamhet”. Detta förefaller
            vara ett ”understatement”. För de folkvalda i riksdagen är möjligheterna
            att bedöma polisens arbete och utifrån detta påverka verksamheten
            mycket små. Den redovisning som ändå görs är på flera punkter
            alarmerande. Det gäller exempelvis redovisningen av uppklaringsprocenten,
            andelen obearbetade ärenden och den försämrade produktiviteten
            mätt i antalet ärenden som överförts till åklagare i förhållande
            till antalet utredningstimmar. Flertalet brott som allmänheten
            utsätts för tillhör den så kallade vardags- brottsligheten. Att
            åtgärda sådan brottslighet, exempelvis bostadsinbrott, butiksstölder,
            bilstölder och skadegörelse har låg prioritet. Detta trots att
            det för den stora mängden av individer som drabbas av brottslighet
            utgör den allvarligaste kränkningen av deras medborgerliga rättigheter.
            Den dystra sanningen är att många upplever det som meningslöst
            att idag ens anmäla denna typ av brottslighet och när de anmäls
            upplever många att polisen av olika skäl inte verkar bry sig om
            att åtgärda dem överhuvudtaget. Många enskilda poliser, och chefer
            på lägre nivåer, upplever det som oerhört påfrestande att de trots
            en stark medborgaropinion tvingas avstå från att arbeta med denna
            typ av vardagsbrottslighet. Det är oerhört alarmerande att två
            av tre polischefer inom polisväsendet saknar stöd från Riks- polisstyrelsen
            enligt en undersökning verkställd på Juseks uppdrag (Dagens Nyheter
            DN.Debatt 1997-10-05). Som noteras i artiklen är budskapet från
            polischeferna entydigt: ”Minska den centrala styrningen och öka
            den lokala.” Polisväsendet har under senare år utsatts för stora
            påfrestningar genom de beslut statsmakten tvingats till på grund
            av tillståndet för statsfinanserna.
          </p>
          <pb facs="riksdagen-motions-pdf/data/199798/mot_199798_JU_0228/mot_199798_JU_0228-0002.pdf"/>
          <p xml:id="i-6fFMMf27ixmtpNxKLn6L13">
            Dessa besparingar, som politikerna och inte poliserna bär ansvar
            för, har säkerligen medverkat till de problem som såväl upplevs
            internt inom poliskåren som bland den stora allmänheten. Polisen
            får nu ett visst resurstillskott. Det är också förståeligt om
            de som jobbar inom polisen, många gånger hängivet och på allt
            sätt hedervärt, nu längtar efter en period utan politiskt initierade
            omorganisationer eller nya omprioriteringar av det ena eller det
            andra politiska skälet. Polisväsendet har helt enkelt stressats
            av täta örändringar i den politiska styrning som utgår från regering
            och riksdag. Också för detta bär vi som folkvalda ett ansvar och
            det är angeläget att inte vi som politiker smiter ifrån detta
            ansvar när allmänheten kritiserar förhållanden som främst orsakas
            av politiska beslut. Att medverka till att det finns ett gott
            örtroende mellan polis och allmänhet är definitivt inte en uppgift
            som endast ska skötas av polisen. Det är ett ansvar för regering
            och riksdag — enskilda poliser ska aldrig utelämnas att ta ansvar
            för förhållanden som har sin grund i resurstilldelning eller politiskt
            fastställd organisation. Vi vill dock ifrågasätta om medborgarnas
            rätt att påverka polisens verksamhet alls kan lösas med nuvarande
            centraliserade struktur. I propositionen påpekas också att polisverksamheten
            i ökad utsträckning borde styras av de lokala förutsättningarna.
            Detta talar enligt vår mening för en radikal decentralisering
            av inflytandet över polisen. Det räcker enligt vår mening inte
            med den säkerligen i sig nödvändiga decentraliseringen inom polisväsendets
            beslutsstruktur. Även maktdelningen när det gäller den helt nödvändiga
            samhällsstyrningen över polisen behöver decentraliseras radikalt.
            Detta ligger också i linje med vad den tidigare citerade Jusekundersökningen
            redovisar som polischefernas bedömning. I många länder är ordningspolisen
            en kommunal angelägenhet. En sådan organisation fanns också i
            Sverige ända in på 1960-talet. Principiellt finns inget bättre
            sätt att öka anpassningen till lokala förhållanden och se till
            att verksamheten är effektiv i förhållande till de lokala förhållandena
            än att kommunalisera främst den del av polisverksamheten som ägnar
            sig åt s.k. vardagsbrottslighet. Det som en gång motiverade förstatligandet
            av all polisverksamhet var främst tron på att ökad centralstyrning
            skulle förbättra effektiviteten genom ökad samordning. Det skedde
            vid en tidpunkt då tron på storskalighet och enhetlighet i organisationsform
            var ohämmad i hela samhällslivet. Framgångsrika och moderna organisationer
            i dagens samhälle har för länge sedan övergivit den hierarkiska
            form med centralstyrd detaljreglering som alltjämt präglar statlig
            verksamhet i alltför stor utsträckning. Det finns såväl i dagens
            organisationsteori som i beprövad erfarenhet kunskap om att lokala,
            självständiga enheter är överlägsna när det gäller att lösa sina
            uppgifter. Det finns ingen anledning att hävda att polisväsendet
            skiljer sig på ett sådant sätt att vi även framgent bör hålla
            fast vid en organisationsform som i andra delar av samhällslivet
            övergivits av effektivitetsskäl. Vi vill därför att en kommunalisering
            av en betydande del av polis- verksamheten nu sätts på dagordningen
            som en angelägen reformfråga. Självklart krävs en utredning som
            visar vilka delar av verksamheten som bör hänföras till den lokala
            nivån och vilka delar som alltjämt bör vara statliga.
          </p>
          <p xml:id="i-RhjTdFvfzpJcArPoSGRA8L">
            Mot. 1997/98Ju228
          </p>
          <p xml:id="i-Y4GJLM59Q1k3ytfz9MqCbj">
            18
          </p>
          <pb facs="riksdagen-motions-pdf/data/199798/mot_199798_JU_0228/mot_199798_JU_0228-0003.pdf"/>
          <p xml:id="i-4w1HbR3pbJSfAJ1kHYrZxR">
            19
          </p>
          <p xml:id="i-QnMsbub9KyMmbEZ9pRgWUJ">
            Självklart krävs ett statligt ansvar för en viss del av verksamheten,
            exempelvis Säkerhetspolisen. Att det även i framtiden krävs andra
            centrala och därför statliga polisresurser, exempelvis Rikskriminalen
            och Riksmordskommissionen är uppenbart. Grunden för en kommunal
            polis finns i dagens närpolisväsende men vi är övertygade om att
            även andra funktioner kan och bör knytas till denna organisation.
            Regeringen anmäler i sin proposition att den under hösten 1997
            avser att tillsätta en utredning för att se över polisens styrsystem
            och skapa en enkel, entydig och därmed effektivare och mer ändamålsenlig
            beslutsstruktur. Med tanke på denna frågas vikt förutsätter vi
            att utredningen blir parlamentarisk och att den får sådana resurser
            och tidtabell att den kan göra ett genomgripande och brett förankrat
            arbete. Polisen är inte betjänt av nya snabbutredningar och nya
            organisationsförändringar som än en gång visar sig brista i hållbarhet.
            Vi anser att Riksdagen bör ge regeringen detta tillkänna. Vi anser
            att det i direktiven till utredningen bör anges att en kommunalisering
            av ordningspolisen bör belysas som ett prioriterat alternativ.
            Utredningen bör belysa hur arbetsuppgifterna mellan statlig och
            kommunal polis lämpligen bör fördelas, hur samordning mellan statlig
            och kommunal nivå lämpligen sker och hur kommunerna ska tillföras
            de erforderliga ekonomiska resurserna. Det är en självklarhet
            att finansieringsprincipen ska tillämpas vid den här aktualiserade
            förändringen i uppgiftsfördelning mellan stat och kommun. Utredningen
            bör studera hur en kommunaliserad polis är organiserad i andra
            länder. Det är inte minst viktigt att dra lärdom av den betydelse
            som det lokala inflytandet över polisväsendet haft i det uppmärksammade
            reformarbetet i olika delar av USA. Dagens centraliserade och
            hierarkiska struktur har misslyckats. Om förtroendet för polisen,
            och arbetsglädjen inom polisen, ska skapas krävs enligt vår mening
            en radikal decentralisering. Vi vill att detta ska utredas och
            övervägas noga innan polisen än en gång kastas in i en omorganisation.
            Alternativet med en kommunaliserad ordningspolis bör ingå i detta
            arbete. Vi anser att en omorganisation med bibehållande av den
            hierarkiska organisationen riskerar att visa sig ohållbar än en
            gång — och att en sådan omorganisation därför gör skada. Ur demokratisk
            synpunkt är det också på det sättet att politiska prioriteringar
            fastställda av regering och riksdag aldrig kan anpassas till de
            lokala förhållanden i vilken såväl allmänheten som det stora flertalet
            poliser lever och arbetar i. Sådana prioriteringar görs, i synnerhet
            när det gäller åtgärder mot den så kallade vardagsbrottsligheten,
            överlägset bäst på kommunal nivå. Detta bör ges regeringen tillkänna.
          </p>
          <p xml:id="i-3gwEMkAEZTkdfjZeNhxiqA">
            Hemställan
          </p>
          <p xml:id="i-Wi1xf6uNdN1HteTV6DWtMR">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            parlamentarisk utredning om styrningen av framtidens polisarbete,
          </p>
          <p xml:id="i-2oAhxabkQuwY37gvSD7KV3">
            Mot. 1997/98Ju228
          </p>
          <pb facs="riksdagen-motions-pdf/data/199798/mot_199798_JU_0228/mot_199798_JU_0228-0004.pdf"/>
          <p xml:id="i-BVPW4duUEw4rUALfoSu1S1">
            2. att riksdagen som sin mening ger regeringen till känna vad
            i motionen anförts om en kommunalisering av väsentliga delar av
            polisväsendet främst för att bekämpa vardagsbrottsligheten.
          </p>
          <p xml:id="i-89nNnX3aAwc9zFQrVgsUo2" type="date">
            Stockholm den 6 oktober 1997
          </p>
          <div xml:id="i-UY9DXz6WQq2xPWUfQQH1aP" type="signatureBlock">
            <p xml:id="i-9Qpa48amPtr68rbinn33Wo" who="i-XazZeCYyyq3u8LSAmNahPt" type="signature">
              Elving Andersson (c)
            </p>
            <p xml:id="i-My1BfxiLED6UwzqKkTLiEX" who="i-LXcd5jKEcdWPFtnvREdfND" type="signature">
              Anders Svärd (c)
            </p>
          </div>
          <p xml:id="i-8ANLoy3BrBPKnp5EZhWCLt">
            Mot. 1997/98Ju228
          </p>
          <p xml:id="i-2nzMniotKppMVcAfCUtse5">
            20
          </p>
        </div>
      </div>
    </body>
  </text>
</TEI>
