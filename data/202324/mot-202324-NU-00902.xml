<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-00902">
  <teiHeader>
    <fileDesc>
      <titleStmt>
        <title>Plan för minskad energianvändning i byggnader</title>
        <author corresp="i-9N94VnavhL9irJidF3qceM">av Katarina Luhr m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:902 av Katarina Luhr m.fl. (MP)</title>
          <idno type="rdwebb">HB02902</idno>
          <rs type="number">902</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB02902/text</ref>
          <ref type="dokument_url_html">https://data.riksdagen.se/dokument/HB02902</ref>
          <ref type="dokumentstatus_url_xml">https://data.riksdagen.se/dokumentstatus/HB02902</ref>
          <ref type="pdf">https://data.riksdagen.se/fil/D762B235-0A07-41ED-920D-FB0F452BB41B</ref>
          <ref type="docx">https://data.riksdagen.se/fil/CC778AEE-F752-49AD-BF34-09CA7A71C72A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-6EELQ8G6wLhYTcTKBKGQdF</idno>
            <name>Daniel Helldén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XPu3ZHL3w9uUH4TKYHMmif</idno>
            <name>Linus Lakso</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FDkKvDMncsBnE8nzn8d1Re</idno>
            <name>Emma Nohrén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DAzwuDmrMCAk4CXBrm86y5</idno>
            <name>Elin Söderberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-JDPZAXXFBjQRMk42n6rTXK" type="signed"/>
        <correspContext corresp="i-JDPZAXXFBjQRMk42n6rTXK">
          <note type="signatory" corresp="i-9N94VnavhL9irJidF3qceM"/>
          <note type="signatory" corresp="i-6EELQ8G6wLhYTcTKBKGQdF"/>
          <note type="signatory" corresp="i-XPu3ZHL3w9uUH4TKYHMmif"/>
          <note type="signatory" corresp="i-48Dg2ScegN8mpc2UJq5sE2"/>
          <note type="signatory" corresp="i-FDkKvDMncsBnE8nzn8d1Re"/>
          <note type="signatory" corresp="i-DAzwuDmrMCAk4CXBrm86y5"/>
        </correspContext>
        <correspAction xml:id="i-STXVjcoW349FeQ5LFbtSv4" type="submitted">
          <date when="2023-10-03"/>
          <time when="15:11:04"/>
        </correspAction>
        <correspAction xml:id="i-RoRMW4XxoCwQeAmD7S8qKZ" type="reviewed">
          <date when="2023-10-03"/>
          <time when="19:37:47"/>
        </correspAction>
        <correspAction xml:id="i-MLzEFcZnCgAawbVwLDVebS" type="referred">
          <date when="2023-10-17"/>
        </correspAction>
        <correspAction xml:id="i-KhGowzpLYY1duaVovcEKJt" type="assigned">
          <date when="2024-03-19"/>
          <time when="14:15:30"/>
        </correspAction>
        <correspContext corresp="i-KhGowzpLYY1duaVovcEKJt">
          <ref type="assignedTo">Näringsutskottet</ref>
        </correspContext>
        <correspAction xml:id="i-7M1a9LR5QzGTn1Y3LXpkVo" type="behandlas_i"/>
        <correspContext corresp="i-7M1a9LR5QzGTn1Y3LXpkVo">
          <ref type="uppgift">2023/24:NU14</ref>
          <ref type="ref_dok_id">HB01NU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU14</ref>
          <ref type="ref_dok_titel">Energipolitikens långsiktiga inriktning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:902 av Katarina Luhr m.fl. (MP)
          Plan för minskad energianvändning i byggnader
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-DviRmN4bN55t2aNXK4haem">
            Förslag till riksdagsbeslut
          </head>
          <list>
            <item xml:id="i-Jg5LVuUeRXNS1j3QwCshxd" sortKey="Yrkande 1">
              Riksdagen ställer sig bakom det som anförs i motionen om att
              säkerställa långsiktighet i energianvändningen genom att ta fram
              en nationell handlingsplan för energieffektivisering av byggnader,
              bostäder och lokaler, och detta tillkännager riksdagen för regeringen.
            </item>
          </list>
          <list>
            <item xml:id="i-2jM5BNjaMacPMHHfD4xf2E" sortKey="Yrkande 2">
              Riksdagen ställer sig bakom det som anförs i motionen om att
              införa ett kortsiktigt mål om 10 procents energieffektivisering
              av Sveriges byggnadsbestånd och tillkännager detta för regeringen.
            </item>
          </list>
          <list>
            <item xml:id="i-KoUnC9jY7dRNwHb273Ut1c" sortKey="Yrkande 3">
              Riksdagen ställer sig bakom det som anförs i motionen om att
              stärka Energimyndighetens arbete med energi- och klimatrådgivare
              och tillkännager detta för regeringen.
            </item>
          </list>
          <list>
            <item xml:id="i-FDC1sn6NwgCurYxJs2Lw6y" sortKey="Yrkande 4">
              Riksdagen ställer sig bakom det som anförs i motionen om att
              förenkla energiförvaltningen i flerbostadshus genom både informationsinsatser
              och enklare tillgång till stöd för driftoptimering och tillkännager
              detta för regeringen.
            </item>
          </list>
          <list>
            <item xml:id="i-Mr5LUZqqX6Bohsb2BvGNdT" sortKey="Yrkande 5">
              Riksdagen ställer sig bakom det som anförs i motionen om att
              fastighetsägare bör ges rätt att ta del av förbrukningsstatistik
              för all energi som levereras till fastigheten, inklusive hyresgästers
              förbrukning av uppvärmningsenergi, komfortkyla samt hushålls-
              och verksamhetsel på aggregerad nivå, och detta tillkännager riksdagen
              för regeringen.
            </item>
          </list>
          <list>
            <item xml:id="i-7Q3L8PhrjWaen3sKtuHvyM" sortKey="Yrkande 6">
              Riksdagen ställer sig bakom det som anförs i motionen om att
              införa ett nytt statligt energieffektiviseringsstöd som löper
              över en flerårsperiod, och detta tillkännager riksdagen för regeringen.
            </item>
          </list>
          <list>
            <item xml:id="i-NAiS1iSzk7xSZWwUEWWiCr" sortKey="Yrkande 7">
              Riksdagen ställer sig bakom det som anförs i motionen om att
              tillse att alla typer av byggnader omfattas av ett statligt stöd
              för energieffektivisering och tillkännager detta för regeringen.
            </item>
          </list>
          <list>
            <item xml:id="i-G5RCtXKZHKyPoFK4EQ2v1y" sortKey="Yrkande 8">
              Riksdagen ställer sig bakom det som anförs i motionen om att
              utreda och införa ett långsiktigt system för omfattande energieffektiviseringar
              och tillkännager detta för regeringen.
            </item>
          </list>
          <list>
            <item xml:id="i-J5qmbSxdtm6jaPtzzzTvDD" sortKey="Yrkande 9">
              Riksdagen ställer sig bakom det som anförs i motionen om att
              energieffektivisera statliga byggnader och tillkännager detta
              för regeringen.
            </item>
          </list>
          <list>
            <item xml:id="i-DFJUd7RoH2GW7emTG5vxan" sortKey="Yrkande 10">
              Riksdagen ställer sig bakom det som anförs i motionen om att
              ta fram ett belysningsprogram för statliga byggnader där sparad
              energi, rätt belysning vid rätt tillfälle, trygghet och minskade
              ljusföroreningar ska stå i fokus, och detta tillkännager riksdagen
              för regeringen.
            </item>
          </list>
          <list>
            <item xml:id="i-A3jeNbeNRgnSSFq5mL8qDN" sortKey="Yrkande 11">
              Riksdagen ställer sig bakom det som anförs i motionen om att
              ställa krav på gröna hyresavtal inom offentlig förvaltning där
              hyresvärd och den som hyr delar på energikostnaderna, och detta
              tillkännager riksdagen för regeringen.
            </item>
          </list>
          <list>
            <item xml:id="i-TA76iSS5fXLVbyuagHFUgN" sortKey="Yrkande 12">
              Riksdagen ställer sig bakom det som anförs i motionen om att
              genomföra en samlad planering för fler ”smarta” byggnader, lokaler
              och parkeringar som kan bidra till effektstyrning av elanvändningen
              för att energin ska användas där, och när, den behövs, och detta
              tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-AVu8fbE8v1FCH1zTqLhRze" type="h1">
            Motivering
          </head>
          <p xml:id="i-UNcBPhcP6bsfeiDwYqBPBm">
            Det snabbaste och billigaste sättet att frigöra el och göra mer
            plats i elnäten är att använda el mer effektivt i industri och
            fastigheter. Energi (el och värme) motsvarande elen från flera
            kärnkraftreaktorer skulle kunna frigöras genom satsningar på åtgärder
            för att minska energianvändningen i bostäder och lokaler samtidigt
            som elpriserna kan hållas nere. Samtidigt ignorerar regeringen
            frågan, fasar ut energieffektiviseringsstöd för flerbostadshus
            och siktar i stället ensidigt på mer kärnkraft i framtiden. Det
            kan kosta mer än det smakar.
          </p>
          <p xml:id="i-JjuYSUgC2SPGN1cQ94S1ED">
            I februari i år släppte Fossilfritt Sverige en strategi för en
            mer effektiv användning av energi och effekt med åtgärder för
            både fastigheter och industri som skulle kunna minska Sveriges
            nuvarande energianvändning med hela 10 procent. Utifrån strategin
            kan 19 terawattimmar per år sparas bara genom åtgärder i bostäder
            och lokaler. Detta kan jämföras med kärnkraftverket Ringhals som
            år 2020 producerade 16,6 tera­wattimmar i Ringhals 1, 3 och 4.
          </p>
          <p xml:id="i-KmkwRifis2HiGMiAsW4fxN">
            Förutom att spara på resurser genom att mindre energi används
            kan kostnaderna minska, både för den som har en mer energieffektiv
            byggnad och för alla andra energianvändare. I en studie som forskningsinstitutet
            Energiforsk tagit fram tillsammans med Fossilfritt Sverige beräknas
            en energieffektivisering som minskar elanvändningen i Europa med
            10 procent, jämfört med nivåerna vid årsskiftet 2022/2023, minska
            elpriset i södra Sverige med upp till 40 procent. När även fjärrvärmeproducenterna
            nu flaggar för höjda fjärrvärmepriser finns än mer anledning att
            minska sin energianvändning.
          </p>
          <p xml:id="i-NYPQkhQK171kqqW5DMxAHF">
            Det finns även stora vinster för näringslivet att snabbt sätta
            i gång ett storskaligt arbete för energieffektivisering. Just
            nu tvärnitar byggsektorn på grund av det ekonomiska läget och
            många byggbolag varslar. Människor som i dag jobbar inom bygg-
            och konstruktionssektorn riskerar att bli utan jobb. Genom satsningar
            på energi­effektivisering och renovering av byggnader behåller
            vi arbetstillfällen och kan på så sätt även hålla i gång byggsektorn
            genom en insats som gynnar många. Just nu pågår slutförhandlingar
            om det nya EU-direktivet om byggnaders energiprestanda. Direktivet
            ställer ytterligare krav på åtgärder för energieffektivisering,
            och regeringen borde redan nu stå på tå för att kunna stötta fastighetsägare
            i detta viktiga arbete.
          </p>
          <p xml:id="i-NX5i87cQj3YbT932a8gjdJ">
            Med Miljöpartiet i regeringen fanns under 2021 bidrag för energieffektivisering
            av flerbostadshus som på kort tid betalades ut till cirka 1 000
            fastighetsägare, med fler på kö. Det nya stödet är nerbantat och
            kan enbart sökas för åtgärder i småhus. Vi kräver ett långsiktigt
            statligt stöd för energieffektivisering som omfattar alla typer
            av bostäder och lokaler. Branschen och fastighetsägarna behöver
            både stöd och långsiktiga spelregler för att energieffektiviseringen
            ska gå från ord till handling och svenskarnas elräkning minska.
          </p>
          <p xml:id="i-2xbnpuQFLGV1c2e5uUM5nA">
            Vi anser att en handlingsplan för energieffektivisering av byggnader
            ska tas fram med ett kortsiktigt mål om att minska hela beståndets
            energianvändning med 10 procent, med fokus på objekt med hög energianvändning
            per ytenhet. För att stötta fastighets­ägare i arbetet behöver
            Energimyndighetens arbete med energi- och klimatrådgivare stärkas.
            En viktig och relativt enkel åtgärd för att minska energianvändningen
            i en fastighet är energioptimering av fastighetens energisystem
            följt av en aktiv energiför­valtning där man håller koll på att
            uppvärmning, ventilation och varmvatten fungerar på bästa sätt
            i hela fastigheten. Vi anser att energiförvaltningen behöver bli
            mer lättför­ståelig, både för boende och för fastighetsägare,
            och mer lättåtkomlig. Dessutom är det viktigt att fastighetsägaren
            har möjlighet att ta del av förbrukningsstatistik för all energi
            som levereras till fastigheten, inklusive hyresgästers förbrukning
            av uppvärmnings­energi, komfortkyla samt hushålls- och verksamhetsel
            på aggregerad nivå, för att ha möjlighet att optimera byggnadens
            energisystem.
          </p>
          <p xml:id="i-8qyGN3FZizRxM79YLa3nnZ">
            Vi anser att ett nytt statligt flerårigt stöd för energieffektivisering
            som omfattar olika typer av byggnader, villor, flerbostadshus,
            kontor och andra lokaler behöver införas för att ge förutsättningar
            för att öka takten i energieffektiviseringsarbetet. Stöd behövs
            till exempel för att permanenta bostäder och lokaler som använder
            direktverkande el ska kunna konvertera till ett annat uppvärmningssystem.
            Miljöpartiet anser att staten ska betala 60 procent av utförda
            energieffektiviseringsåtgärder under minst en femårs­period.
          </p>
          <p xml:id="i-XYJhTBoDzFe8M2foS68rBa">
            För att trygga en långsiktig styrning mot en mer energieffektiv
            bebyggelse bör ett varaktigt system för omfattande energieffektiviseringar
            införas. Det kan vara en kvot­plikt, ett auktionssystem eller
            liknande.
          </p>
          <p xml:id="i-NXSxX3h8NDqj79PFFoBTCP">
            Staten behöver ta sitt ansvar genom att gå före och energieffektivisera
            sina egna fastigheter. Många byggnader är fortfarande utrustade
            med gamla armaturer och icke funktionell och störande belysning
            som drar energi i onödan. Vi vill se ett belysnings­program för
            statliga byggnader där sparad energi, rätt belysning vid rätt
            tillfälle, trygghet och minskade ljusföroreningar står i fokus.
            I de fall myndigheter hyr in sig i privatägda byggnader anser
            vi att man ska kräva gröna hyreskontrakt där den som äger fastigheten
            och den som hyr delar på kostnaden. Detta medför att det är i
            bådas intresse att genomföra energisparande åtgärder.
          </p>
          <p xml:id="i-4Pf8E7pLkh1iozji8VAkPw">
            För att inte bara spara energi utan även använda den producerade
            energin på bästa sätt är effektstyrning, där man exempelvis kan
            planera uppvärmning, ventilation eller laddning av bil till tillfällen
            då det behövs eller när elanvändningen i övrigt är låg, en viktig
            del i att spara på resurser. Här behövs en samlad planering med
            ett stort antal aktörer för att energin ska kunna styras dit den
            behövs.
          </p>
          <p xml:id="i-UudpVzz9dc9RS9WgN7aq1K">
            Ju snabbare vi kan minska onödig energianvändning, desto större
            samhällsnytta. Att gå och drömma om kärnkraftverk sänker inga
            elräkningar. Det finska kärnkraftverket Olkiluoto 3 som efter
            16 år kommit på plats till en kostnad av 87 miljarder kronor kan
            inte stå som ensam modell för Sveriges energipolitik.
          </p>
        </div>
        <div type="motSignatures">
          <list>
            <item xml:id="i-Jz6w5uLT4o9zc9dSyWFJfo" who="i-9N94VnavhL9irJidF3qceM">
              Katarina Luhr (MP)
            </item>
            <item xml:id="i-K2weqQqUwwcNbvsEmhoBma" who="i-6EELQ8G6wLhYTcTKBKGQdF">
              Daniel Helldén (MP)
            </item>
            <item xml:id="i-5UYSyMZXJnCpWQqBZ1Qz3n" who="i-XPu3ZHL3w9uUH4TKYHMmif">
              Linus Lakso (MP)
            </item>
            <item xml:id="i-LGHseo5t8tCX9jbcjk1UrK" who="i-48Dg2ScegN8mpc2UJq5sE2">
              Rebecka Le Moine (MP)
            </item>
            <item xml:id="i-FQweymQZMGHn1aHkq4FBix" who="i-FDkKvDMncsBnE8nzn8d1Re">
              Emma Nohrén (MP)
            </item>
            <item xml:id="i-3A9uqz8dveV9yR8GVAzoW7" who="i-DAzwuDmrMCAk4CXBrm86y5">
              Elin Söderberg (MP)
            </item>
          </list>
        </div>
      </div>
    </body>
  </text>
</TEI>
