<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-03048">
  <teiHeader>
    <fileDesc>
      <titleStmt>
        <title>Kultur- och mediepolitisk motion</title>
        <author corresp="i-5BpKZwq8Nrrge7Ep1aDZB9">av Lotta Finstorp m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3048 av Lotta Finstorp m.fl. (M)</title>
          <idno type="rdwebb">H7023048</idno>
          <rs type="number">3048</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H7023048/text</ref>
          <ref type="dokument_url_html">http://data.riksdagen.se/dokument/H7023048</ref>
          <ref type="dokumentstatus_url_xml">http://data.riksdagen.se/dokumentstatus/H7023048</ref>
          <ref type="docx">http://data.riksdagen.se/fil/C467B251-DFE6-465D-8E21-9F1796FBC86C</ref>
          <ref type="pdf">http://data.riksdagen.se/fil/E740CEF8-F64C-4FB0-9B05-E4FA1F3F2540</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-GYDmDYBwvSBCyuntDBrarj</idno>
            <name>Viktor Wärnick</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9h5rAd1i1fiV2QJrjwYQee" type="signed"/>
        <correspContext corresp="i-9h5rAd1i1fiV2QJrjwYQee">
          <note type="signatory" corresp="i-5BpKZwq8Nrrge7Ep1aDZB9"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-GYDmDYBwvSBCyuntDBrarj"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-HVNurMXeCe8w9FG2WJ148E"/>
        </correspContext>
        <correspAction xml:id="i-JYc5cu7jWJvCDcaLrnn5xb" type="submitted">
          <date when="2019-10-03"/>
          <time when="13:59:03"/>
        </correspAction>
        <correspAction xml:id="i-Am4ZMbd7G8gAaMGYPraQag" type="reviewed">
          <date when="2019-10-03"/>
          <time when="15:56:14"/>
        </correspAction>
        <correspAction xml:id="i-BNCUqFuiJ1JQL2HZb1RpkM" type="referred">
          <date when="2019-10-11"/>
        </correspAction>
        <correspAction xml:id="i-VabHBTeTZpXYNFfN1T6BL5" type="assigned">
          <date when="2020-08-27"/>
          <time when="11:20:44"/>
        </correspAction>
        <correspContext corresp="i-VabHBTeTZpXYNFfN1T6BL5">
          <ref type="assignedTo">Kulturutskottet</ref>
        </correspContext>
        <correspAction xml:id="i-M2GEuYsHfXqogKF1k72Buv" type="behandlas_i"/>
        <correspContext corresp="i-M2GEuYsHfXqogKF1k72Buv">
          <ref type="uppgift">2019/20:KrU7</ref>
          <ref type="ref_dok_id">H701KrU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU7</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NMpVXnXF7dzb6L7frA2dMd" type="behandlas_i"/>
        <correspContext corresp="i-NMpVXnXF7dzb6L7frA2dMd">
          <ref type="uppgift">2019/20:SkU23</ref>
          <ref type="ref_dok_id">H701SkU23</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU23</ref>
          <ref type="ref_dok_titel">Mervärdesskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XcwgVUW5G2biAzeGeFKo9a" type="behandlas_i"/>
        <correspContext corresp="i-XcwgVUW5G2biAzeGeFKo9a">
          <ref type="uppgift">2019/20:KrU9</ref>
          <ref type="ref_dok_id">H701KrU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU9</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Pg15Z4E9QN2m96StWAY9GE" type="behandlas_i"/>
        <correspContext corresp="i-Pg15Z4E9QN2m96StWAY9GE">
          <ref type="uppgift">2019/20:KU14</ref>
          <ref type="ref_dok_id">H701KU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU14</ref>
          <ref type="ref_dok_titel">Tryck- och yttrandefrihet, massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FrphvXxfZ84vBp8C9NZ5BU" type="behandlas_i"/>
        <correspContext corresp="i-FrphvXxfZ84vBp8C9NZ5BU">
          <ref type="uppgift">2019/20:KrU11</ref>
          <ref type="ref_dok_id">H701KrU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU11</ref>
          <ref type="ref_dok_titel">Frågor om film och public service</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-N22SW26CZX9nZeetvhuDvZ" type="behandlas_i"/>
        <correspContext corresp="i-N22SW26CZX9nZeetvhuDvZ">
          <ref type="uppgift">2019/20:KrU10</ref>
          <ref type="ref_dok_id">H701KrU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU10</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-M57XsyVVehGmVdMo3xuwVb" type="behandlas_i"/>
        <correspContext corresp="i-M57XsyVVehGmVdMo3xuwVb">
          <ref type="uppgift">2019/20:NU12</ref>
          <ref type="ref_dok_id">H701NU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B3bWRAZcQ9zXYQGgN4S5Jf" type="motHeader">
        <div xml:id="i-PPMMAEYPvgTKTFhYhnwmrN" type="motTitle">
          Motion till riksdagen 2019/20:3048 av Lotta Finstorp m.fl. (M)
          Kultur- och mediepolitisk motion
        </div>
      </div>
      <div xml:id="i-WWRWyedrHkXkXkwj8B2KPe" type="motBody">
        <div xml:id="i-Bo7nyHVc4RFg8BJ4yFkwm9" type="motProposal" subtype="förslag">
          <head xml:id="i-S9Cf8rxxw1maHSH6KTyQUo">
            Förslag till riksdagsbeslut
          </head>
          <list xml:id="i-UrZ1zwsmQspDaKy34BTKDy" style="ol">
            <item xml:id="i-E5yMKTaTFLyzT8igbRYW6c">
              Riksdagen ställer sig bakom det som anförs i motionen om åtgärder
              för att minska den politiska styrningen av konsten och kulturens
              innehåll och tillkännager detta för regeringen.
            </item>
            <item xml:id="i-XFeN8cEcqbkvgMtXTLmEV3">
              Riksdagen ställer sig bakom det som anförs i motionen om att
              utveckla kultursamverkansmodellen och tillkännager detta för regeringen.
            </item>
            <item xml:id="i-XTJR3G6eH5rRQAntWsUaKc">
              Riksdagen ställer sig bakom det som anförs i motionen om att
              värna och möjliggöra en mångfald av finansiärer inom kulturområdet
              och tillkännager detta för regeringen.
            </item>
            <item xml:id="i-WEvTiad3zpVwks63D8VvaQ">
              Riksdagen ställer sig bakom det som anförs i motionen om att
              möjliggöra för fler kulturskapare att starta och driva företag
              och tillkännager detta för regeringen.
            </item>
            <item xml:id="i-MZRVam5sxAiKkjiecLTAnq">
              Riksdagen ställer sig bakom det som anförs i motionen om att
              skapa goda förutsättningar för nyskapande kultur och tillkännager
              detta för regeringen.
            </item>
            <item xml:id="i-FNKs5iN3pRDnpMdM8J2f3">
              Riksdagen ställer sig bakom det som anförs i motionen om scenkonstallianserna
              och tillkännager detta för regeringen.
            </item>
            <item xml:id="i-DBZ4u8actNxiFuJv9HMqmt">
              Riksdagen ställer sig bakom det som anförs i motionen om att
              prioritera barns och ungas rätt till kultur och tillkännager detta
              för regeringen.
            </item>
            <item xml:id="i-3dtZDK7yjedrNyiYtvZdyK">
              Riksdagen ställer sig bakom det som anförs i motionen om att
              bygga ut Skapande skola och tillkännager detta för regeringen.
            </item>
            <item xml:id="i-TfeVjoasWSzCWCzi3cNnPz">
              Riksdagen ställer sig bakom det som anförs i motionen om museernas
              roll som självständiga institutioner och tillkännager detta för
              regeringen.
            </item>
            <item xml:id="i-PYH7ZEV7V92EXEZpmnbNoR">
              Riksdagen ställer sig bakom det som anförs i motionen om konst
              och arkitektur i det offentliga rummet och tillkännager detta
              för regeringen.
            </item>
            <item xml:id="i-CxTL9pmpMQVVLyAciBpGMP">
              Riksdagen ställer sig bakom det som anförs i motionen om att
              utveckla och förbättra presstödet och tillkännager detta för regeringen.
            </item>
            <item xml:id="i-VcfV5LHXkwFeYKm7vUJMtM">
              Riksdagen ställer sig bakom det som anförs i motionen om att
              regeringen ska säkerställa saklighet och opartiskhet i public
              service genom att utveckla granskningsnämndens uppdrag och tillkännager
              detta för regeringen.
            </item>
            <item xml:id="i-56NXpqzt2zhLqSCdFUp61i">
              Riksdagen ställer sig bakom det som anförs i motionen om att
              public service-bolagen ska ingå i ett system för medieetisk granskning
              och tillkännager detta för regeringen.
            </item>
            <item xml:id="i-PoUxBbRQzEnPHUseGFU7jW">
              Riksdagen ställer sig bakom det som anförs i motionen om att
              tillsätta en parlamentarisk utredning om filmpolitiken och tillkännager
              detta för regeringen.
            </item>
            <item xml:id="i-HunCHwwNUtMFNWirbdBeYG">
              Riksdagen ställer sig bakom det som anförs i motionen om att
              utreda hur illegal spridning av filmer kan beivras och tillkännager
              detta för regeringen.
            </item>
            <item xml:id="i-5EJ5Zn9XJLpwfgpNQhj1ce">
              Riksdagen ställer sig bakom det som anförs i motionen om en långsiktig
              harmonisering av momsen och tillkännager detta för regeringen.
            </item>
          </list>
        </div>
        <div xml:id="i-Vo588nyMuq6KxPdeeYFiwW" type="motContent">
          <head xml:id="i-2xePKghxk3Lj3Az1LWwyu4" type="h1">
            De kulturpolitiska målen
          </head>
          <p xml:id="i-YKpB31iNZmoBCQfozBCyY4">
            De kulturpolitiska målen, som fastställdes redan under förra
            alliansregeringen, anger vilken riktning som staten vill peka
            ut för kulturpolitiken. Enligt målen ska kulturen vara en dynamisk,
            utmanande och obunden kraft med yttrandefriheten som grund.
          </p>
          <p xml:id="i-VpDwhdMsrvWasPNEKEaMpD">
            För Moderaterna är det självklart att armlängds avstånd ska råda
            mellan kulturens utövare och politiker. Det är grundläggande att
            konsten skall vara fri. Den skall fredas från politisk klåfingrighet
            dvs en armlängds avstånd måste vara en realitet. Staten skall
            inte gå in och villkora, det vill säga styra, konsten och de fria
            institutionerna – hur vällovliga dessa ambitioner än är. De statliga
            kulturpolitiska målen ska inte bli styrande i den grad att de
            exkluderar vissa grupper. Regeringen bör se över regleringsbrev
            och statliga uppdrag i syfte att minska den politiska styrningen
            av konsten och kulturens innehåll.
          </p>
          <p xml:id="i-LeNfEcBMfKvhgqMVRkpYiE">
            Kulturen och konsten har ett egenvärde. Men den ger oss verktyg
            att utforska vilka vi är som människor men också i vilket sammanhang
            vi befinner oss men är även en utmärkt väg till social inkludering.
          </p>
          <p xml:id="i-Eu9y6daUULiSiEXE9rL7Gz">
            Kulturpolitikens huvuduppgift är att ge förutsättningar för att
            mer konst och kultur skapas, och att mer konst och kultur kan
            möta en publik.
          </p>
          <p xml:id="i-FMJGKN7dULr82bXxDU1wB6">
            Detta har samtidigt viktiga funktioner även för andra delar av
            samhället i form av utbildning och bildning, hälsa, integration
            och tillväxt.
          </p>
          <p xml:id="i-5NeYvWoF94t3ZdKHkpmJXQ">
            Kultur angår alla. Det är en fråga om både bildning och demokrati.
            En prioriterad fråga inom kulturpolitiken bör därför vara att
            skapa ett samhälle där fler känner att de vill verka och kan utvecklas
            som konstnärer – där fler skapar kultur och där fler kan komma
            i kontakt med kulturen.
          </p>
          <p xml:id="i-5rb1mHx4hHHed2XZ6dBJd6">
            De fria konsterna är ett av våra viktigaste medel för att värna
            yttrandefriheten. Vi ser med stor oro på all sorts radikalisering
            och extremism med antidemokratiska förtecken, oavsett om den är
            religiös eller politisk. Kulturpolitiken kan i dessa sammanhang
            bidra till ökad dialog och kunskapsspridning och är kittet mellan
            olika politikområden!
          </p>
          <head xml:id="i-SguaPtvZNYZopjbrnCwB4F" type="h2">
            Kultursamverkansmodellen
          </head>
          <p xml:id="i-JHHgujV9eBKhJ2rhWDA2DY">
            Kultursamverkansmodellen är en reform som Alliansen drev i genom
            för att skapa ökat utrymme för – och bejaka – regionala prioriteringar
            och variationer vad gäller kulturlivet. De regioner som ingår
            i modellen beslutar därför hur det statliga bidraget ska fördelas
            på regional nivå. Vi värnar Kultursamverkansmodellen som i sin
            helhet har tjänat kulturen väl. Modellen behöver dock, efter mer
            än tio år, vidareutvecklas och reformeras.
          </p>
          <p xml:id="i-6XMVFzJCm1bzjhDpm2QvVa">
            Rollerna inom Kultursamverkansmodellen måste tydliggöras. Dessutom
            behöver vi förbättra kontaktytorna för kulturinstitutioner och
            fristående kulturutövare som känner att de saknar dialog med nationella
            beslutsfattare. Ambitionen är att de resurser som staten tillför
            ska användas för att uppfylla de nationella kulturpolitiska målen
            – men därefter ska den regionala nivån avgöra hur dessa mål bäst
            uppnås. Det innebär också att regeringen i möjligaste mån bör
            undvika att kringgå samverkansmodellen och peka ut enskilda verksamheter
            som ska få statligt stöd.
          </p>
          <head xml:id="i-CDGWXm7fYLUTgSYwU6asNQ" type="h2">
            Kulturen och kulturskaparens villkor
          </head>
          <p xml:id="i-NCEthibKrDDgken4RQzgv7">
            Kultur finns och finansieras i offentlig, privat och ideell sektor.
            En modern kulturpolitik inkluderar alla dessa och arbetar för
            att de skall kunna utvecklas enskilt och till­sammans.
          </p>
          <p xml:id="i-VT1qnCJH4a9bRdqnDL8tdN">
            Moderaterna understryker vikten av en mångfald av finansiärer
            samt fria resurser inom kulturpolitiken. Att skapa goda förutsättningar
            för konsten och kulturen handlar också om att belysa hur kulturpolitiken
            hänger samman med alla andra politikområden. När människor får
            behålla mindre av sin lön drabbar det kultursektorn i synnerhet.
            Kulturpolitik bör därför inte reduceras till en tävlan om att
            dela ut bidrag. Frågan om kulturens villkor är långt större och
            mer komplex än så.
          </p>
          <p xml:id="i-H1MEnyvg2o3K5vXyq83byE">
            Det är inom besöksnäringen flest nya jobb skapas. Detta berör
            inte minst unga människor som inom denna sektor får sitt första
            viktiga jobb. Kulturen, och även idrotten, är motorn i hela denna
            växande näring. En modern kulturpolitik handlar därför både om
            att bejaka kulturens egenvärde och dess möjlighet att bidra till
            jobb och tillväxt.
          </p>
          <head xml:id="i-AqReHuogZTQRgbGh49CPnq" type="h2">
            Kulturskaparen som entreprenör
          </head>
          <p xml:id="i-GYBoVa5WZgEt1YzvLZTNwU">
            Många kulturskapare är också egna företagare. Detta lägger grunden
            för kulturell mångfald, skapar jobb och tillväxt över hela landet
            och är en av hörnstenarna i en modern kulturpolitik. Samtidigt
            är det självklart viktigt att kulturarbetare, oavsett anställningsform,
            har bra och trygga villkor. Vägen till egenförsörjning är en av
            våra viktigaste frågor, och då måste också kulturarbetare i större
            utsträckning kunna leva på sitt skapande. En stark upphovsrätt
            spelar också stor roll för professionella kultur­skapares villkor,
            men även för att skydda de kulturella och kreativa näringarna
            som är en viktig och växande bransch. Vidare ser vi behov av regelförenklingar
            för kulturarbetare med eget företag, liksom för entreprenörer
            i stort. Därför driver Moderaterna förslag såsom minskad administration
            för företag med lägre omsättning. Det bör också undersökas om
            riktade utbildningar eller liknande är önskvärt inom ramen för
            befintliga kultur- och företagarfrämjande insatser.
          </p>
          <head xml:id="i-GkUf69MDuiUHiLzVrrLjQZ" type="h2">
            Kulturbryggan
          </head>
          <p xml:id="i-GmsT3nqrHBdUXPwHug6QLn">
            Det som idag betraktas som nyskapande kultur, kan imorgon komma
            att vara en etablerad del av vårt gemensamma kulturarv. Villkoren
            för nyskapande kultur bör därför vara goda. Kulturbryggan skapades
            av alliansregeringen 2007 för att aktivt stötta nyskapande kultur.
            Detta är en investering i framtiden som lägger grunden för framtidens
            svenska konst- och kulturskapande. Erfarenheten visar att riktat
            stöd för nya konstnärer i början av deras yrkesverksamma gärning
            är viktigt. Moderaterna värnar Kulturbryggan, och vår ambition
            är att löpande förbättra och på sikt bygga ut reformen.
          </p>
          <head xml:id="i-KY3R9Z5uNB6R3dn81mbh69" type="h2">
            Scenkonstallianserna
          </head>
          <p xml:id="i-ADSnLCZhjtkJrrtvgY9S3Q">
            Scenkonstallianser är en samlande benämning för tre moderna trygghetsnätverk
            för frilansande inom scenkonstområdet i Sverige: Teateralliansen,
            Dansalliansen och Musikalliansen. Dessa är viktiga för svenskt
            kulturliv. Deras långsiktiga förutsättningar att utöka sin verksamhet
            och anpassas till den moderna tidens krav behöver kontinuer­ligt
            förbättras. Riksdagens kulturutskott genomförde senast en utvärdering
            av scen­konstallianserna år 2012. Den visade att allianserna förbättrat
            tryggheten för de scenkonstnärer som anställts, men också att
            det finns utrymme för utveckling. Statens kulturråd har påkallat
            behovet av en ny utvärdering i detta syfte, och en sådan bör genomföras.
          </p>
          <head xml:id="i-Ru4gAgScgPeo7iHA6KzUNC" type="h1">
            Barn och ungas rätt till kultur
          </head>
          <p xml:id="i-YTHU22wmTqHtEgYfRm3ih9">
            Att tillgängliggöra kultur är för Moderaterna en del av vårt
            partis övergripande arbete mot det växande utanförskapet. Stor
            del av vårt fokus ligger på alla barn och ungdomars rätt till
            kultur, och vi prioriterar särskilt barn och ungdomar från socioekonomiskt
            utsatta miljöer. Vi ser att kulturen har att arbeta med att nå
            barn och unga från grupper som i lägre grad tar del av olika kulturyttringar.
            Ofta är det i unga år som människors intresse för kultur och konstnärligt
            skapande bäst kan tillvaratas och stimuleras. Ett levande kulturliv
            breddar möjligheterna för livslångt lärande och livslånga bildningsresor.
          </p>
          <head xml:id="i-A85YnxFg8jvoC2k93vocKv" type="h2">
            Skapande skola
          </head>
          <p xml:id="i-4jUvurZFufTyCoXwVkwtdh">
            Skapande skola når barn och unga i den miljö där de befinner
            sig dagligen. För att fler barn och unga ska nås av kultur föreslår
            Moderaterna att Skapande skola ska byggas ut. På sikt bör man
            också överväga om förskolan kan inkluderas. En utvidgning av Skapande
            skola skulle samtidigt ge kulturarbetare bättre möjligheter att
            sprida sin konst till barn och ungdomar i alla åldrar. Tidigare
            utvärderingar av Skapande skola har visat att en stor majoritet
            bland kommunerna regelbundet har använt sig av reformer med gott
            resultat. Det finns dock kommuner och fristående huvudmän som
            inte sökt stöd i förväntad omfattning. En analys med anledning
            av detta bör genomföras i syfte att kunna identifiera och undanröja
            eventuella hinder.
          </p>
          <head xml:id="i-QyY95HBuegUu6tBwB2yNeG" type="h2">
            Kommunala kulturskolor
          </head>
          <p xml:id="i-6MKi3L1dny2wzkytyaQQ6i">
            De kommunala kulturskolorna erbjuder barn och ungdomar en verksamhet
            som är bred, tillgänglig och av hög kvalitet. Den är därför viktig
            för tiotusentals barn och ungdomar.
          </p>
          <p xml:id="i-3h8rg3MrjyNdSXMWgUncGA">
            Skolornas verksamheter ser olika ut över landet beroende på kommunernas
            förut­sättningar avseende storlek, skattesats och geografiskt
            läge. Staten bör stötta denna mångfald, men samtidigt understryka
            att detta är en verksamhet som kommunerna har det yttersta ansvaret
            för. Att genom statliga bidrag sänka kulturskolornas avgifter
            är ett både kostsamt och ineffektivt sätt att göra skolorna mer
            tillgängliga. Det riskerar också att skapa ett system där stat
            och kommuner i praktiken får ett gemensamt ansvar för kulturskolornas
            verksamheter. Istället bör statens primära uppgift vara stödjande,
            t.ex. genom att erbjuda forskning om hur man breddar och fördjupar
            kulturskolornas verksamheter.
          </p>
          <head xml:id="i-XE7hNXDFt78sNcYhdvwpbe" type="h2">
            Harmoniserad kulturmoms
          </head>
          <p xml:id="i-SnB5vtbrXNUTVLzCUtJi5M">
            Skatter – inklusive moms – skall vara rimligt höga, förutsägbara
            och rättvisa. Detta är idag inte fallet inom kulturområdet. Ett
            tydligt exempel på differentierade momssatser är teater och konsert
            i jämförelse med att spela för dansande publik. I grunden tycker
            vi att all kultur ska omfattas av samma enhetliga kulturmoms.
            Utgångspunkten är att kulturmomsen inte ska göra skillnad mellan
            olika slags konst- eller kulturformer. Dessa frågor behöver initialt
            kartläggas i syfte att långsiktigt reformera och harmonisera kultursektorns
            moms- och skattesatser. Denna harmonisering skall ske över tid
            och med hänsyn till statens finanser.
          </p>
          <p xml:id="i-2KmqZRgucibokwDYDMRpnY">
            Moderaterna ställer sig kritiska till höjningen av den s.k. biomomsen
            från sex till 25 procent. Höjningen riskerar att slå hårdast mot
            biografer på små orter runt om i Sverige. Det vore en olycklig
            utveckling, eftersom dessa biografer ofta fyller ett flertal funktioner
            och fungerar som samlingspunkt för det lokala kulturlivet. Vidare
            ser vi behov av en bred översyn av filmpolitiken. Därför har Moderaterna
            tidigare drivit igenom ett tillkännagivande om att tillsätta en
            ny filmutredning som skall undersöka svensk films långsiktiga
            organisatoriska förutsättningar.
          </p>
          <head xml:id="i-71JTw7JJjEELtD3z3skkUy" type="h1">
            Museer för lärande och bildning
          </head>
          <p xml:id="i-PcJdQh9NqinCQ1j2kGNdsR">
            Sveriges museer är viktiga för både lärande och bildning, samt
            som förvaltare av kulturarv och historia. Vi lägger största vikt
            vid museernas roll som självständiga institutioner. Museernas
            verksamhet ska präglas av kunskapsuppbyggnad och hög kompetens
            inom respektive ämnesområde.
          </p>
          <p xml:id="i-4WSTA8g1qvSbg7FbMggmcm">
            Offentligt finansierade kulturinstitutioner, såsom museer, ska
            inte politiseras och styras av ideologiska pekpinnar. De ska självfallet
            vila på en demokratisk grund, men innehållet ska i så hög utsträckning
            som möjligt vara fritt. Dagsaktuella politiska strömningar ska
            inte styra vilka pjäser eller utställningar som genomförs. En
            alltför omfattande politisk styrning likriktar kulturen och gör
            den i förlängningen ointressant.
          </p>
          <p xml:id="i-XJWRkWsTh6u2GViLNsy51y">
            Moderaterna vill inkludera alla museer – statliga, föreningsdrivna,
            stiftelser, länsmuseer, enskilda och privata – i det långsiktiga
            statliga arbetet med Sveriges museer. Vi är bekymrade över att
            den förda museipolitiken har lagt ett ensidigt fokus på de statliga
            museerna och deras uppgift men följer med stort intresse Nationalmuseums
            samarbete med Jamtli i Östersund. Det behövs snarare en inkluderande
            politik som fokuserar på museiväsendets villkor i stort, samt
            ökad samverkan mellan olika museer. Statliga museer bör också
            kunna överlåta föremål som gåva till alla museer, oavsett huvudman.
          </p>
          <p xml:id="i-8g4r5JhDGZHtJ3djz6vrVz">
            Moderaterna säger inte nej till fri entré på museer, men anser
            inte att detta är något som ska styras politiskt. Däremot bör
            varje museum själv, inom ramen för sitt uppdrag, kunna fatta beslut
            om hur man bäst breddar publiken och når nya grupper. Reformen
            om fri entré på statliga museer har i första hand gynnat vuxna
            innerstadsbor och turister. Istället vill vi möjliggöra för våra
            statliga museer att nå fler grupper över hela landet. I detta
            avseende bör exempelvis samarbetet mellan skolor och museer vara
            prioriterat. Den digitala tekniken ger också museerna helt nya
            möjligheter att nå ut, oavsett dag eller tid på dygnet. Museerna
            ska ges goda förutsättningar att arbeta med digitalisering, till
            exempel genom att det finns möjligheter till kompetensutveckling
            och erfarenhetsutbyte.
          </p>
          <head xml:id="i-J5HTAg5WeEkCX6KEdG7r7n" type="h1">
            Konst och arkitektur i ett växande Sverige
          </head>
          <p xml:id="i-G4wwz1rHFRToaskGGWxUYD">
            Kulturen genomsyrar samhället på olika sätt, och den tar sig
            också uttryck genom arkitektur och konst i såväl nya bostäder
            som offentliga rum. Sverige växer snabbt och Boverket uppskattar
            att 600 000 nya bostäder behöver byggas till år 2025. Det innebär
            också att nya offentliga rum skapas. För att värna konst och arkitektur
            i det offentliga rummet bör vi blicka såväl bakåt som framåt.
            Det är därtill en fråga som bör ses i sammanhang av byggandets
            generella villkor.
          </p>
          <p xml:id="i-Fy4FVsS3hRhCsqcP6umaob">
            De rivningar som skedde under mitten av 1900-talets andra hälft,
            och därefter fram­växten av de så kallade miljonprogrammen, innebar
            viktiga standardhöjningar i form av till exempel rinnande vatten
            och minskad trångboddhet för många i vårt land. Samtidigt har
            erfarenheter från denna era visat att trivsel och trygghet handlar
            om mer än så. Rivningsvågen gjorde irreversibla avtryck i många
            svenska städer, och många av ingreppen framstår i efterhand som
            svårförståeliga.
          </p>
          <p xml:id="i-CNRtPGTbdpzw4wiRrkcBDM">
            Denna samtidshistoria bör vi dra lärdom av. Balansgången mellan
            nytt och gammalt, mellan bevarande och innovation, är sällan enkel.
            Men de behöver heller inte alltid stå i motsats till varandra.
            Hänsyn måste också tas till lokala förutsättningar och samhällets
            olika behov.
          </p>
          <p xml:id="i-94goKag3Zs9LMENtLw481M">
            Staten kan spela en viktig roll i att skapa förutsättningar för
            arkitekter, konstnärer och andra skapande grupper att samverka
            när nya bostadsområden växer fram, och att sådan samverkan sker
            tidigt i processen. Staten kan också föregå med gott exempel när
            offentliga miljöer utformas genom att på ett tydligt sätt koppla
            ihop byggande, arkitektur och konstnärskap. I denna strävan är
            det dock lika viktigt att bejaka den kraft med vilken miljöer
            kan växa och utvecklas organiskt, genom enskilda människors samlade
            krafter.
          </p>
          <p xml:id="i-NQmTgUmao3Ep8E3dmTdqgx">
            Vid utformningen av nya bostadsområden och offentliga miljöer
            är det också helt centralt att vårda det kulturarv som finns under
            jord. För detta ansvarar huvudsakligen Riksantikvarieämbetet och
            länsstyrelserna. Därför är det särskilt viktigt att samverkan
            mellan kommunerna å ena sidan, och Riksantikvarieämbetet och länsstyrelserna
            å andra sidan, fungerar effektivt och att lagstiftningen tillämpas
            enhetligt.
          </p>
          <head xml:id="i-GTqMgPD4BTbjF3ujsvoHHz" type="h1">
            Fria och oberoende medier
          </head>
          <p xml:id="i-BJ3SYSHVxWVdNvHResBzV1">
            Fria och oberoende medier av hög kvalitet spelar en helt avgörande
            roll för det demo­kratiska samhällets utveckling – genom att granska,
            ifrågasätta, fördjupa och belysa. Det är också ett av de bästa
            motmedlen mot företeelser såsom ”fake news”, tillsammans med en
            skola som ställer tydliga kunskapskrav och ger verktyg för kritiskt
            tänkande. Mediepolitikens centrala uppgift är att skapa förutsättningar
            för ett brett spektrum av medier som kan verka självständigt,
            på olika nivåer och i olika format.
          </p>
          <head xml:id="i-6nzTqAtMDwb2NFWCzGQjST" type="h2">
            Tryck- och yttrandefrihet
          </head>
          <p xml:id="i-V4neqihkzzJLkGS4fYpSNp">
            Den fria åsiktsbildningen är grunden för Sveriges demokratiska
            styrelseskick. Tryck- och yttrandefriheten är i sin tur förutsättningar
            för fri åsiktsbildning. Det är därför av stor vikt att mediepolitiken
            har en tydlig koppling till hur tryck- och yttrandefriheten fungerar,
            inte bara konstitutionellt, utan också i praktiken. Staten har
            ett självklart ansvar för att förebygga samt stoppa hot och våld
            som riktas mot dem som nyttjar dessa friheter.
          </p>
          <p xml:id="i-Rmv8jZ8JPtDxNazE369Cks">
            Göteborgs universitet och Journalistförbundet har genomfört en
            undersökning av utsattheten bland journalister i Sverige under
            2016. Rapporten visade att hela en av fyra journalister hade utsatts
            för hot, våld eller trakasserier. Det är allvarligt. Rapporten
            visar också att av de journalister som utsatts, hade mer än en
            fjärdedel undvikit att bevaka ett visst ämne eller en viss fråga.
            Med andra ord finns en oroväckande tendens till själv­censur.
            Staten får inte agera långsamt och passivt inför denna hotbild,
            utan måste vidta åtgärder för att försvara tryck- och yttrandefriheten.
            Det är ett steg i rätt riktning att regeringen sommaren 2017 till
            slut antog en handlingsplan mot hat och hot mot journalister,
            förtroendevalda och konstnärer. Detta arbete måste nu fortgå med
            kraft, och om nödvändigt ska ytterligare åtgärder vidtas.
          </p>
          <head xml:id="i-PhFZobuuVHATEzDsPKVu7Q" type="h2">
            Press- och mediestödet
          </head>
          <p xml:id="i-VFUJHe481oiGCk2e7AgXaT">
            Medielandskapet genomgår alltjämt stora förändringar. Institutet
            för mediestudier rapporterar i sin årsbok för 2016/2017 att var
            fjärde kommun saknar en regelbundet bemannad nyhetsredaktion och
            att nästan var tredje reklamkrona har försvunnit från journalistiken
            sedan 2008. Den tekniska utvecklingen har skapat nya medier och
            nya medievanor. Det innebär såväl utmaningar som möjligheter för
            traditionella mediehus. Ett stort ansvar vilar på dem att möta
            utvecklingen. Mediepolitiken ska också bistå i övergången, men
            inte skapa nya och storskaliga bidragsstrukturer. I juni 2018
            antog riksdagen ett förslag till nytt mediestöd i en bred politisk
            överenskommelse. I ett nästa steg bör presstödet utvecklas och
            förbättras.
          </p>
          <head xml:id="i-W7Rbcg9VMR6M67yMsVDen7" type="h2">
            Public service
          </head>
          <p xml:id="i-JADPKhejd6YZqerXWdwi52">
            Efter utredning av en parlamentarisk kommitté antog riksdagen
            i november 2018 en ny modell för finansiering av public service.
            I korthet innebär detta att public service hädanefter kommer att
            finanserias genom en avgift som tas ut via skattsedeln. Moderaterna
            står i grunden bakom modellen, dock med ett antal starka synpunkter
            på hur den bör utvecklas och förbättras. Vi beklagar också att
            finansiering och reglering av public service inte utreddes behandlades
            i en samlad process.
          </p>
          <p xml:id="i-6VNPzQa9KHJbMTuQvVJjyc">
            Regeringen har därefter till riksdagen, i juni 2019, avlämnat
            en proposition (2018/19:136) om villkoren för public service under
            åren 2020–2025. Vi moderater har i en följdmotion angivit en rad
            kritiska punkter där vår mening är att riksdagen bör fatta ett
            annat beslut än vad regeringen föreslår. Invändningarna gäller
            utformningen av villkoren på såväl kort som lång sikt, bl.a. att
            det inför nästa period av sändnings­tillstånd med start år 2026
            måste tillsättas en ny statlig public service-utredning i vilken
            Moderaterna menar att en ny politik, som präglas av ett principiellt
            stöd för idén om public service men med ett tydligare och mer
            avgränsat uppdrag, bör utmejslas. En sådan utredning menar vi
            bör tillställas redan under innevarande mandatperiod.
          </p>
          <p xml:id="i-CC6cGqqJYMHL18ipqdypE4">
            För perioden 2020–2025 menar vi moderater att regeringen omgående
            måste vidta åtgärder för att säkerställa den idag ifrågasatta
            sakligheten och opartiskheten i public service genom att utveckla
            Granskningsnämndens uppdrag samt att public service-bolagen måste
            ingå i ett system för medieetisk granskning.
          </p>
          <p xml:id="i-8oea2DBvo5ygCgB8dFrZcd">
            Moderaterna anser att den granskning som görs av medierna generellt
            och av public service i synnerhet måste bli tydligare samt mer
            tillgänglig och professionell. Mediebranschen har väckt ett förslag
            om ett frivilligt och självreglerande system. Med en allmänhetens
            medieombudsman och en medieetisk nämnd föreslås enskilda kunna
            anmäla publiceringar som de anser utsatt dem för publicitetsskada,
            t.ex. genom att de inte fått bemöta anklagelser eller påståenden
            eller utsatts för intrång i sitt privatliv.
          </p>
          <p xml:id="i-Xx2oT9uL45mgeqfiMZBkZW">
            Det är angeläget att ett nytt medieetiskt system kommer på plats
            så snart som möjligt och att det också omfattar programföretagen.
            Vi menar att regeringen bör slå fast att programföretagen ska
            underställas en medieetisk granskning och att det är upp till
            branschens parter att komma överens om hur ett sådant system ska
            utformas. Detta bör riksdagen ställa sig bakom och ge regeringen
            tillkänna.
          </p>
          <p xml:id="i-HeN7iFi3pTXepmiBbNs9wZ">
            Utan att värdera enskilda ärenden som behandlats kan man konstatera
            att kravet på opartiskhet och saklighet har väckt stor debatt
            – en debatt som förtjänar att tas på allvar, inte minst utifrån
            programföretagens legitimitet hos allmänheten.
          </p>
          <p xml:id="i-AdfDDSPG65n5Kxiu1Lt4of">
            Granskningsnämndens verksamhet måste alltid präglas av offentlighet
            och tydlighet. Det innebär bl.a. att högre krav bör ställas på
            att de beslut som granskningsnämnden fattar alltid ska vara motiverade.
            Moderaterna menar att det inte sällan brister i dag vad gäller
            avslagsbesluten. Det finns starka skäl för att granskningsnämnden
            får ett tydligare utredningsansvar än den har i dag. Det skulle
            skapa bättre förutsättningar för beslut som vilar på korrekta
            fakta och relevanta omständigheter jämfört med ett system som
            bygger på att den anmälande partens uppgifter sätter ramen för
            granskningsnämndens prövning.
          </p>
          <p xml:id="i-6TcD3hV4o6Bn5Z22fcKVij">
            Kravet på att ett fällande beslut ska offentliggöras bör förtydligas
            så att offentlig­görandet alltid blir lika tydligt som den klandrande
            rapporteringen. Därutöver bör granskningsnämnden få fler sanktionsmöjligheter.
            Mot bakgrund av det som anförts ovan bör regeringen se över och
            utveckla granskningsnämndens uppdrag för att säkerställa att public
            service lever upp till kraven på saklighet och opartiskhet. Detta
            bör riksdagen ställa sig bakom och tillkännage för regeringen.
          </p>
          <p xml:id="i-9oAiaFDAshWzpveJT3oJWA">
            Vi moderater vill också att alla nya permanenta programtjänster
            eller andra tjänster av större betydelse ska underställas förhandsprövning;
            att förhandsprövningen ska göras av en oberoende funktion i stället
            för som idag av regeringen samt att bolagens försöks­period ska
            begränsas till sex istället för nuvarande 12 månader. Konkurrensstörande
            tjänster måste helt enkelt tåla att opartiskt prövas.
          </p>
          <p xml:id="i-6CJVHT1RwnndeR1e2uDyHK">
            Vad gäller public service-bolagens finansiering menar vi moderater
            att de medel som frigjordes när Radiotjänst i Kiruna AB lades
            ned bör användas för att sänka avgiften för avgiftsbetalarna,
            att regeringen i sändningstillståndet för åren 2020–2025 kraftigt
            begränsar SVT:s möjligheter till sponsring samt att riksdagen
            bör tillkännage för regeringen att återkomma med förslag som innebär
            att tillgångarna på public service-kontot årligen balanseras för
            att tillse att skattebetalarnas avgift inte är högre än absolut
            nödvändigt. Bl.a. dessa förslag, som ovan nämns, återfinns i den
            moderata följdmotion som riksdagen har att behandla.
          </p>
          <head xml:id="i-HLVZV1gBRntx4pt9vT5A44" type="h1">
            Filmpolitik
          </head>
          <head xml:id="i-A72s46sgL6zG8xEtHkXUtV" type="h2">
            En ny filmutredning
          </head>
          <p xml:id="i-Fz6J2HiLnMm8wiQ8Wbh9dm">
            Vi kan konstatera att regeringen inte tillsatt någon bred parlamentarisk
            utredning om filmpolitiken, trots Kulturutskottets tillkännagivande
            från 2016. I Statskontorets analys Från filmavtal till statlig
            filmpolitik från 2019 framkommer bland annat att regeringen kan
            behöva göra rådens roll tydligare, att det kan finnas skäl att
            använda ett annat bedömningssystem och att utveckla filmstatistiken.
          </p>
          <p xml:id="i-JxxGtKcWwaWnLpiu8KVy1Y">
            Råden, eller branschråden, är ett samarbetsforum för filmbranschen
            och nära­liggande aktörer. Bedömningssystemen ligger till grund
            för vilka produktioner som ska få stöd av Filminstitutet. Den
            statistik som idag samlas in är inte tillräcklig och ändamålsenlig,
            eftersom Filminstitutet inte har rätt att samla in ett heltäckande
            underlag.
          </p>
          <p xml:id="i-MSrfudEkFaWMrFghw22hdN">
            Ovanstående är bara några exempel på områden som behöver utredas
            i en parlamentarisk utredning om svensk filmpolitik.
          </p>
          <head xml:id="i-6M4vkugF79Y3F79SaLjifc" type="h2">
            Beivra illegal spridning av film
          </head>
          <p xml:id="i-2RAKCGk9BnpDFRBYhBVtRb">
            Den illegala spridningen, som kostar svensk film uppskattningsvis
            800 miljoner kronor årligen (2015 års siffror), är långsiktigt
            ett stort hot mot filmen som konstart. Om människor slutar att
            betala för att se film undergräver detta branschens möjlighet
            att leva och utvecklas som fri konstart. Sverige behöver en sammanhängande
            och väl genomarbetad politik för att komma tillrätta med detta
            växande problem. En utredning behöver därför tillsättas som tar
            fram en sammanhängande och långsiktig strategi.
          </p>
        </div>
        <div xml:id="i-WJzvu1fHJhWjwqNvogNckF" type="signatureBlock">
          <list xml:id="i-HELZ6HtqtUGyjzv9QPj54j">
            <item xml:id="i-9oi6YXrDi7ApCnvAR5duLu" who="i-5BpKZwq8Nrrge7Ep1aDZB9" type="signature">
              Lotta Finstorp (M)
            </item>
            <item xml:id="i-Uj6FB3vNTZik3XtN9PHRLb" who="i-Pu4JFuoHUq5W6JaAtvinyz" type="signature">
              Annicka Engblom (M)
            </item>
            <item xml:id="i-Q76re9JaNSvmAHqGjV77Rg" who="i-G9cpXThuSAP5KSY32ApDCj" type="signature">
              Ann-Britt Åsebol (M)
            </item>
            <item xml:id="i-HWzbuzzq94LPEnQQBvExJT" who="i-GYDmDYBwvSBCyuntDBrarj" type="signature">
              Viktor Wärnick (M)
            </item>
            <item xml:id="i-PU9M1bfKPxjTFNoKeeMnCL" who="i-UwP5i3Nf2rsj5W3x9BMAEh" type="signature">
              John Weinerhall (M)
            </item>
            <item xml:id="i-AfmCu3eRk95ztgdwJ4ZwYr" who="i-HVNurMXeCe8w9FG2WJ148E" type="signature">
              Ulrika Jörgensen (M)
            </item>
          </list>
        </div>
      </div>
    </body>
  </text>
</TEI>
