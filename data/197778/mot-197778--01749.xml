<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01749">
  <teiHeader>
    <fileDesc>
      <titleStmt>
        <title>med anledning av propositionen 1977/78:24 om ny befälsordning för det militära försvaret</title>
        <author>av Gunnar Oskarson och Olle Aulin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1977/78:24 om ny befälsordning för det militära försvaret</title>
          <idno type="rdwebb">G1021749</idno>
          <rs type="number">1749</rs>
          <ref type="dokument_url_text">http://data.riksdagen.se/dokument/G1021749/text</ref>
          <ref type="dokument_url_html">http://data.riksdagen.se/dokument/G1021749</ref>
          <ref type="dokumentstatus_url_xml">http://data.riksdagen.se/dokumentstatus/G1021749</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TPFPkNeAnPLVG6gbmTwyFe</idno>
            <name>GUNNAR OSKARSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-2xUKQzvWR1CyjDQD6YBgeC</idno>
            <name>OLLE AULIN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DJbWrGwmBNyDj6abcMek84" type="signed"/>
        <correspContext corresp="i-DJbWrGwmBNyDj6abcMek84">
          <note type="signatory" corresp="i-TPFPkNeAnPLVG6gbmTwyFe"/>
          <note type="signatory" corresp="i-2xUKQzvWR1CyjDQD6YBgeC"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1749/mot_197778__1749-001.pdf"/>
      <fw xml:id="i-16rYKR5y7izpP5KSBVTv6f">
        Motion 1977/78:1749
      </fw>
      <div xml:id="i-XTTHCkEDHwXRjkr3du9geS" type="motHeader">
        <div xml:id="i-SrehJsZr8HjkXGC5JKyGfJ" type="motTitle"/>
        <div xml:id="i-RdkvZPEpfn2tohv8nRkyeb" type="motSubmissionInfo"/>
      </div>
      <div xml:id="i-RCn8HVpjxDcpvm6ctoP33N" type="motBody">
        <div xml:id="i-FwYS8VLu7FuLDdzEJmf9b9">
          <p xml:id="i-Bjci4Tgyb1iyBp8cCvxtZ4" type="titleString">
            av Gunnar Oskarson och Olle Aulin med anledning av propositionen
            1977/78:24 om ny befälsordning för det militära försvaret
          </p>
          <p xml:id="i-Argre57GGATnQzAZt47KCF">
            Regeringen har i propositionen 1977/78:24 lagt fram förslag till
            ny befälsordning för det militära försvaret. Förslaget omfattar
            en samlad lösning för allt befäl — yrkesbefäl, reservbefäl och
            värnpliktsbefäl. Propositionen föreslår att allt blivande yrkesbefäl,
            efter befälsutbildning tillsammans med övriga värnpliktiga, skall
            genomgå en gemensam grund- läggande yrkesutbildning. Denna skall
            ge allmän kompetens för en första uppgiftsnivå oavsett vilka uppgifter
            som officeren efter hand skall lösa inom organisationen. Allt
            yrkesbefäl skall enligt den nya befälsordningen kunna fullgöra
            uppgifter som chef, fackman och utbildare i såväl krigs- som fredsorganisationen.
            Efter hand skall alla vidareutbildas till uppgifter på plutonchefsnivån
            i krigsorganisationen och till uppgifter i fredsorganisationen
            som kvalificerad utbildare vid pluton eller som kvalificerad delsystemledare
            eller tekniker. Den föreslagna befälsordningen förutsätter att
            omkring hälften av varje årsklass officerare vidareutbildas till
            befattning på högre nivåer. Detta skall ske genom successivt urval,
            där individens mognadstakt och personliga förhållanden förutsätts
            erhålla en betydligt större betydelse än som nu är fallet. Den
            föreslagna befälsordningen är unik inte bara i den svenska statliga
            verksamheten utan också vid jämförelse med andra länders krigsmakter.
            Den tillgodoser många av de krav och önskemål som kan ställas
            på ett utbildningssystem för yrkesbefäl inom ett försvar av den
            typ vi har i Sverige. Utbildningen med övriga värnpliktiga kommer
            att ge det blivande yrkesbe- fälet erfarenheter som bör göra dem
            beredda att förstå och rätt ta hand om de värnpliktiga under utbildning
            och i krigsförband. Genom att rekryteringen avses ske ur hela
            värnpliktsgruppen är förutsättningarna goda för att yrkesbefälet
            får den nödvändiga förankringen i det svenska samhället. Kravet
            på allmän behörighet m. m. liksom den tvååriga teoretiska och
            praktiska utbildningen till yrkesofficer samt den obligatoriska
            vidareutbildningen efter några års yrkesverksamhet bör garantera
            att yrkesbefälen som utbildare och fackmän på ett skickligt sätt
            skall kunna lösa sina uppgifter i fredsarbetet. Detta bör även
            ge erforderligt underlag för att yrkesbefälet skall kunna tillfredsställande
            fullgöra de inledande chefsuppgifterna inom krigsorganisa- tionen.
            Det är därför högst troligt att försvarsmakten genom den nya befälsordningen
            kommer att få yrkesbefäl av god kvalitet för de grundläg- gande
            arbetsuppgifterna. Systemet med successivt urval ger varje yrkesofficer
            möjligheter att erhålla
          </p>
          <pb facs="riksdagen-motions-pdf/data/197778/mot_197778__1749/mot_197778__1749-002.pdf"/>
          <fw xml:id="i-QbywpLV43zhF9pLeapbzg8">
            Mot. 1977/78:1749 5
          </fw>
          <p xml:id="i-XFNZRStrwhyL3kUz3pKc1L">
            utbildning för befattningar på högre nivåer i fred och krig.
            Sådan utbildning bör givetvis helt ske efter frivilligt åtagande.
            Under förutsättning att denna vidareutbildning blir tillräckligt
            attraktiv torde det bli möjligt att få dem som är mest lämpade
            för chefsuppgifter inom skilda verksamhetsområden, och på efter
            hand högre nivåer, att söka sig till sådan utbildning. Grundtanken
            i propositionens förslag till ny befälsordning är att allt yrkesbefäl
            går igenom en gemensam utbildning till yrkesofficer. Vi finner
            denna riktig. En konsekvens blir emellertid att den särskilda
            rekryterings- och utbildningsvägen till regementsofficer upphör.
            Genom den nuvarande direkta rekrytering av sådana ynglingar som
            bedöms lämpliga för chefsupp- gifter — bataljonschef i krig och
            kompanichef i fred samt motsvarande befattningar — och genom en
            sneddning från plutons- och kompaniofficers- kårerna har försvarsmaktens
            behov av chefer och kvalificerad stabspersonal i huvudsak kunnat
            tillgodoses. En situation där rekryteringen till ledande och kvalificerade
            befattningar blir kvantitativt otillräcklig får allvarliga verk-
            ningar, särskilt som konsekvenserna först visar sig på sikt. Erfarenheterna
            torde visa att det främst blir verksamheten lokalt som drabbas
            hårdast i form av oacceptabla vakanser. Detta leder lätt till
            en orimlig arbetssituation för allt kvarvarande befäl. Vilka konsekvenserna
            enligt den föreslagna befälsordningen blir av att nuvarande utbildningsväg
            till kvalificerade chefsbefattningar försvinner är svårt att förutspå.
            Vi har emellertid i förslaget sett en risk för att den nya utbildningen
            mot chefsbefattningar inom försvaret inte blir så attraktiv att
            försvarets behov av sådan personal med erforderlig kvalitet blir
            fyllt. Skälen till detta synes främst vara att utbildningen under
            de första åren är långsammare än i det nuvarande systemet, många
            växlingar sker mellan skolor och tjänst vid förband, samt att
            det tar lång tid innan de mer kvalificerade, självständiga befattningarna
            nås. Efter drygt tre års utbildning — värnpliktsutbildningen inräknad
            — har den nuvarande regementsofficeren utbildning för befattningar
            som plutonchef i krig och ställföreträdande plutonchef i fred.
            Han har dessutom fått vidgade kunskaper om försvaret, speciellt
            då sin egen försvarsgren (truppslag), vilket är en förberedelse
            för vidareutbildning. I den nya befälsordningen kommer motsvarande
            kompetensnivå att ha nåtts först efter fem till nio år. Den längre
            tiden i det nya systemet är en följd av att en mer omfattande
            praktisk utbildning och tjänstgöring bedömts nödvändig. Vid en
            jämförelse mellan den föreslagna befälsordningen och dagens utbildning
            samt andra civila utbildningsvägar kommer emellertid tempot i
            den militära yrkesutbildningen att uppfattas som långsamt. Risk
            finns därför att utbildningen inte blir attraktiv i den utsträckning
            som är önskvärd. De officerare som skall gå igenom militärhögskolans
            allmänna kurs, som ger kompetens som bataljonschef i krig och
            kompanichef i fred m. m., har att, omväxlande med den praktiska
            tjänsten vid sitt förband, gå igenom fyra olika skolor med något
            till några års mellanrum. Utbildningstiden vid dessa skolor
          </p>
          <pb facs="riksdagen-motions-pdf/data/197778/mot_197778__1749/mot_197778__1749-003.pdf"/>
          <fw xml:id="i-U8bsAREWzWcmKwETLE5f7t">
            Mot. 1977/78:1749 6
          </fw>
          <p xml:id="i-Tu5K9LFFA6eoRikrkV5Sax">
            är åtta-tolv månader. Under denna tid måste officeren i de flesta
            fall bo på annan ort än hemorten. I dagens samhälle, där båda
            makarna ofta är förvärvsarbetande, har de unga männen i högre
            grad än tidigare praktiska uppgifter inom familjen samt i regel
            även på annat sätt starkare bindningar till sin hemort. Bortovaron
            för att genomgå vidareutbildning kommer att bli ett allvarligt
            problem i större utsträckning än vad som tidigare varit fallet.
            I propositionen anges vissa tider för praktisk tjänst mellan de
            olika skolorna i vidareutbildningen. Vid en sammanräkning av tiderna
            visar det sig att de som snabbast går igenom utbildningssystemet
            kan ha erhållit utbildning vid militärhögskolans allmänna kurs
            först efter 13 år mot 11 i dagens befälssys- tem. Han har då uppnått
            32 års ålder. Huvuddelen av dem som genomgått skolan kommer emellertid
            att vara äldre, en del av dem upp till 43—44 år. Militärhögskolans
            högre kurs kommer inte att vara genomgången förrän vid tidigast
            35-36 års ålder. I propositionen föreslås härigenom ett utbildnings-
            system som gör att minimiåldern för bataljonschef i krig och kompanichef
            i fred höjs med två år och att den genomsnittliga åldern höjs
            än mer. Detta är ett system för utbildning av chefer som i jämförelse
            med andra utbildnings- system inom det svenska samhället ter sig
            alltför långsamt. Dessa förhållanden torde vägas in vid den värdering
            av befälsyrket som ungdomarna gör då de står inför valet av yrkesutbildning.
            Det är därför en betydande risk att många som funderar på befälsanställning
            i stället väljer någon annan utbildningsväg, som ger vad de uppfattar
            som mer stimulerande utbildning samt snabbare leder till självständiga
            och ledande arbetsuppgifter. Detta kan allvarligt försvåra rekryteringen
            till vidareutbildning av dem som redan blivit yrkesbefäl. Propositionens
            förslag har dock sådana positiva värden, att de farhågor vi här
            redovisat inte bör leda till att större ändringar görs i förslaget.
            Vi finner dem dock vara så påtagliga, att vissa åtgärder bör vidtas
            inom ramen för den principiella utbildningskonstruktionen för
            att så långt möjligt undanröja riskerna för en otillfredsställande
            chefsrekrytering. Möjligheter bör därför skapas att gå igenom
            militärhögskolans allmänna kurs tidigare än propositionen anger.
            Med hänsyn till rekryteringskrav, individernas behov av erfarenhet
            från arbetsuppgifter på olika nivåer och krigsorganisationens
            behov av chefer i lämpliga åldrar bör denna kurs kunna genomgås
            redan två år efter krigshögskolans högre kurs. Dessa åtgärder
            bör i huvudsak kunna vidtas av militära myndigheter i samband
            med planeringen för den nya befälsordningen. Vi anser dock att
            riksdagen bör uttala sig för att militärhögskolans allmänna kurs
            i regel bör genomgås två-fyra år efter krigshögskolans högre kurs.
            Benämningen för den militära yrkespersonalen föreslås i propositionen
            bli ”yrkesofficerare”. Det är en benämning som utnyttjas under
            större delen av befälsordningsarbetet. Berörda personalorganisationer
            har emellertid tidigt framhållit att de endast betraktat ”yrkesofficer”
            som en arbetsbenämning samt att en annan benämning bör väljas
            för det slutliga förslaget. Vi anser att
          </p>
          <pb facs="riksdagen-motions-pdf/data/197778/mot_197778__1749/mot_197778__1749-004.pdf"/>
          <fw xml:id="i-Tq4FnzA2PAkcrnZ9unpVhC">
            Mot. 1977/78:1749 7
          </fw>
          <p xml:id="i-NwEBgN8hs9aGLiBqdUnReZ">
            benämningen ”yrkesofficer” i alltför hög grad markerar anställningsmo-
            mentet för denna grupp av officerare och är allmänt sett mindre
            tilltalande. Eftersom dessa officerare också har en mycket betydelsefull
            uppgift i krigsorganisationen, synes det vara lämpligare om man
            med något annat prefix särskiljer dem från reserv- och värnpliktsofficerare.
            Vi föreslår att man i stället använder benämningen ”stamofficerare”.
            Uttrycket ”stam” har sedan länge använts för denna grupp av befäl,
            och dess innebörd torde vara väl känd i samhället. Vi tror att
            denna benämning på ett positivt sätt skall påverka rekryteringen
            till officersyrket. Med stöd av vad som anförts hemställs att
            riksdagen vid sin behandling av propositionen 1977/78:24 beaktar
            vad i motionen anförts angående 1. utbildningsgången inom officersyrket,
            2. benämningen stamofficer i stället för yrkesofficer.
          </p>
          <p xml:id="i-7W7Uroi6SKS124Wc8isLiy">
            Stockholm i februari 1978
          </p>
          <p xml:id="i-9rS2TKS54ZsaDi3v9MEYHP">
            GUNNAR OSKARSON (m) OLLE AULIN (m)
          </p>
        </div>
      </div>
    </body>
  </text>
</TEI>
