<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-04008">
  <teiHeader>
    <fileDesc>
      <titleStmt>
        <title>med anledning av prop. 2017/18:123 Det straffrättsliga skyddet mot människohandel och människoexploatering</title>
        <author corresp="i-M8LKQKEcsjHJKv8kSmhVcX">av Tomas Tobé m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4008 av Tomas Tobé m.fl. (M)</title>
          <idno type="rdwebb">H5024008</idno>
          <rs type="number">4008</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5024008/text</ref>
          <ref type="dokument_url_html">http://data.riksdagen.se/dokument/H5024008</ref>
          <ref type="dokumentstatus_url_xml">http://data.riksdagen.se/dokumentstatus/H5024008</ref>
          <ref type="docx">http://data.riksdagen.se/fil/248576B8-38D9-4339-B440-6C5DCEAAAA24</ref>
          <ref type="pdf">http://data.riksdagen.se/fil/A227C68D-5189-41C4-9B21-237061C1C183</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M8LKQKEcsjHJKv8kSmhVcX</idno>
            <name>Tomas Tobé</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NiuBLX8hzt3w2Uyev12Wbt</idno>
            <name>Krister Hammarbergh</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2rZGCW3xxssdcfJweDcHuS" type="basedOn"/>
        <correspContext corresp="i-2rZGCW3xxssdcfJweDcHuS">
          <ref>Proposition 2017/18:123</ref>
        </correspContext>
        <correspAction xml:id="i-NPk4RutMYuLJa3ap32hDK7" type="signed"/>
        <correspContext corresp="i-NPk4RutMYuLJa3ap32hDK7">
          <note type="signatory" corresp="i-M8LKQKEcsjHJKv8kSmhVcX"/>
          <note type="signatory" corresp="i-Ey2xJ5PQcAYBGtnz2AK3qu"/>
          <note type="signatory" corresp="i-NiuBLX8hzt3w2Uyev12Wbt"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-3Grh8TCtLTMtZdMgN1X5RJ"/>
          <note type="signatory" corresp="i-DGcLR21cjcBjrD374xbmmM"/>
        </correspContext>
        <correspAction xml:id="i-TY9N1cjkSCAhwQxCBHBoAJ" type="submitted">
          <date when="2018-03-21"/>
          <time when="16:24:20"/>
        </correspAction>
        <correspAction xml:id="i-D3TLNPpEz94Li4JEtx8Vdi" type="dismissed">
          <date when="2018-03-22"/>
        </correspAction>
        <correspAction xml:id="i-Am8ekt3AHcBo2d5GTs3yH5" type="reviewed">
          <date when="2018-03-22"/>
          <time when="11:07:12"/>
        </correspAction>
        <correspAction xml:id="i-9iBQ2ERzS3gtzjCfMfmNgK" type="referred">
          <date when="2018-03-23"/>
        </correspAction>
        <correspAction xml:id="i-FvxBLgtpPLnasv5vtjfiDe" type="assigned">
          <date when="2018-05-23"/>
          <time when="17:18:50"/>
        </correspAction>
        <correspContext corresp="i-FvxBLgtpPLnasv5vtjfiDe">
          <ref type="assignedTo">Justitieutskottet</ref>
        </correspContext>
        <correspAction xml:id="i-TWvei72F7yEUmSD91oAsJ7" type="behandlas_i"/>
        <correspContext corresp="i-TWvei72F7yEUmSD91oAsJ7">
          <ref type="uppgift">2017/18:JuU32</ref>
          <ref type="ref_dok_id">H501JuU32</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU32</ref>
          <ref type="ref_dok_titel">Det straffrättsliga skyddet mot människohandel och människoexploatering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BKxF82StFFadp9royzmarQ" type="motHeader">
        <div xml:id="i-LcSbRjgAT9nAPiLjyYvoZZ" type="motTitle">
          Motion till riksdagen 2017/18:4008 av Tomas Tobé m.fl. (M) med
          anledning av prop. 2017/18:123 Det straffrättsliga skyddet mot
          människohandel och människoexploatering
        </div>
      </div>
      <div xml:id="i-VERvMAus5oJdBmCUBhfwik" type="motBody">
        <div xml:id="i-2otmRRaymnw3DTdKGNCy8v" type="motProposal" subtype="förslag">
          <head xml:id="i-5pP8QU5bySMA2CtgD23adV">
            Förslag till riksdagsbeslut
          </head>
          <list xml:id="i-Cj5gdwP8wqXr3x21XZtVh6">
            <item xml:id="i-CyjKYHwoBoF4mwaYU9ibFU" sortKey="Yrkande 1">
              Riksdagen ställer sig bakom det som anförs i motionen om att
              införa ett nationellt förbud mot tiggeri och tillkännager detta
              för regeringen.
            </item>
          </list>
        </div>
        <div xml:id="i-4Qm8BTQgnyzeibhbQ59WXE" type="motContent">
          <head xml:id="i-MA4QfGxXmQ82nbYqp4n8tH" type="h1">
            Motivering
          </head>
          <p xml:id="i-DNTvcmNXhiks2wjAcFszGk">
            Av regeringens proposition framgår att exploatering av utsatta
            personer är ett växande problem och att det dessutom finns anledning
            att befara att mörkertalet är stort. De som drabbas är främst
            personer från andra länder, såväl inom som utanför EU. Många gånger
            handlar det om människor som lever i svår fattigdom eller är utsatta
            för diskriminering i sina hemländer. Att utsatta personer exploateras
            på det sätt som har uppmärksammats är oacceptabelt.
          </p>
          <p xml:id="i-YBmdkfNjM7YZchR4FCGRkd">
            Regeringen anger bl.a. att det förekommer att utsatta personer
            under hot om våld tvingas att tigga, ofta för att betala tillbaka
            en orimligt hög kostnad för resan till Sverige. Ett vanligt tillvägagångssätt
            vid exploatering i tiggeri synes vidare vara att en kriminell
            aktör vid dagens slut eller flera gånger om dagen samlar in och
            behåller de pengar som andra har tiggt ihop. Personer som inte
            vill överlämna pengar kan då riskera att utsättas för t.ex. våld
            eller hot om våld. Om en person anses ha tiggt ihop för lite förekommer
            det att personen bestraffas genom bl.a. misshandel. Vidare anges
            att det har uppmärksammats att utsatta personer förmås att betala
            för sådant som egentligen är kostnadsfritt, t.ex. för en viss
            allmän plats att tigga på.
          </p>
          <p xml:id="i-XToPKFdgLp95eV51vt38QN">
            För att komma till rätta med att utsatta personer utnyttjas föreslår
            regeringen ett förstärkt straffrättsligt skydd då någon genom
            olaga tvång, vilseledande eller utnyttjande av någons beroendeställning,
            skyddslöshet eller svåra situation exploaterar en person i tvångsarbete,
            arbete under uppenbart orimliga villkor eller tiggeri. Den föreslagna
            regleringen innebär en förstärkning av det straffrättsliga skyddet
            mot exploatering av utsatta människor. Som framgår av regeringens
            beskrivning av situationen är dock exploateringen av människor
            för bl.a. tiggeri så pass utbredd och den utsatthet som tiggeriet
            är förenad med så omfattande att den nya regleringen inte kan
            antas vara tillräcklig enligt vår bedömning.
          </p>
          <p xml:id="i-CNRwnV3P61XfqS7WHDg3WN">
            I november 2015 uppskattades antalet utsatta personer som är
            medborgare i andra EU-länder och som är här för att tigga till
            ca 4 700 personer. I polisens nationella lägesbild görs bedömningen
            att det finns flera grupperingar som tigger i Sverige och som
            styrs av kriminella aktörer och att det förekommer multiexploatering
            där utsatta EU-medborgare, vid sidan av tiggeri, utnyttjas för
            bl.a. prostitution. Bilden bekräftas av beskrivningen i regeringens
            proposition. Det är en beklaglig och inte önskvärd utveckling.
          </p>
          <p xml:id="i-4mbvPkt2iSgN46ifWg6vpg">
            De som kommer till Sverige för att tigga lever typiskt sett under
            mycket svåra förhållanden långt utanför samhällets kontrollmekanismer
            och skyddsnät. De som utnyttjas undviker i många fall kontakt
            med myndigheter eller känner inte till sina rättigheter.
          </p>
          <p xml:id="i-9tYmPKHR6XvXRpH96A6GmE">
            För att komma till rätta med tiggeriet och den utsatthet och
            de andra problem som detta är förknippat med bedömer vi att det
            behövs ett nationellt förbud mot tiggeri. Ett sådant förbud skulle
            innebära att aktiv och passiv insamling av pengar genom tiggeri
            kriminaliseras. Ett nationellt förbud ska omfatta alla som tigger
            och gälla på alla platser. Precis som i dag ska det vara möjligt
            för exempelvis ideella organisationer som samlar in pengar till
            välgörande ändamål att ansöka om tillstånd för insamling av pengar.
            Förbudet ska inte heller träffa vanliga vardagssituationer, som
            att någon glömt plånboken och behöver be någon annan om pengar.
          </p>
          <p xml:id="i-EUbsPtBxhJTZsvLM6yfur7">
            Att förbjuda tiggeri är ett sätt att markera att samhället inte
            godtar tiggeri som försörjning i Sverige. Ett förbud mot tiggeri
            handlar inte om att förbjuda fattigdom. Förbudet behövs för att
            stoppa utnyttjandet av utsatta människor och de – både direkta
            och indirekta – ordningsproblem som är förknippade med detta.
          </p>
          <p xml:id="i-RhXdRTDJfYZQYcEqrepZEc">
            Ett förbud mot tiggeri ska utformas i enlighet med de högt ställda
            krav på mänskliga rättigheter som gäller i Sverige. Ett grundläggande
            krav är att ett nationellt tiggeriförbud ska gälla alla, och det
            kan under inga förhållanden utformas på ett sådant sätt att det
            diskriminerar vissa människor eller grupper av människor.
          </p>
          <p xml:id="i-Mn64ZuffPmEaYMV4K4gjf4">
            Tiggeri har sett ur ett historiskt perspektiv inte varit tillåtet
            i Sverige. Under en tid har tiggeri varit tillåtet i Sverige utan
            att detta har blivit ett stort och utbrett problem. Så ser situationen
            inte längre ut i Sverige i dag. Många andra länder har regler
            som på ett eller annat sätt förbjuder tiggeri. I exempelvis Danmark
            är tiggeri förbjudet, och i Storbritannien är det både förbjudet
            att själv tigga och att uppmuntra någon som är minderårig att
            göra det.
          </p>
          <p xml:id="i-92jxvNM3naWr3pDYBCncTu">
            Genom att ett nationellt förbud mot tiggeri införs ges polisen
            en direkt möjlighet att avbryta tiggeri när detta uppmärksammas.
            På detta sätt skulle också förutsättningarna för utnyttjande av
            andra för tiggeri förvinna eller i vart fall minska påtagligt.
            Ett nationellt förbud mot tiggeri kan därför antas vara mer verkningsfullt
            än den av regeringen föreslagna straffbestämmelsen. Därför föreslår
            vi att riksdagen ska tillkännage för regeringen att ett nationellt
            förbud mot tiggeri bör införas. Något skäl att motsätta sig de
            regleringar som regeringen förslår finns däremot inte.
          </p>
        </div>
        <div xml:id="i-JW8ZFAXNd96BGQoQ3b3gVQ" type="motSignatures">
          <list xml:id="i-3vDaeEjC2YzRJ1mybn3xfU">
            <item xml:id="i-FE5zQxYojikkLRhDs2oGxs">
              Tomas Tobé (M)
            </item>
            <item xml:id="i-HgjTK5fUdfLLKvGWFSGaxF">
              Anti Avsan (M)
            </item>
            <item xml:id="i-9enaHhUs7zvXz4WwJ8KZTJ">
              Krister Hammarbergh (M)
            </item>
            <item xml:id="i-VoUa67kGw6kFp1LtHLnFZQ">
              Anders Hansson (M)
            </item>
            <item xml:id="i-X6VJFLCEcYy1k7i8ekQ4p7">
              Pål Jonson (M)
            </item>
            <item xml:id="i-B5xmpCA2zZMueeGXY6tKTT">
              Ellen Juntti (M)
            </item>
          </list>
        </div>
      </div>
    </body>
  </text>
</TEI>
