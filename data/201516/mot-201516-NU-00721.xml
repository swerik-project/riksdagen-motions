<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-00721">
  <teiHeader>
    <fileDesc>
      <titleStmt>
        <title>El för uppvärmning</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:721 av Jan Lindholm (MP)</title>
          <idno type="rdwebb">H302721</idno>
          <rs type="number">721</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H302721/text</ref>
          <ref type="dokument_url_html">http://data.riksdagen.se/dokument/H302721</ref>
          <ref type="dokumentstatus_url_xml">http://data.riksdagen.se/dokumentstatus/H302721</ref>
          <ref type="docx">http://data.riksdagen.se/fil/B1C02C8C-0D61-4869-9825-4DFC25066187</ref>
          <ref type="pdf">http://data.riksdagen.se/fil/73A8DF50-946B-4D4F-9C29-2B32A8DB053F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DUhvVtTJ26FR7ZMTGJoTUa" type="signed"/>
        <correspContext corresp="i-DUhvVtTJ26FR7ZMTGJoTUa">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-5tEYHZQsK9XyqdgBsjdk7a" type="submitted">
          <date when="2015-10-02"/>
          <time when="12:37:07"/>
        </correspAction>
        <correspAction xml:id="i-Qjq7uNq76Y5u4rgcp6ExAe" type="referred">
          <date when="2015-10-13"/>
        </correspAction>
        <correspAction xml:id="i-D8sPau8i91AfLr6BRVATfw" type="assigned">
          <date when="2016-04-27"/>
          <time when="16:06:01"/>
        </correspAction>
        <correspContext corresp="i-D8sPau8i91AfLr6BRVATfw">
          <ref type="assignedTo">Näringsutskottet</ref>
        </correspContext>
        <correspAction xml:id="i-EkBFPUYZR1WwuYE7H1oAn9" type="behandlas_i"/>
        <correspContext corresp="i-EkBFPUYZR1WwuYE7H1oAn9">
          <ref type="uppgift">2015/16:NU10</ref>
          <ref type="ref_dok_id">H301NU10</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU10</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LdGTMeY4NXyeVrqt84zir1" type="motHeader">
        <div xml:id="i-83Znyt2rt1SxhZrRJyi37s" type="motTitle">
          Motion till riksdagen 2015/16:721 av Jan Lindholm (MP) El för
          uppvärmning
        </div>
      </div>
      <div xml:id="i-5f4cLHn1wq4QTW8fpA3xJm" type="motBody">
        <div xml:id="i-58WbGgkDn1EeoL6g2Cmjt9" type="motProposal" subtype="förslag">
          <head xml:id="i-FWjccLzMmXrwdVH2zU9XDw">
            Förslag till riksdagsbeslut
          </head>
          <list xml:id="i-6sLaK4cgeHpQze2N6qqGBX" style="ol">
            <item xml:id="i-5aK73Xsr1K4vDS6XQ2rt2B">
              Riksdagen ställer sig bakom det som anförs i motionen om sårbarhet
              och systemfel med el för uppvärmning och tillkännager detta för
              regeringen.
            </item>
          </list>
        </div>
        <div xml:id="i-5VCr12Naexoj4iqHNAiTfk" type="motContent">
          <head xml:id="i-GERcDQ8JmsSZkcSTkuU16s" type="h1">
            Inledning
          </head>
          <p xml:id="i-DRYsCC37ezDdsXBg3bVce6">
            Med anledning av att Boverket har lagt ett förslag när det gäller
            näranollenergihus som är helt fel konstruerat så är denna motion
            som väckts ett antal år tidigare nu än viktigare än någonsin.
            Jag trodde inte att Boverket kunde göra så stora misstag. Sektorstänkandet
            är verkligen farligt. Skall vi klara klimat och miljöutmaningarna
            så måste varje myndighet ha kompetens att förstå helheten. Det
            är ett enormt slöseri med exergi att använda el för uppvärmning
            och det måste våra byggregler anpassas till.
          </p>
          <head xml:id="i-JBZguYSXQ6U7YXjzySsHwK" type="h1">
            Bakgrund
          </head>
          <p xml:id="i-Xxqw2cexfQJXpSDG4wPFUK">
            Energi kan inte förbrukas, enbart omvandlas från en form till
            en annan. Förenklat kan man kalla det att energin omvandlas från
            en högre kvalitet till en lägre kvalitet. (Begrepp som från koncentrerad
            energi till spillvärme och andra sätt att beskriva detta förekommer.)
            I fysiken talar man om att energin förlorar exergi när den omvandlas
            från ett högre energislag till ett lägre. Energins oförstörbarhet
            utgör en viktig del i det som heter termodynamikens grundsatser.
            I fysiken talar man även om ordning. Därför är frågan om hur exergin
            nyttjas av oss i vårt samhälle avgörande för hushållning och möjligheten
            att nå miljö- och klimatmål. Vårt förhållningssätt till exergi
            har även betydelse för hållbarheten i det samhälle vi bygger.
            Nyttjar vi inte exergitrappan rätt blir vårt samhälle sårbart
            och därmed inte hållbart.
          </p>
          <p xml:id="i-BfACjU2MHx9dsp669dDFKC">
            Människan har alltid valt att plocka de lägst hängande frukterna
            först och det har varit en bra strategi så länge vårt uttag understeg
            det ständiga tillflödet. Med en växande befolkning ökade detta
            uttag av resurser. På samma sätt växer uttaget av resurser i takt
            med växande krav på konsumtionsutrymme per individ. Sedan länge,
            kanske sedan mer än hundra år, har därför uttaget av resurser
            troligen överstigit det ständiga tillflödet. Vi har då tvingats
            att nyttja ständigt allt mer svårtillgängliga resurser. Vår kreativitet
            har även gjort det möjligt för oss att hitta nya sätt att försörja
            oss med exempelvis energi.
          </p>
          <p xml:id="i-ERCfbWVdrzaLci35A7NQXg">
            Ett av de medel som gjort att vi klarar vår energiförsörjning
            bättre är att vi lärt oss att tänka exergi. Att inte använda el
            för uppvärmning blir då en självklarhet eftersom samma värme som
            kan användas vid direktverkande elvärme kan fås även om elektriciteten
            först används för att driva en motor, en dator eller till belysning.
            Ingen energi försvinner när en lampa lyser eller när en motor
            går, energin omvandlas enbart från en nivå av exergi till en annan,
            i dessa fall från el till mekanisk energi eller ljus för att i
            båda fall övergå till värme med oförändrat energiinnehåll. Energin
            är nämligen konstant. Energiförluster existerar inte på totalen
            men exergiförluster gör vi på grund av okunskap om ordningen.
          </p>
          <head xml:id="i-Wtc9LXMTTnrDghR6BzxyHk" type="h1">
            Motivering
          </head>
          <p xml:id="i-SWyQUM7q7XGLU8MC5h92y2">
            För att minska vår totala energianvändning måste vi bli bättre
            på att tänka exergi. Att enbart producera värme i ett värmeverk
            när man med bra teknik kan omvandla bränslet till el och värme
            i stället är slöseri med exergi. Att man på vissa håll gör så
            beror på fel prissättning eller möjligen på brister i teknik och
            kunnande. Lagrad energi från solen i form av bioråvara eller fossila
            lager skall alltid i så stor utsträckning som möjligt först användas
            för elproduktion och värme skall ses som en biprodukt, inte tvärt
            om.
          </p>
          <p xml:id="i-SsuBraqSPw6H5K7i7exb1U">
            Direkt solinstrålning kan omvandlas till el på två sätt, dels
            direkt med hjälp av så kallade solceller, dels genom upphettning
            av exempelvis olja för överföring av värme till en turbin för
            elproduktion. I båda fallen får man spillvärme som i det första
            fallet är relativt svår att ta till vara. Men det finns idag produkter
            på marknaden även för det.
          </p>
          <p xml:id="i-D544XRpWJ3vpVmJFzZXxYN">
            Trots dessa förnäma sätt att producera el så måste vi tänka oss
            för hur vi använder el om vi exempelvis skall lyckas avveckla
            vårt beroende av kärnkraft. När kärnkraften byggdes ut i Sverige
            saknades efterfrågan på el i den utsträckning som utbyggnaden
            omfattade. Man tvingades därför att hitta sätt att skapa efterfrågan
            på el. Det man gjorde var att tillåta direktverkande eluppvärmning
            av byggnader och man skärpte inte energikraven på byggnader i
            den utsträckning man borde ha gjort på 1970-talet med bakgrund
            av de erfarenheter som oljekrisen gav. På det viset blev svenskarna
            det mest elberoende folket i världen. Och den mest sårbara nationen
            när det gäller bostadsuppvärmning eftersom ett snabbstopp i en
            reaktor vintertid direkt innebar att bostäderna blev utkylda.
          </p>
          <p xml:id="i-3SrNNfvhmVSGe3PrYMgPJ1">
            Ny teknik med värmepumpar gör att elen idag används betydligt
            effektivare när den används för uppvärmning men fortfarande måste
            det teknikvalet ses som ett felaktigt val av energi för uppvärmning.
            El måste nämligen skapas i samma stund som det används; el kan
            inte lagras i någon större omfattning. Elanvändning som är temperatur-
            och klimatberoende bör därför i största möjliga utsträckning undvikas.
            Det märkliga i debatten är att kärnkraftskramarna tycks förstå
            detta problem specifikt när det gäller vindkraft och solkraft.
            När en snurra står still eller solen inte lyser så avstannar produktionen
            av el. Däremot förstår de inte att elproduktionen avstannar när
            en reaktor stoppas.
          </p>
          <p xml:id="i-ERwmnNFQUFYFYAmvtzJsPb">
            Eldrivna klimatanläggningar i varma länder är lika sårbara som
            värmepumpar för uppvärmning av hus hos oss. När det blir varmt
            eller kallt så kräver alla konsumenter el samtidigt. När det är
            som hetast eller som kallast så är effektbehovet som störst. För
            att klara leveranssäkerheten vid dessa tillfällen tvingas effektkapacitet
            och distributionskapacitet dimensioneras för dessa extremer. Tyvärr
            får alla elkonsumenter, även de som inte använder dessa tekniker,
            vara med och dela på kostnaden för den kapacitet som krävs för
            att just säkra eltillförseln under dessa korta tider för dessa
            elintensiva användare. Det finns andra elintensiva användare,
            exempelvis inom industrin, men de kan ofta reglera sitt behov
            när klimatet slår till och får betalt för det i sina elavtal.
            På så vis kan en viss reglering kopplad till väderförändringar
            ske på brukarsidan.
          </p>
          <p xml:id="i-Cb4qnVVSYYhCQDwKkxX8fh">
            El för uppvärmning och kylning är alltså alltid ur ett systemperspektiv
            mycket sårbart och därför fel val. Sedan kan det för enskilda
            fastigheter vara så att det ändå är det enda möjliga valet.
          </p>
          <p xml:id="i-7qpDzJcfHmzkt5LjrZwhvR">
            Kraftvärmeverk som producerar el och värme kan öka sin elproduktion
            genom att även producera kyla för fjärrdistribution. Kylan produceras
            då av värmen och inte av elen via så kallade absorptionspumpar.
            Som bonus slipper man bullret från alla klimatanläggningar i,
            utanför och ovanpå husen i bebyggelsen. Systemvinster, energivinster,
            bullerreducering och dessutom rent arkitektoniska vinster, kan
            det bli bättre?
          </p>
          <p xml:id="i-8phrUKAETk32QK3TRi76V7">
            Faktum är att det kan bli ännu bättre. När en kärnreaktor tvingas
            snabbstoppa av någon anledning (tekniska motiv, terroristhot,
            krig eller något annat) så faller stor effekt bort från nätet.
            Det kan med de uppgraderade reaktorer vi nu har handla om över
            1 000 MW per reaktor om de körs med nästan full kapacitet. För
            att vi konsumenter skall slippa frysa så har vi ett väl uppbyggt
            system för att kompensera med vattenkraft. Genom att övergå till
            elproduktion via många mindre anläggningar med olika teknik, vind-,
            våg-, bio- och solkraft så minskar risken för att dessa snabba
            bortfall av effekt skall inträffa. Det blir då lättare för vattenkraften
            att balansera mellan tillgång och efterfrågan och vi får en tryggare
            elförsörjning. Kärnkraftstekniken är alltså, tvärt emot vad kärnkraftskramarna
            försöker påstå, det största hotet mot säker elförsörjning i vårt
            land. Genom en enkel genomgång av statistik så kan man se att
            det finns ett tydligt samband mellan långvariga driftstopp i våra
            reaktorer och behovet av import av smutsig kolel från andra länder.
          </p>
          <p xml:id="i-MKYSwzbLHmFzdtjYWEbqUD">
            Om vi alltså slutar använda el för uppvärmning och stänger ner
            kärnkraften genom att ersätta den med de uppräknade alternativen
            så får vi en tryggare och säkrare elproduktion som gör oss mindre
            beroende av fossil el än när kärnreaktorer stannar. Bättre än
            så kan det nog inte bli.
          </p>
          <head xml:id="i-8SKHce8ozE9KgEhKA5oetX" type="h1">
            Boverkets förslag till energikrav
          </head>
          <p xml:id="i-FLJ46nTLhy3JSHmrrFKfVt">
            Boverket har tyvärr föreslagit att vi i Sverige skall fortsätta
            och vara unika avvikare och utforma våra energikrav utifrån köpt
            energi i stället för efter hur mycket energi byggnaden förbrukar.
            Det innebär att den som vill kan bygga ett ur energiförbrukningssynpunkt
            uselt hus under förutsättning att det går att hitta en teknik
            som med en liten mängd köpt energi klarar värmebehovet. Det handlar
            alltså om värmepumpar. Dess bättre värmepump dess skruttigare
            hus kan man bygga och ändå klara normen. Det är för det första
            inte långsiktigt och för det andra oerhört sårbart. När strömmen
            går är det värmetröga huset en buffert i sig själv. Ett lokalt
            lagrat energiförråd minskar sårbarheten ytterligare. Storskaliga
            system är mer sårbara än småskaliga. Tyvärr så lever värmepumpsinnehavaren
            ofta i tron att hen lever med ett småskaligt system men så är
            inte fallet. Den som är beroende av en värmepump är beroende av
            att hela vårt elhandelsområde (Nord Pool) fungerar utan avbrott
            mer än några minuter. Vid extrema tillfällen kan det även vara
            så att vi är beroende av elleveranser från kontinenten.
          </p>
          <p xml:id="i-L8u7eip6VG72RqyiRFawWK">
            Som motpol till det extremt sårbara värmepumpssystemet så kan
            man ställa det lokala kraftvärmeverket som är helt oberoende av
            om några reaktorer snabbstoppas eller om vindsnurrorna står stilla.
            Där tillverkas både värmen och den el som behövs för att pumparna
            skall kunna distribuera värmen till alla bostäder. I det systemet
            är sårbarheten varken nationell, nordisk eller europeisk utan
            enbart lokal.
          </p>
          <head xml:id="i-9wCu6FEyNKWsumRFF5vNJU" type="h1">
            Förslag till beslut
          </head>
          <p xml:id="i-2Wupwt99hHBaVXjd22aamS">
            Mot bakgrund av den ovan förda argumentationen framstår det som
            naturligt att regler för energiförbrukning i byggnader bör utgå
            från energiegenskaper och inte, som idag, från mängden köpt energi.
            Regler bör även utformas så att fjärrkyla och fjärrvärme blir
            det självklara valet för de flesta. Om styrmedlen skall vara av
            ekonomisk art eller om styrning skall ske genom lagar eller på
            annat sätt bör självklart utredas.
          </p>
          <p xml:id="i-2PWGjgzwqLcvJYVNYad4oY">
            Att el för uppvärmning och kylning bör förekomma så sparsamt
            som möjligt är ur ett systemperspektiv självklart. Att skapa styrmedel
            och regler som gör att vi går i den riktningen är naturligtvis
            en stor utmaning. Såväl ur ett sårbarhets- som ett exergiperspektiv
            är det dock önskvärt för att inte säga nödvändigt. För att nå
            största möjliga genomslag bör ett sådant arbete bedrivas i ett
            nordiskt sammanhang. De nordiska länderna har tillsammans stor
            potential på såväl vind-, våg-, sol-, bio- som vattenkraftens
            områden. Säker energiförsörjning har varit en fördel för Sverige
            i många år. Systemval som ger förutsättningar för hög tillgänglighet
            av energi samtidigt som vi minimerar risker, förluster och sårbarhet
            (som exempelvis den opålitliga kärnkraften) utan att vi belastar
            miljön och ekosystemen torde vara det optimala målet för energipolitiken.
            100 procent förnybart benämner vi det i Miljöpartiet. För att
            klara den utmaningen bör regeringen även ha ett ökat fokus på
            såväl sårbarhets- som systemperspektivet när den utformar framtida
            energilösningar.
          </p>
          <p xml:id="i-6vZHDh2Q9PYQPmNSfyyC1k">
            Det nu mest aktuella att ta tag i är att se till att byggreglerna
            inte utformas som krav på köpt energi utan som krav på energiförluster
            i byggnaden. Nollenergihus i matematisk benämning kanske inte
            är det optimala men krav på att energiförlusterna inte skall överstiga
            40kWh/kvm och år borde vara en självklarhet idag. Kanske borde
            ribban sättas lite högre och inga gräddfiler för eluppvärmda hus.
            Man vet aldrig vad elen kan behöva prioriteras om till i framtiden
            och husen skall stå länge. Om detta bör riksdagen ge regeringen
            till känna som sin uppfattning.
          </p>
        </div>
        <div xml:id="i-QcKfv4hFm1hdwcZY9coWi1" type="signatureBlock">
          <list xml:id="i-LnbyFrUdsJZC3LeoZcHBju">
            <item xml:id="i-9PKGQsFhn6RQeUC79PMSg5" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
