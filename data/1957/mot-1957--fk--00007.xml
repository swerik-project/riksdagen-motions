<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--fk--00007">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__7/mot_1957__fk__7-001.pdf"/>
      <fw xml:id="i-GmwXNyjRLBb1V84mgGvSGW">
        8 Motioner i Första kammaren, nr 7 år 1957
      </fw>
      <div xml:id="i-HmxWzGSSbrEATXVKbqzA56" type="motHeader">
        <div xml:id="i-4bguiHBSa8Gn7RHHSr84BY" type="motTitle"/>
        <div xml:id="i-KVohjQTix5kULnDSyvPXyb" type="motSubmissionInfo"/>
      </div>
      <div xml:id="i-KLwi93zVe5186ZVvBJLbZQ" type="motBody">
        <div xml:id="i-GepRECVHXGvjYESqiTRpgR">
          <p xml:id="i-WQJ5nzeogF1JVQBN73TR9m">
            Nr 7
          </p>
          <p xml:id="i-KPMijK64Fsbv9NxnSGjgR9">
            Av herrar Huss och Edström, angående ändring av gällande be-
            stämmelser rörande skyddskoppympning.
          </p>
          <p xml:id="i-2WAxLJh55FoJfWVUYweWAR">
            Skyddskoppsympningen var den första form av skyddsympning, som
            fick praktisk betydelse. De förhärjande smittkoppsepidemierna
            framför allt un- der 1600- och 1700-talen medförde att den Jennerska
            upptäckten av kokoppsvaccinets betydelse för sjukdomens förebyggande
            snabbt togs till utgångspunkt för införande i ett flertal länder
            av bestämmelser rörande obligatorisk skyddskoppsympning. Sådana
            infördes även i Sverige år 1815 och är fortfarande gällande, om
            också föreskrifternas innehåll och kon- trollen över deras efterlevnad
            antagit skiftande former. Under senare år har flera andra slag
            av skyddsympning vunnit alltmer ökad tillämpning, såsom ympning
            mot tuberkulos (BCG), tyfus, paratyfus, difteri, kikhosta, stelkramp
            m. fl. sjukdomar och på sistone även mot barn- förlamning (polio).
            Gemensamt för dessa senare tillkomna ympningsfor- mer är att de
            åtminstone i vårt land varit frivilliga, om man bortser från att
            under krigsåren 1940—1945 ympningar mot tyfus och paratyfus var
            obligatoriska för försvarsväsendets personal. Tvånget att låta
            skyddsympa barn mot smittkoppor har liksom alla andra slag av
            tvång, vilkas berättigande kan diskuteras, medfört opposition
            och gett upphov till ett småningom ökande motstånd mot denna ympnings-
            form jämte högst överdrivna rykten om ympningens skadlighet. Detta
            mot- stånd har i sin tur varit ofördelaktigt för de senare införda,
            frivilliga ymp- ningsmetoderna och ägnat att minska anslutningen
            till dessa. När polio- ympningen under innevarande år igångsättes
            som frivillig ympningsform på bred front, till en början i åldersgrupperna
            4—11 år, finns det anledning att aktualisera frågan, om skyddskoppsympningen
            fortfarande bör vara obligatorisk, när polioympningen, som torde
            vara minst lika viktig, göres frivillig. Vår nuvarande lag om
            skyddskoppsympning föreskriver, att ympning av barn skall ske
            senast under det år, då barnet fyller sex år. Emellertid är skyddet
            relativt kortvarigt. Det framgår av vissa specialbestämmelser
            i lagen, bl. a. 5 $ 1 mom., att skyddet anses vara fullgott endast
            under fem år efter ympningen. I andra länder räknar man med endast
            tre år. Revaccina- tion företas visserligen av militär personal
            m. fl. smärre befolkningsgrupper men endast i ringa omfattning
            av andra personer. Antalet årligen ympade barn uppgår till ca
            100 000, militärer till ca 50 000. Härav framgår att en-
          </p>
          <pb facs="riksdagen-motions-pdf/data/1957/mot_1957__fk__7/mot_1957__fk__7-002.pdf"/>
          <fw xml:id="i-PYAiDBXP2n2jkcxUnYBidw">
            Motioner i Första kammaren, nr 7 år 1957 9
          </fw>
          <p xml:id="i-RT66xm6Lnsr8EsNuafQYbR">
            dast ca 750 000 personer eller ca 10 procent av vår befolkning
            är på ett fullt tillfredsställande sätt skyddade mot smittkoppor.
            Därutöver torde emellertid ett relativt skydd förefinnas, eftersom
            ett sådant ansetts kunna kvarstå intill 20 år efter ympningen,
            hos ytterligare 20 å 30 procent av befolkningen. Det anförda synes
            tala för att om man eftersträvar ett fullt tillfreds- ställande
            skydd mot smittkoppor i form av tillräckligt utbredd immunitet
            de nuvarande skyddsympningsbestämmelserna bör skärpas och utbyggas
            med ett system av återkommande revaccinationer. En sådan åtgärd
            torde emellertid kunna betecknas som praktiskt ogenomförbar. Om
            man därför synes vara nödsakad att nöja sig med ett relativt begrän-
            sat immunitetsskydd, kan det å andra sidan starkt ifrågasättas,
            om den nuvarande, obligatoriska skyddskoppsympningen av barn ger
            ett bättre re- sultat än det som skulle uppnås, om ympningen vore
            frivillig. Anslutningen till på senare år införda, frivilliga
            skyddsympningar mot andra sjukdomar har visat sig icke sällan
            vara ca 90-procentig. En ympning av denna omfattning kan visserligen
            icke betecknas som fullständig. Men icke heller barnvaccinationen
            har kunnat allmänt genom- föras, trots att den är formellt obligatorisk.
            Enligt 1934 års vaccinations- utrednings betänkande (SOU nr 28/1937,
            s. 193) var antalet ympade av års- kullarna 1911-1934 endast 60,2
            procent. Efter lagändringar, som genom- fördes 1940 och varigenom
            en betydande del av vaccinationerna övertagits av mottagningarna
            för förebyggande barnavård, synes det, att döma av tillgänglig
            statistik, som om frekvensen visserligen skulle ha betydligt ökat
            men ändock stannat vid ca 85 procent av de ympningspliktiga. Denna
            jämförelse mellan frivillig och obligatorisk ympning stöder sig
            på iakttagelser, som i huvudsak gjorts under de senaste 15 åren.
            Diskus- sionen om den obligatoriska barnvaccinationens vara eller
            icke vara har därmed kommit i en helt annan belysning än den,
            under vilken debatten fördes i denna fråga, när den senast behandlades
            i riksdagen år 1939. Om skyddskoppsympning av barn i överensstämmelse
            med vad som nu anförts skulle befinnas böra i princip förlora
            sin karaktär av obligatorisk åtgärd i vårt land, torde det ändock
            vara angeläget att bibehålla vaccina- tion i obligatorisk form
            för vissa för smitta särskilt utsatta befolknings- grupper, såsom
            stamanställda vid försvaret, värnpliktiga, sjukvårdsperso- nal,
            befattningshavare vid tull- och lotsverken, handelsflottans personal
            m. fl. Liksom hittills bör därjämte allmän, obligatorisk vaccination
            kunna påbjudas vid uppkommen eller hotande epidemi. Men dessutom
            synes en eventuell ny vaccinationslag böra uppta bestäm- melser,
            som syftar till att förebygga smittkoppssjukdomens införande i
            landet. Åtgärder av detta slag framstår numera som ett väsentligt
            moment
          </p>
          <pb facs="riksdagen-motions-pdf/data/1957/mot_1957__fk__7/mot_1957__fk__7-003.pdf"/>
          <fw xml:id="i-NQzALu9oZAQK44mwmHAHRi">
            10 Motioner i Första kammaren, nr 7 år 1957
          </fw>
          <p xml:id="i-WpdFnjzj1M1oexoMtMgnT">
            i sjukdomens bekämpande, eftersom man under alla förhållanden
            måste räkna med en tämligen god jordmån för sjukdomens spridning
            inom riket efter det att smitta inkommit. Visserligen finns det
            bestämmelser om vissa förebyggande åtgärder såväl i epidemilagen
            som i karantänkungörelsen m. fl. författningar, men dessa synes
            icke vara tillräckligt preciserade i fråga om krav på vaccination,
            när det gäller personer som från utlandet ankommer till Sverige.
            Föreskrifter härom torde böra införas i vaccina- tionslagen och
            icke som nu utfärdas i administrativ ordning. Som allmän regel
            torde böra gälla, att person, som från icke-skandinaviskt land
            an- kommer till vårt land, skall förete intyg om att vederbörande
            undergått vaccination inom de senaste tre åren. Indirekt skulle
            härav följa, att svensk undersåte, som från Sverige beger sig
            till ett icke-skandinaviskt land i syfte att återvända, bör förete
            ett intyg av detta slag redan vid utresan. Det är känt att i medicinalstyrelsen
            utarbetats ett utkast till ny vaccina- tionslag, som skulle innebära
            att skyldigheten att skyddsympa barn mot smittkoppor upphäves,
            och att åtgärder för att i stället anvisa möjligheter för frivillig
            och kostnadsfri sådan ympning vidtas. Med stöd av det anförda
            hemställes, att riksdagen måtte besluta att i skrivelse till Kungl.
            Maj:t framhålla såsom sin uppfattning att bestämmelserna om skyddskoppsympning
            bör omarbetas, bl. a. i syfte att er- sätta den f. n. obligatoriska
            ympningen av barn med en fri- villig sådan, samt anhålla att Kungl.
            Maj:t måtte fram- lägga förslag till riksdagen i detta syfte.
          </p>
          <p xml:id="i-EHdmUGTRanRX4FF51wDaWS" type="date">
            Stockholm den 16 januari 1957
          </p>
          <p xml:id="i-G2biJKJHmJP3F3vYzrYHPa">
            Ragnar Huss Gunnar Edström
          </p>
        </div>
      </div>
    </body>
  </text>
</TEI>
