<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FiU-00254">
  <teiHeader>
    <fileDesc>
      <titleStmt>
        <title>Öppen källkod</title>
        <author corresp="i-Leyzhvbh6PmugF8H6t8yV4">av Karl Sigfrid (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Öppen källkod</title>
          <idno type="rdwebb">GW02Fi254</idno>
          <rs type="number">Fi254</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GW02Fi254/text</ref>
          <ref type="dokument_url_html">http://data.riksdagen.se/dokument/GW02Fi254</ref>
          <ref type="dokumentstatus_url_xml">http://data.riksdagen.se/dokumentstatus/GW02Fi254</ref>
          <ref type="doc">http://data.riksdagen.se/fil/D69FAF81-55BC-4E5A-A506-EC389A0AD2C7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Leyzhvbh6PmugF8H6t8yV4</idno>
            <name>Karl Sigfrid</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Uc4s2H1w74wtjUXu3RqAfk" type="signed"/>
        <correspContext corresp="i-Uc4s2H1w74wtjUXu3RqAfk">
          <note type="signatory" corresp="i-Leyzhvbh6PmugF8H6t8yV4"/>
        </correspContext>
        <correspAction xml:id="i-FfaNaPtVqqb7DR3M9Wa1Lk" type="numbering">
          <date when="2008-10-07"/>
        </correspAction>
        <correspAction xml:id="i-6NqThDpHP19q3Bmr9xaARj" type="submission">
          <date when="2008-10-06"/>
        </correspAction>
        <correspAction xml:id="i-82jc2XLRNM6Q9EGHVDZP2b" type="transfer">
          <date when="2008-10-06"/>
        </correspAction>
        <correspAction xml:id="i-SH1NiJsdshucpwXH734njJ" type="assigned"/>
        <correspContext corresp="i-SH1NiJsdshucpwXH734njJ">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8HbwVAN1Wg4e6UCjXjvjXR" type="motBody">
        <div xml:id="i-V3cJZrHra7e2begZDKpUR" type="motProposal" subtype="förslag">
          <head xml:id="i-2ZnoD9LD3aTCYTvBnzvNQa">
            Förslag till riksdagsbeslut
          </head>
          <list xml:id="i-HSd5PJhaQoKVd8mriHLeHX" style="ol">
            <item xml:id="i-VkKsRNzdzTVyGyBYJqmb2a">
              Riksdagen tillkännager för regeringen som sin mening vad som
              anförs i motionen om en övergång till öppen källkod inom den offentliga
              sektorn.
            </item>
            <item xml:id="i-4jJhjxxygc2hGJB3N9sHgd">
              Riksdagen tillkännager för regeringen som sin mening vad som
              anförs i motionen om att myndigheters egenproducerade kod bör
              tillgängliggöras som öppen källkod.
            </item>
          </list>
        </div>
        <div xml:id="i-8MK8iZd3ruwx5yyM7doxpC" type="motContent">
          <head xml:id="i-HgPmWPs5YLidXA5rk4LVop" type="h1">
            Motivering
          </head>
          <p xml:id="i-M65wFWyu2xd92Ua6YYZfvA">
            Fri programvara med öppen källkod blir en allt viktigare del
            av ekonomin. Affärsmodeller som inte bygger på exemplarförsäljning,
            och därmed på möjligheten att kontrollera distributionen, blir
            särskilt intressanta när det står klart att en alltför långtgående
            kontroll av distributionen är oförenlig med medborgarnas rätt
            till integritet. Öppen källkod bidrar även till tjänsteutveckling
            och bättre konkurrens.
          </p>
          <head xml:id="i-8ooGazmW5vMAV3Ey9LZxtW" type="h2">
            Statens användning av öppen källkod
          </head>
          <p xml:id="i-Eh3M3N65EwF2376ZLTyQeF">
            Den nederländska regeringen har påbörjat ett arbete med att sänka
            sina mjukvarukostnader genom att använda öppen källkod och öppna
            standarder. Genom att kunna välja mellan fler leverantörer vid
            inköp av programvara och service ökar konkurrensen. Priserna för
            uppgraderingar och teknisk support kan pressas. Den nederländska
            regeringen, som har fattat beslut om en övergång till öppen källkod
            inom staten, förväntas spara 45 miljoner kronor enbart genom att
            låta hanteringen av ett fastighetsregister ske med programvara
            med öppen källkod. Först med att övergå till öppen källkod är
            det nederländska patentverket, som redan har tagit flera viktiga
            steg.
          </p>
          <p xml:id="i-HRcsfc2xeru3cQkDrC1UNo">
            I Sverige finns det en rad kommuner som successivt övergår till
            öppen källkod. Gotlands kommun har installerat Suse Linux på sina
            servrar och planerar en framtida övergång till Linux även på klienterna.
            På statlig nivå bedömer Rikspolisstyrelsen att de sparar 200 miljoner
            om året på att arbeta i Linuxmiljö, pengar som kan användas till
            annan polisiär verksamhet.
          </p>
          <p xml:id="i-MQiH2UFFS9p4S3JknsvncZ">
            Valet av programvara är dock inte en enkel fråga om licenskostnader
            - to talkostnaden för en proprietär, inlåst lösning är inte nödvändigtvis
            högre än totalkostnaden för en öppen lösning. Öppen källkod är
            snarare en fråga om kontroll och beroende av enskilda leverantörer.
            Beroende av ett inlåst system kan medföra sämre flexibilitet.
            Användaren kan inte själv anpassa en inlåst produkt, och inte
            heller upphandla tjänsten på en öppen marknad. Möjligheterna att
            arkivera dokument i tillgängliga format kan dessutom försvåras
            utan öppna standarder, liksom möjligheterna att byta ut befintliga
            applikationer.
          </p>
          <p xml:id="i-Nw8eraSDS1wnvrDswG2atX">
            Myndigheter och andra statliga organisationer använder sig av
            en mängd olika programvaror för att kunna utföra sina uppgifter,
            lagra resultatet samt kommunicera med medborgarna. I de fall där
            inlåst programvara används är risken att man låser fast sig i
            format som blir dyra att ersätta i framtiden och indirekt kräver
            att medborgarna köper dyr programvara för att kunna ta del av
            informationen. Exempel på detta är när proprietära dokumentformat
            används eller då webbapplikationer kräver Internet Explorer, vilket
            utelåser alla som använder andra webbläsare, eller operativsystem
            där Internet Explorer inte är tillgängligt. Om inlåst programvara
            används i stor utsträckning finns en risk för att stat och myndigheter
            snedvrider programvarumarknaden och ensidigt gynnar enskilda företag.
          </p>
          <head xml:id="i-8surTM1NYpXyz74WW2TbrR" type="h2">
            Egenproducerad kod på statliga myndigheter
          </head>
          <p xml:id="i-tkB3dT1sHfQtVu362Xsrb">
            Vissa svenska myndigheter, däribland Sveriges riksdag, producerar
            egen programvara som kan användas självständigt eller i kombination
            med annan programvara. I många fall finns det inga hinder mot
            att tillgängliggöra denna programvara som öppen källkod. Det ger
            ökad insyn i myndigheternas sy stem, och i de fall den egenproducerade
            programvaran utför en generell uppgift kan den ha ett ekonomiskt
            värde för företag och organisationer.
          </p>
          <p xml:id="i-RKuPPgZ99rbgJ3aci3VRy5">
            Av principiell betydelse är att programvara utvecklad på statliga
            myndigheter har finansierats med skattemedel och kan betraktas
            som en allmän nyttighet. Syftet med att behålla ensamrätten till
            en programvara, liksom syftet med att hemlighålla koden, kan vara
            att programvaran ska säljas eller att den ger utvecklaren en konkurrensfördel.
            En statlig myndighet, som inte verkar på en konkurrensutsatt marknad,
            har dock i allmänhet ingen anledning att värna ensamrätten till
            sin programkod. Ytterligare ett starkt argument för att öppna
            offentligproducerad kod är den svenska offentlighetsprincipen.
          </p>
          <p xml:id="i-HcNSEg8FHmy5EinCa3pnrG">
            Ibland är egenutvecklad programvara beroende av inlåst programvara
            för att fungera. Detta bör dock inte med automatik betraktas som
            ett hinder för att tillgängliggöra en myndighets egen kod. Om
            det är värt att köpa den inlåsta produkten för att kunna använda
            koden är ett beslut som varje organisation eller företag kan fatta
            från fall till fall.
          </p>
          <p xml:id="i-SzuRCmM2SXfiDj1XTMdxpi">
            Det finns med stor säkerhet statligt utvecklad programkod som
            av ett eller annat skäl inte är lämpad att lämna ut som öppen
            källkod. Huvudregeln bör dock vara att kod utvecklad av myndigheter
            ska vara öppen och lätt tillgäng lig.
          </p>
        </div>
        <div xml:id="i-DjetRRWJwCJG5iVioJzvXW" type="signatureBlock">
          <list xml:id="i-NQAbGsAHBr5Z7gjwdX1z5V">
            <item xml:id="i-2jWB1qegJvd6c2UHbbeKCj" who="i-Leyzhvbh6PmugF8H6t8yV4" type="signature">
              Karl Sigfrid (m)
            </item>
          </list>
        </div>
      </div>
    </body>
  </text>
</TEI>
