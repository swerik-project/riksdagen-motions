<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00263">
  <teiHeader>
    <fileDesc>
      <titleStmt>
        <title>Utbyggnaden av det svenska järnvägsnätet</title>
        <author corresp="i-3p3w5Vw2i74gEMeqzABeEG">av Lars Elinderson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbyggnaden av det svenska järnvägsnätet</title>
          <idno type="rdwebb">GY02T263</idno>
          <rs type="number">T263</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T263/text</ref>
          <ref type="dokument_url_html">http://data.riksdagen.se/dokument/GY02T263</ref>
          <ref type="dokumentstatus_url_xml">http://data.riksdagen.se/dokumentstatus/GY02T263</ref>
          <ref type="doc">http://data.riksdagen.se/fil/3C76BAFC-9DE2-40D4-B0AE-B53B3C1BA55C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3p3w5Vw2i74gEMeqzABeEG</idno>
            <name>Lars Elinderson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NPGVXZbZfAYGKxqoTf8AnJ" type="signed"/>
        <correspContext corresp="i-NPGVXZbZfAYGKxqoTf8AnJ">
          <note type="signatory" corresp="i-3p3w5Vw2i74gEMeqzABeEG"/>
        </correspContext>
        <correspAction type="numbering" xml:id="i-VX4rv4GkuFrHK8UyZP3RhP">
          <date when="2010-10-28"/>
        </correspAction>
        <correspAction type="submission" xml:id="i-WtddBLvQ7RjGpHG8eoor43">
          <date when="2010-10-26"/>
        </correspAction>
        <correspAction type="transfer" xml:id="i-5FxrCehRAt5JJ5H4J1Qu2v">
          <date when="2010-10-26"/>
        </correspAction>
        <correspAction type="assigned" xml:id="i-3UhyoCEoUiN626qDvUz6ei"/>
        <correspContext corresp="i-3UhyoCEoUiN626qDvUz6ei">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-5diPv5eaZHsNJq6aNuJJEq">
            Förslag till riksdagsbeslut
          </head>
          <p xml:id="i-MxTaC1LSXXwt7BrsAYYuN7">
            Riksdagen tillkännager för regeringen som sin mening vad som
            anförs i motionen om att det s.k. stambanealternativet bör utredas
            som huvudalternativ för den långsiktiga utbyggnaden av det svenska
            järnvägsnätet.
          </p>
        </div>
        <div type="motContent">
          <head type="h1" xml:id="i-F4ygeGJuwjSu2MtE3sGyZy">
            Motivering
          </head>
          <p xml:id="i-AHhGYkPfd7Ah81PfNiU9j3">
            Hösten 2009 publicerade utredningen Svenska höghastighetsbanor
            sitt betänkande Höghastighetsbanor ett samhällsbygge för stärkt
            utveckling och konkurrenskraft. Utredningen föreslår att nya höghastighetsbanor
            byggs för att öka kapaciteten i det svenska järnvägsnätet.
          </p>
          <p xml:id="i-8mvrCy8yxLmMFJjCPaApfM">
            I utredningen framförs tre sträckor som möjliga alternativ till
            höghastighetsbanor för Sverige, nämligen Götalandsbanan som tillsammans
            med Ostlänken mellan Järna och Linköping skulle utgöra en höghastighetsbana
            mellan Stockholm och Göteborg via Norrköping/Linköping, Jönköping
            och Borås och Europabanan som ansluter till Götalandsbanan och
            går mellan Jönköping och Malmö via bl. a. Värnamo och Helsingborg.
          </p>
          <head type="h2" xml:id="i-j6CZEpsYjwxXctchqf71q">
            Kostnaden för en utbyggnad av nya höghastighetsbanor i Sverige
          </head>
          <p xml:id="i-LoULsZSEBsDqAa6byQ8qhu">
            Utredaren beräknar kostnaden för att utveckla och bygga ett nytt
            system för höghastighetståg i Sverige till minst 125 miljarder,
            men påpekar att osäkerheten är mycket stor. Samtidigt pekar han
            på behovet av fördjupade analyser på flera områden, bland annat
            på grund av de regionala konsekvenserna.
          </p>
          <p xml:id="i-8i1Cj8ZjrYeSbzv8ByzaR3">
            Flera faktorer bidrar till osäkerheten om kostnaderna för att
            bygga nya höghastighetsbanor i Sverige: Den svenska topografin
            innebär samtidigt mycket stora ingrepp i landskapet. De nya banorna
            förutsätter dessutom kompletterande infrastruktur i form av nya
            stationer och terminaler, anslutande vägar eller trafiksystem
            och stora förändringar av den befintliga infrastrukturen i och
            runt de tätorter eller städer som banorna är tänkta att passera.
            Det nordiska klimatet ställer därutöver särskilda krav, eftersom
            det inte finns erfarenhet från höghastighetstrafik i motsvarande
            klimat någonstans i världen. Inte heller finansieringskostnaden
            (i huvudsak ränta under byggnadstiden) finns upptagna i den presenterade
            kostnadsbedömningen.
          </p>
          <p xml:id="i-MKhGEYhTXDtBkAgnGuGpYY">
            Flera bedömare menar att totalkostnaden för nya höghastighetsbanor
            snarare uppgår till 250300 miljarder kronor eller mer, även om
            inte externa kostnader i form av regionalekonomiska konsekvenser
            och behov av kompletterande infrastruktur räknas in.
          </p>
          <head type="h2" xml:id="i-44sHgxQaW8KDRsU9hh8MQh">
            Konsekvenserna av höghastighetståg för trafiken på de befintliga
            stambanorna
          </head>
          <p xml:id="i-TZJnp6B4EBovvtVKK9dQUP">
            Utredningen Svenska höghastighetsbanor redovisar effekterna av
            de föreslagna höghastighetsbanorna för de kommuner och regioner
            som ligger längs banorna. Däremot görs i utredningen ingen bedömning
            av konsekvenserna för persontrafiken längs de befintliga stambanorna.
            Däremot säger man (s. 115):
          </p>
          <p xml:id="i-La6qKcmoJhDkHEmPtnjqJs">
            Om beslut fattas om att bygga höghastighetsbanor mellan Stockholm
            och Malmö samt mellan Stockholm och Göteborg kan befintliga stambanor
            på sträckorna MalmöGöteborgOslo och StockholmSundsvallUmeå anpassas
            för hastigheter upp till 250 kilometer per timme. I detta scenario
            kommer Västra och Södra stambanan i första hand att anpassas för
            att tillmötesgå den regionala persontrafiken och godstrafikens
            behov.
          </p>
          <p xml:id="i-9hK413gwckbt5gn3hixni2">
            Om det inte fattas något beslut om höghastighetsbanor bör även
            Västra och Södra stambanan anpassas för hastigheter på 250 kilometer
            i timmen och kapaciteten på de båda banorna kommer enligt Banverket
            att behöva förstärkas.
          </p>
          <p xml:id="i-PyQfQBxJbXzAMCKeHPj75H">
            Sammanfattningsvis innebär en utbyggnad av höghastighetsbanor
            enligt utredningens förslag en väsentlig förbättring av persontrafiken
            längs banornas sträckning och en kapacitetshöjning längs sträckningarna
            MalmöGöteborgOslo och StockholmSundsvallUmeå. Däremot skulle persontrafiken
            längs de två stambanorna graderas ned till att enbart omfatta
            regional trafik och godstrafik.
          </p>
          <head type="h2" xml:id="i-QFNYtjFHETiVHJthgN5ovi">
            Stambanealternativet
          </head>
          <p xml:id="i-ALVmvHCuk5xnjiKK6PLLd9">
            Som alternativ till en utbyggnad av separata höghastighetsbanor
            redovisar utredningen översiktligt ett alternativ som innefattar
            uppgradering och viss utbyggnad av Södra och Västra stambanorna.
            Uppgraderingen syftar till att banorna ska kunna nyttjas för snabbtåg,
            det vill säga trafik i hastigheter upp till 250 kilometer i timmen
            och innebär en höjning av den högsta tillåtna hastigheten för
            snabbtågen från 200 kilometer i timmen till 250 kilometer i timmen.
            Detta kräver att delar av stambanorna behöver byggas ut.
          </p>
          <p xml:id="i-JnjuwNXbxAmCR386VCQtXV">
            Det så kallade stambanealternativet innebär utvecklade snabbtågsförbindelser
            mellan Stockholm och Göteborg på Västra stambanan och från Stockholm
            till Skåne längs Södra stambanan och vidare mot kontinenten.
          </p>
          <p xml:id="i-5SZLxegzSa4P3ijSQmJKUM">
            Den totala kostnaden för en utbyggnad och uppgradering av stambanorna
            i enlighet med förslaget har beräknats till 54 miljarder kronor.
            Till skillnad mot den osäkra kostnadskalkylen för höghastighetsbanorna
            bygger den redovisade kostnadsbedömningen av stambanealternativet
            på redan gjorda kalkyler med kända förutsättningar och känd teknik.
            Osäkerhetsmarginalen i denna bedömning är därför väsentligt lägre
            än motsvarande osäkerhet för nya höghastighetsbanor. Dessutom
            har detta alternativ den samhällsekonomiska fördelen att den inte
            förutsätter helt ny infrastruktur (stationer, väg- och parkeringsanläggningar,
            terminaler etc.).
          </p>
          <head type="h2" xml:id="i-3Je59ijNq9fToZ7pSXBzUs">
            Regeringens ställningstagande
          </head>
          <p xml:id="i-EmqUjqbpJDFCNUepp5BXEV">
            I regeringens skrivelse till riksdagen våren 2010 om Åtgärdsplanering
            för transportsystemet 20102021 aviserades ett fortsatt utredningsarbete
            av svenska höghastighetsbanor.
          </p>
          <p xml:id="i-Aw4s1Cyrz6P4G9yzZgS65D">
            I skrivelsen anger regeringen:
          </p>
          <p xml:id="i-HwLS2reuKomFFas14FWQUj">
            Den tveksamma samhällsekonomiska lönsamheten för höghastighetsbanorna
            och de stora kvarstående osäkerheterna innebär att regeringen
            har valt att prioritera andra mer angelägna infrastrukturåtgärder
            för perioden 20102021. Regeringen avser att ytterligare utreda
            förutsättningar och kostnader för höghastighetsbanor i Sverige.
            En utgångspunkt är härvid betänkandet som presenterades i september
            2009.
          </p>
          <head type="h2" xml:id="i-SJc167g1vcRFXaZ89eTH6">
            Behov av ett långsiktigt beslut
          </head>
          <p xml:id="i-MCBa4ezXZvDEdgQN2eM56e">
            Kapacitetsproblemen i det svenska järnvägsnätet, särskilt i storstadsregionerna,
            är väl kända och beskrivs i ett stort antal utredningar. Den positiva
            utvecklingen med en ökad tågtrafik under senare år har förstärkt
            dessa problem.
          </p>
          <p xml:id="i-QUfH35xz1WQdh61Gf1sDPQ">
            Inte minst kapacitetsbristen i de befintliga stambanorna måste
            lösas genom både kortsiktiga åtgärder som eliminering av flaskhalsar
            och mer långsiktiga åtgärder. Det är därför nödvändigt att den
            av regeringen aviserade utredningen av förutsättningarna och kraven
            för att långsiktigt öka kapaciteten i det svenska järnvägsnätet
            genomförs så snart som möjligt.
          </p>
          <head type="h2" xml:id="i-K76E3aT7GWFtroqioycSxM">
            Stambanealternativet ett samhällsekonomiskt fördelaktigt alternativ
            till nya höghastighetsbanor
          </head>
          <p xml:id="i-D58BujEnXraXHGLqkakYTM">
            Enligt min uppfattning bör regeringens utredning frigöras från
            den ensidiga inriktning på ett helt nytt järnvägssystem för höghastighetståg
            som präglade tidigare utredningar och istället redovisa olika
            alternativ för att öka kapaciteten i det svenska järnvägsnätet.
            Mycket talar för att stambanealternativet är det samhällsekonomiskt
            mest fördelaktiga alternativet.
          </p>
          <p xml:id="i-D7Sc1aoiR6qHYYkxdRxctZ">
            En utbyggnad av kapaciteten på de nuvarande stambanorna har fördelen
            att den kan ske successivt, och medför en löpande uppgradering
            av kapaciteten i takt med att behoven ökar. De nuvarande kapacitetsproblemen
            i storstadsområdena kan därigenom lösas tidigare utan att avvakta
            slutförandet av ett helt nytt järnvägssystem.
          </p>
          <p xml:id="i-TVarZyWUvbsz1JW9ECC8YW">
            En fördjupad bedömning av regionalekonomiska effekter, bland
            annat befolknings- och sysselsättningseffekter, bör göras i samband
            med utredningen. En sådan bedömning bör vara heltäckande och inte
            begränsas till de regioner som ligger i anslutning de aktuella
            järnvägarna.
          </p>
          <p xml:id="i-LfcgrQj1bZtxZECeZch42W">
            Genom att successivt bygga parallella dubbelspår längs sträckorna
            StockholmGöteborg respektive StockholmMalmö kan kapaciteten på
            stambanorna mer än fördubblas till väsentligt lägre kostnader
            än det alternativ utredningen Svenska höghastighetsbanor föreslår.
            Dessutom skulle behovet av ny eller kompletterande infrastruktur
            bli väsentligt lägre. Sannolikt skulle motsvarande kapacitetshöjning
            längs t ex Västkustbanan samtidigt kunna ske till en lägre totalkostnad
            än kostnaden för en utbyggnad av höghastighetsbanor.
          </p>
          <p xml:id="i-3XVRHPB2zoKkhGs99yJfFA">
            Framför allt samhällsekonomiska skäl talar för att stambanealternativet
            bör utredas som huvudalternativ för utbyggnad av det svenska järnvägsnätet.
            Detta bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-Gz2vReBzm3pftBFdADGquj">
              Lars Elinderson (M)
            </item>
          </list>
        </div>
      </div>
    </body>
  </text>
</TEI>
