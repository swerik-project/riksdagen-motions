<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__848/mot_1965__ak__848-001.pdf"/>
      <fw xml:id="i-LkypteMmshebsuuBiEkoFw">
        8 Motioner i Andra kammaren nr 848, år 1965
      </fw>
      <div type="motHeader" xml:id="i-WA7B5onH5UUqEeFvQhjFxX">
        <div type="motTitle" xml:id="i-GyMpihkpaY2g3zxiiWGnNB"/>
        <div type="motSubmissionInfo" xml:id="i-YPG4oFztAMbjGRLNNt7v68"/>
      </div>
      <div type="motBody" xml:id="i-7PKjNp2sBiD3CB6FsiQLVR">
        <div xml:id="i-MjrERHdrpC98DYQ2hVcJLG">
          <p xml:id="i-Cbp9F826kFA2n4XUBPNQfp">
            Nr 848
          </p>
          <p xml:id="i-Uo6mHXomGEZtrkUNwCkS8X">
            Av herr Gustavsson i Alvesta m. fl., i anledning av Kungl. Maj:ts
            proposition nr 75, angående vissa frågor rörande vård och undervisning
            av rörelsehindrade barn m. m.
          </p>
          <p xml:id="i-6fhkUyZoxrUcnDrVjycGPx">
            (Lika lydande med motion nr 723 i Första kammaren)
          </p>
          <p xml:id="i-S3coGnvtsTNgPtLPtDfAWG">
            Utbildningen av de rörelsehindrade barnen och ungdomarna har
            under lång tid varit eftersatt. De handikappades särskilda behov
            måste tillgodoses genom omfattande samhälleliga åtgärder. De i
            propositionen nr 75 föreslagna reformerna har på olika sätt från
            vårt håll aktualiserats under många år. De framlagda förslagen
            är endast en liten del av ett mycket stort arbete i syfte att
            åstadkomma lämpliga samhälleliga insatser för de handikappades
            vård och utbildning. Samhället måste gå före och åtminstone försöka
            vara i takt med den opinion som skapas av enskilda och organisationer
            i dessa frågor. Genom de i propositionen framlagda förslagen kommer
            ytterligare arbets- uppgifter att läggas på landstingen och de
            landstingsfria städerna. Stora kostnader kommer att åvila sjukvårdshuvudmännen.
            I samband härmed är det av utomordentlig vikt att staten åt huvudmännen
            skapar de ekonomiska och personella resurser som krävs. För genomförandet
            av de förslag till reformer som föreslås i propositionen finns
            ingen tidsplan framlagd. Reformernas genomförande brådskar. För
            att genomförandet av förslagen skall ske inom rimlig tid är det
            av vikt att en tidsplan utarbetas. Kungl. Maj:t bör snarast framlägga
            förslag till tidsplan för utbyggnaden av vården och undervisningen
            av handikappade. Vid bedömningen av skolorganisationen har för
            varje stadium de lägre talen på varje stadium tillämpats. Man
            har ansett att en låg dimensionering är mindre riskfylld än en
            överdimensionering. Platsbehovet är om man ut- går från siffrorna
            för handikappade betydligt större än det antal platser man nu
            planerar för. Man har utgått från att ett stort antal först vid
            övergången till högstadiet vänder sig till skolorna för rörelsehindrade,
            då svårigbeterna på detta sta- dium tycks bli mera påtagliga.
            I och med att handikappfrågorna allt mera kommer ut till diskussion
            och vård- och utbildningsmöjligheterna blir mera allmänt kända
            finns det anledning antaga att ett latent behov av platser kommer
            i dagen. Platsantalet behöver ytterligare utökas utöver det föreslag-
            na om man skall kunna tillfredsställa detta behov och kunna lösa
            problemen
          </p>
          <pb facs="riksdagen-motions-pdf/data/1965/mot_1965__ak__848/mot_1965__ak__848-002.pdf"/>
          <fw xml:id="i-CZSV37GoGXa96pdLCqhph5">
            Motioner i Andra kammaren nr 848, år 1965 9
          </fw>
          <p xml:id="i-La1swCnRcmX59pYuCnfqBm">
            för dem som saknar föräldrar eller har föräldrar som omöjligtvis
            orkar ut- föra det arbete som den ständiga tillsynen av ett handikappat
            barn innebär. Den föreslagna ADL-träningen är av utomordentligt
            stort värde. Vid sidan av denna träning krävs också för många
            av de handikappade en omfattande medicinering, inte för att bota
            skadan utan för att lindra densammas verk- ningar. Det finns för
            vissa grupper av handikappade anledning emotse nya mediciner som
            verkar avslappnande utan att verka temporärt förslöande. Nödvändig
            behandling med dessa mediciner vid sidan av skolarbetet bör samhället
            svara för. Vissa former av dygnetruntjour i hem med handikappa-
            de är nödvändiga komplement till de åtgärder som vidtages inom
            skolan. Efter avslutad skola kommer för många de allra största
            problemen. Un- dervisningen i skolan har givetvis som sitt huvudmål
            att göra eleverna ka- pabla att på ett så fullkomligt sätt som
            möjligt föra normal och för varje in- divid avpassad tillvaro.
            Särskilda åtgärder måste emellertid vidtagas för att de handikappade
            skall kunna möta livet utanför skolan på ett tillfredsstäl- lande
            sätt. Därför bör i riktlinjerna för vård och undervisning av rörelse-
            hindrade barn ingå att ingen handikappad elev får utskrivas från
            skolan utan att den handikappade med samhället och föräldrarna
            har träffat över- enskommelse om vad som skall ske efter utbildningens
            slut. Om den handi- kappade och dennes föräldrar önskar ytterligare
            insatser från samhällets sida bör dessa komma till stånd i form
            av fortsatt teoretisk utbildning, prak- tisk yrkesutbildning eller
            dylikt. Det torde för normalbegåvade, svårt handikappade ibland
            vara lämpligt med ett år av mera socialt betonad undervisning
            efter grundskolan. Härvid kan den medicinska rehabiliteringen
            fortsätta samtidigt som undervisning ges i psykologi, samlevnadsfrågor
            m. m. Undervisning bör ges i hur man skall bära sitt handikapp
            och hur man utan bitterhet skall leva vidare. Fort- satt yrkesvägledning
            och undervisning i samhällskunskap bör vara viktiga komponenter
            i denna undervisning. Den handikappade befinner sig vid den- na
            tid mitt uppe i tonåren, och till de problem som de flesta ungdomar
            upp- lever under denna brytningstid kommer de speciella svårigheter
            som en han- dikappad då har att brottas med. Kontakterna med omvärlden
            och i synner- het med det motsatta könet skapar vid denna tid
            speciella svårigheter. Dessa fortsatta samhälleliga insatser efter
            grundskolans slut är nödvändiga om man skall kunna undvika de
            misstag som tidigare gjorts. För många av de ungdomar som gått
            på handikappskolor har livet definitivt mist sin mening i och
            med att skolan slutat. Eleven har då blivit återbördad till sitt
            föräldra- hem för obestämd tid och därmed varit dömd till isolering
            tillsammans med två åldrande föräldrar. Efter dessas frånfälle
            har kronikerhem och ålder- domshem med sysslolöshet varit den
            enda utvägen. Dessa frågor rör rent for- mellt tiden efter grundskolans
            slut, men de förtjänar att behandlas här ef- tersom förberedelserna
            för vad som skall komma efter skolans slut måste göras mycket
            noggrant redan i den obligatoriska skolan.
          </p>
          <pb facs="riksdagen-motions-pdf/data/1965/mot_1965__ak__848/mot_1965__ak__848-003.pdf"/>
          <fw xml:id="i-HCuHY2v21DzfKoC5hivgTo">
            10 Motioner i Andra kammaren nr 848, år 1965
          </fw>
          <p xml:id="i-J8jfwfqB9qLHvxkp6QgULp">
            Beträffande resorna för dem som stadigvarande vistas på ett antal
            i pro- positionen uppräknade institutioner föreslår departementschefen
            möjlighet till en fri resa per månad för besök i hemorten. Möjlighet
            föreslås också be- redas för föräldrarna eller annan vårdnadshavare
            till fri resa i samband med besök på institutionen. Under de år
            det här gäller är föräldrakontakten för de flesta av ett mycket
            stort värde. Man torde också kunna konstatera en närmare kontakt
            mellan föräldrar och barn med handikapp än som eljest är vanligt.
            Därför förefaller oss antalet möjligheter till resor vara alltför
            knappt tilltaget. Vi föreslår att den handikappade får möjlighet
            till två fria resor per månad för besök i hemorten. Föräldrarna
            eller annan vårdnadshavare eller närstående bör kunna beredas
            fria resor i samma utsträckning vid be- sök på institutionen,
            då eleven inte utnyttjar sina möjligheter att besöka hemmet. Med
            hänvisning till det ovan anförda hemställes, att riksdagen i skrivelse
            till Kungl. Maj:t måtte hemställa om förslag till tidsplan för
            utbyggande av vård och under- visning för handikappade barn; att
            riksdagen måtte besluta att de i propositionen före- slagna riktlinjerna
            för vård och undervisning av rörelse- hindrade barn kompletteras
            med det i motionen anförda, samt att riksdagen måtte bemyndiga
            Kungl. Maj:t att meddela föreskrifter beträffande resor för vissa
            handikappade barn m. fl. i enlighet med vad i motionen anförts.
          </p>
          <p xml:id="i-7BeNw3VLc6ATaGwvs9Qdyh" type="date">
            Stockholm den 8 april 1965
          </p>
          <p xml:id="i-YP6EK9X6AWjTavBuN3XueK">
            Rune Gustavsson Harald Larsson Lennart Mattsson i Alvesta i Hedenäset
            David Gomér Bertil Johansson
          </p>
          <p xml:id="i-2MZhb7sGmAhqKMJcFwx8oU">
            i Växjö
          </p>
        </div>
      </div>
    </body>
  </text>
</TEI>
