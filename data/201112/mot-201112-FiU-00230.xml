<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FiU-00230">
  <teiHeader>
    <fileDesc>
      <titleStmt>
        <title>Högfrekvenshandel</title>
        <author corresp="i-GiQwAM9FyCfg9tMbUzoEAg">av Göran Montan (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Högfrekvenshandel</title>
          <idno type="rdwebb">GZ02Fi230</idno>
          <rs type="number">Fi230</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GZ02Fi230/text</ref>
          <ref type="dokument_url_html">http://data.riksdagen.se/dokument/GZ02Fi230</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fi230</ref>
          <ref type="doc">http://data.riksdagen.se/fil/C0068226-6887-4A7E-B05C-7283C89CEF9A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GiQwAM9FyCfg9tMbUzoEAg</idno>
            <name>Göran Montan</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8KHFf7e6PhAqXXHkAeHc3b" type="signed"/>
        <correspContext corresp="i-8KHFf7e6PhAqXXHkAeHc3b">
          <note type="signatory" corresp="i-GiQwAM9FyCfg9tMbUzoEAg"/>
        </correspContext>
        <correspAction xml:id="i-XhLzznBsasFQCYd5wuRaWQ" type="revoking">
          <date when="2012-05-31"/>
        </correspAction>
        <correspAction xml:id="i-NSHogQW1RjrH9nKWnyKP8m" type="numbering">
          <date when="2011-10-05"/>
        </correspAction>
        <correspAction xml:id="i-XzAgosugMnc713pTfCxmGE" type="submission">
          <date when="2011-10-03"/>
        </correspAction>
        <correspAction xml:id="i-V1JW5DTACUeV5xaHRVjL6e" type="transfer">
          <date when="2011-10-03"/>
        </correspAction>
        <correspAction xml:id="i-FicDVHEJo3abLpWVnUvkdu" type="assigned"/>
        <correspContext corresp="i-FicDVHEJo3abLpWVnUvkdu">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EZnHBxUzBNYLJ5oWjqrMSF" type="motBody">
        <div xml:id="i-9rdSkSAH1jYnqeKDNUP7kf" type="motProposal" subtype="förslag">
          <head xml:id="i-DYiGiRevHbY5dUzefbN9AP">
            Förslag till riksdagsbeslut
          </head>
          <p xml:id="i-XYJExGZJFKbuAPvpemDSGy">
            Riksdagen tillkännager för regeringen som sin mening vad som
            anförs i motionen om möjligheterna att se över högfrekvenshandelns
            effekter.
          </p>
        </div>
        <div xml:id="i-NoGLmpAkmtz1RFP3eebDr5" type="motContent">
          <head xml:id="i-A6YwuBMRhfH37hdT5q3Bey" type="h1">
            Motivering
          </head>
          <p xml:id="i-Edusq3Hqr9NyRLch3rscjt">
            På senare tid har diskussioner om högfrekvenshandelns drastiskt
            kurspåverkande effekter förekommit i den allmänna debatten. Statsråd,
            bankdirektörer och finansmän har alla uttryckt oro för högfrekvenshandelns
            samhälleliga effekter. Även om Finansdepartementet har öppnat
            upp för en översyn är den framtida problempotentialen så pass
            alarmerande att en mer grundlig analys borde göras redan nu.
          </p>
          <p xml:id="i-MPoFomMDeZZiAxs8vsnNk2">
            Vad är då högfrekvenshandel? Jo, det är ett sätt att utnyttja
            sofistikerad teknik för att göra automatiserade transaktioner
            på en börs. Mikroskopiska kursskillnader i vissa aktier utnyttjas
            blixtsnabbt och vinsten uppstår genom enorma affärsvolymer. Det
            är därför inte ovanligt att en aktie kan få en kursförändring
            på över 10 000 gånger på en handelsdag. Affärsformen kallas även
            för robothandel eller höghastighetshandel.
          </p>
          <p xml:id="i-8pZSUUg85D6oJzrmQgFo2a">
            Högfrekvenshandel av värdepapper (HFT, high frequency trading)
            skiljer sig även från traditionell kapitalförvaltning på flera
            sätt:
          </p>
          <list xml:id="i-SXXX2w3Hx7VCcVLuHGvyf6" style="ol">
            <item xml:id="i-Bsrbeg3bFfCS28aEdkrSHq">
              HFT handlar enbart om kvantitet. Avancerade datoralgoritmer beslutar
              automatiskt om lämpliga investeringsstrategier och verkställer
              dessa omedelbart.
            </item>
            <item xml:id="i-N7QKqYNPwCLMzoDQ5ajnC1">
              HFT-aktörer besitter aldrig några innehav vid handelsdagens slut.
              Tvärtom, de innehav (eller positioner som det heter i branschen)
              som HFT-aktören tar är aldrig långvariga. Inte sällan handlar
              innehaven om sekunder eller minuter. Under handelsdagen kan en
              HFT-aktör således ta tusentals positioner och det är denna enorma
              affärsvolym som genererar vinsterna.
            </item>
            <item xml:id="i-VagyiNf1EEKtiHANPUhSFe">
              HFT-aktörens tekniska utrustning och mjukvara är i regel extremt
              skräddarsydd för den enskilda aktören och av konkurrensskäl tillika
              hemlig. Detta tillsammans med den enorma affärsvolymen gör det
              därför mycket svårt för en övervakande myndighet att få en klar
              och tydlig överblick av verksamheten och affärshändelserna.
            </item>
            <item xml:id="i-DtWycuWgS4Yrh4h25qFe6e">
              Eftersom verksamheten är synnerligen teknikintensiv krävs ingen
              stor personalstyrka. Detta förenklar allokering av företag till
              skatteparadis eller länder med för dem fördelaktiga skatte- och
              verksamhetsvillkor.
            </item>
            <item xml:id="i-MXgbhhfAprAns2RaAkqmoG">
              Eftersom verksamheten är helt automatiserad kan handeln ha stor
              kurspåverkan. Många av de stora kurssvängningar som drabbat världens
              börser tillskrivs just HFT-aktörerna.
            </item>
          </list>
          <p xml:id="i-Uie6dD86T5KCkwE47GBxzs">
            Med hjälp av kraftfulla datorer tillsammans med extremt snabba
            och fysiskt korta uppkopplingar kan aktiehandlare hyra in sig
            t ex i Stockholmsbörsens datorhall. Den fysiska närheten mellan
            handlaren och börsen är viktig. Även om handeln sker elektroniskt
            med ljusets hastighet är normala internetuppkopplingar för långsamma
            eftersom signalerna sällan tar den kortaste vägen mellan två punkter.
            Snabbhet är själva ryggraden i högfrekvenshandeln och därför är
            det viktigt att handlaren kan koppla upp sig direkt i börsens
            datorhall.
          </p>
          <p xml:id="i-Hy81bLdFw7AjDLuYwbf4bC">
            Ett välmående välfärdssamhälle har ett fritt, öppet och tillgängligt
            näringsliv inklusive i fråga om, men självklart ej begränsat till,
            värdepappershandel. HFT-aktörernas verksamhet är dock så väsensfrämmande
            från normal mänsklig handel p.g.a. dess snabbhet och volym. När
            konsekvenserna av sådan handel blir oöverskådliga för andra än
            högt specialiserade matematiker riskerar samhället att halka efter.
          </p>
          <p xml:id="i-GBFtWsC3g8AXBLqG9qBQvB">
            Förra året beräknades det att HFT-handeln stod för ca 70 procent
            av den totala handelsvolymen för aktier i USA, och trenden är
            stigande i Europa och andra värdepappersintensiva delar av världen.
            Men fortfarande är det få som ens känner till HFT-handelns existens
            och än färre känner till dess effekter.
          </p>
          <p xml:id="i-LXecmK5hEuAGxUBpEuLPVP">
            När mer och mer av våra medborgares pensioner och privata sparande
            återfinns i aktier och andra värdepapper ökar behovet av att människor
            känner sig trygga med och har tillit till dessa sparformer. Börser
            och marknader är tillräckligt volatila ändå utan att robotgenererade
            orosmoln i form av HFT-handel behövs.
          </p>
          <p xml:id="i-QGkDGDWRSyZTZJMABXQxbk">
            Ytterst handlar det inte om att förbjuda denna form av handel.
            Den tekniska utvecklingen fortskrider och vi måste anpassa oss
            till den. Men samtidigt är det inte orimligt att HFT-handelns
            potentiellt samhällspåverkande effekter ses över. Tekniken måste
            därför även anpassas till oss människor.
          </p>
          <p xml:id="i-HtT68e4vShphTkVJq2cidT">
            Det är orimligt att svenska stabila företag värderas kanske tio
            procent olika från en dag till en annan. Om det är så att robothandeln
            förstärker detta eller förminskar detta vet vi inte, sa finansmarknadsminister
            Peter Norman till Rapport den 24 augusti i år. Han kommer även
            att kalla till sig marknadens aktörer och experter på området
            för att närmare undersöka om det är robotarna som drivit på den
            senaste tidens stora kurssvängningar. Om det visar sig att robotarna
            är boven i dramat utesluter han inte en reglering, enligt Rapport.
          </p>
          <p xml:id="i-JTjMuYLz4bHQ1oGTxxRn2f">
            Även SEB:s VD Annika Falkengren är orolig över utvecklingen.
            I en intervju i SvD den 27 september i år menar hon att transparensen
            har blivit sämre. För tio år sedan gjordes 50 000 affärer per
            dag på börsen, för två år sedan hade det ökat till 200 000. Idag
            gör man 700 000 affärer. Så fort har det gått. Snittvolymen har
            ju gått ned dramatiskt och om varje avslut blir mindre så blir
            det en sämre genomlysning och en sämre likviditet, sade hon.
          </p>
          <p xml:id="i-BW5MDZpmqKJKuFqeUPQZim">
            I USA är högfrekvenshandeln mycket mer förekommande än i Sverige.
            Det finns två organ som övervakar HFT-handeln, dels är det USA:s
            federala finansinspektion SEC (Securities and Exchange Commission),
            dels den privata branschorganisationen FINRA (Financial Industry
            Regulatory Authority Inc.). I Sverige saknas dock tillräcklig
            erfarenhet och kunskap för att kunna bedöma HFT-handelns effekter
            och verksamhet på ett objektivt sätt.
          </p>
          <p xml:id="i-WygyG3sCiYUrwt6aThiLjc">
            Det är välkommet att finansmarknadsministern har uppmärksammat
            det hela, men det kan vara otillräckligt. Därför borde regeringen
            överväga en översyn av vilka effekter som HFT-handeln innebär
            för alla inblandade parter, dess intressenter samt samhället i
            övrigt.
          </p>
        </div>
        <div xml:id="i-NPLFmhWwFiMgZ5U1HzKc4a" type="motSignatures">
          <list xml:id="i-8Rq7kQfLMD9bao1Rqhdt7a">
            <item xml:id="i-VkKNiiXVQuuHyCrXtS8c2w" who="i-GiQwAM9FyCfg9tMbUzoEAg">
              Göran Montan (M)
            </item>
          </list>
        </div>
      </div>
    </body>
  </text>
</TEI>
