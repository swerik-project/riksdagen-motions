<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00209">
  <teiHeader>
    <fileDesc>
      <titleStmt>
        <title>Förenklad uppgiftshantering till myndigheter för företag</title>
        <author corresp="i-LmthhHLPxzMMpEiXSys13u i-VdihabCvvgRAFyrwU5mdKf">av Ulrika Karlsson i Uppsala och Jessica Polfjärd (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förenklad uppgiftshantering till myndigheter för företag</title>
          <idno type="rdwebb">GX02N209</idno>
          <rs type="number">N209</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N209/text</ref>
          <ref type="dokument_url_html">http://data.riksdagen.se/dokument/GX02N209</ref>
          <ref type="dokumentstatus_url_xml">http://data.riksdagen.se/dokumentstatus/GX02N209</ref>
          <ref type="doc">http://data.riksdagen.se/fil/8B243733-6296-4C96-96BD-1A6E280ADA5D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-VdihabCvvgRAFyrwU5mdKf</idno>
            <name>Jessica Polfjärd</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S3JWAQzWumkL1HuXyQeQFg" type="signed"/>
        <correspContext corresp="i-S3JWAQzWumkL1HuXyQeQFg">
          <note type="signatory" corresp="i-LmthhHLPxzMMpEiXSys13u"/>
          <note type="signatory" corresp="i-VdihabCvvgRAFyrwU5mdKf"/>
        </correspContext>
        <correspAction xml:id="i-5z1CQjeZ1Ww22yDczkN6Po" type="numbering">
          <date when="2009-09-29"/>
        </correspAction>
        <correspAction xml:id="i-AbFYS2SobvWi7GAwcT7Muf" type="submission">
          <date when="2009-09-28"/>
        </correspAction>
        <correspAction xml:id="i-FwyFuq5MvANvHL4b4PLXrj" type="transfer">
          <date when="2009-09-25"/>
        </correspAction>
        <correspAction xml:id="i-LMtgPJs91dQ7cSac9Y5bL5" type="assigned"/>
        <correspContext corresp="i-LMtgPJs91dQ7cSac9Y5bL5">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VJ5pSNuCoHxR5y8qc9LwL4" type="motBody">
        <div xml:id="i-HNgUEoXSNHbcbd82uhPSio" type="motProposal" subtype="förslag">
          <head xml:id="i-8Y46PuvtVFR37gFxFyJs6p">
            Förslag till riksdagsbeslut
          </head>
          <p xml:id="i-GkPTwxYCANEkoXk38vyR8y">
            Riksdagen tillkännager för regeringen som sin mening vad som
            anförs i motionen om behovet av att upprätta ett centralt uppgiftsregister
            för myndigheter med uppgiftskrav på företag.
          </p>
        </div>
        <div xml:id="i-6yFhJGLihnQd8F2Fa1rcKu" type="motContent">
          <head xml:id="i-PqqSJB9QMaZCi3Ji6u1asU" type="h1">
            Motivering
          </head>
          <p xml:id="i-DxErAsRRxiWaECaceEMLJC">
            Regeringen överlämnade den 4 juni 2009 en skrivelse till riksdagen
            om regelförenklingsarbetet. I skrivelsen görs en uppföljning av
            regeringens mål att minska företagens administrativa kostnader
            med 25 procent till 2010 samt att åstadkomma en märkbar förändring
            i företagens vardag. Regeringens handlingsplan för regelförenklingar
            har tagits fram i samråd med flera näringslivsorganisationer,
            och syftet med arbetet är att föreslå regelförändringar inom svenskt
            näringsliv. Handlingsplanen belyser många intressanta förändringsförslag
            och utgångspunkten finns i det uppsatta målet om 25 procents regelminskning
            fram till år 2010.
          </p>
          <p xml:id="i-NidiZUJ15U4NxsUp1CHCHB">
            I skrivelsen anger regeringen följande: Regelförenklingsarbetet
            omfattar totalt över 940 åtgärder. Omkring 240 åtgärder genomförs,
            planeras eller utreds på regeringens initiativ och över närmare
            700 åtgärder av myndigheter under regeringen. Drygt 460 har hunnit
            genomföras under 2007 och 2008. Av de återstående drygt 480 åtgärderna
            kan vissa genomföras på kort sikt, medan andra måste analyseras
            vidare, utredas och eventuellt remitteras före ett slutligt ställningstagande
            och eventuellt beslut.
          </p>
          <p xml:id="i-RzvU4Lzx7msq3GiTwFLAqi">
            Arbetet mot mindre byråkrati för enskilda företag och företagare
            måste fortsätta att stärkas. Näringslivet har länge hämmats av
            regler som tar dyrbar administrativ tid och i allt för stor utsträckning
            är kostsamma. Många företag har tvingats anpassa sig efter villkor
            som varken har haft legitimitet eller ens fyllt en funktion. Handlingsplanen
            måste därför kompletteras och kontinuerligt utvecklas.
          </p>
          <p xml:id="i-Gv6vP7dLCqsZGnmDCvU6xY">
            Ett av de ännu icke genomförda förslagen är ett förenklat uppgiftslämnande
            för företag genom ett uppgiftslämnarregister. Syftet med ett sådant
            register är att minska uppgiftslämnandet från företag till statliga
            myndigheter genom återanvändning av uppgifter som en gång lämnats
            till statliga myndigheter. Fördelen med ett sådant register är
            att det förenklar för den enskilde företagaren som bara behöver
            lämna en och samma uppgift en gång. Nackdelen med ett sådant uppgiftslämnarregister
            är att uppgifter som företagaren lämnat hamnar i ett register
            som väcker frågor om sekretess, integritet och säkerhet när den
            inlämnade uppgiften används av en annan myndighet.
          </p>
          <p xml:id="i-Fqk2oL9Kp5qZxN7E2CdKsL">
            Vänder man på registret så att alla myndigheter måste registrera
            och informera på ett och samma ställe krockar det inte med skyddet
            för den personliga integriteten och sekretessfrågorna. Jag anser
            att handlingsplanen bör kompletteras med en central uppgiftshantering
            för samtliga myndigheter (kommunala och statliga) som har rätt
            att begära uppgifter från företag. I ett sådant register bör samtliga
            blanketter och uppgiftskrav som kan ställas till företag från
            myndigheter sammanställas. Syftet med en central registerhantering
            är att näringsidkare skall kunna vända sig till registret för
            information om de typer av krav som ställs samt handledning i
            frågor som rör regeltillämpning. Tanken med detta är att näringsidkare
            skall kunna vända sig till en enda instans, oavsett regelns karaktär.
            För att ge ett konkret exempel den som önskar starta ett café
            ska på ett enda ställe få information om alla regler som rör denna
            form av verksamhet och på ett och samma ställe finna alla blanketter,
            handböcker etc. Detta lättar en stor börda och skapar tydlighet
            i och med att den enskilde får en överblick av vilka regler som
            gäller. Dessutom skapar det ett bättre och mer serviceinriktat
            synsätt gentemot företagen från myndigheternas sida.
          </p>
          <p xml:id="i-TbjjVwkDRVDkBBEz4RH4MD">
            Tillsammans med regeringens handlingsplan kan detta förslag skapa
            en kraftfull mekanism som motverkar onödigt och tidskrävande administrativt
            krångel samt svåröverskådliga regelsamlingar. Det är ett steg
            mot ett mer flexibelt näringsliv och kan hjälpa företag att fokusera
            på sin kärnverksamhet. Därigenom skapas bättre tillväxtpotential
            och förutsättningar till arbete.
          </p>
        </div>
        <div xml:id="i-9D3EQi9RNkQ8G2XtNHmTbr" type="signatureBlock">
          <list xml:id="i-9KYeQuVgMXCuJUY4f5FU9Z">
            <item xml:id="i-LJbhS1QcPXGSorZ2vZYehz" who="i-LmthhHLPxzMMpEiXSys13u" type="signature">
              Ulrika Karlsson i Uppsala (m)
            </item>
            <item xml:id="i-NpEAjteZbw5pd2tyzoRw1K" who="i-VdihabCvvgRAFyrwU5mdKf" type="signature">
              Jessica Polfjärd (m)
            </item>
          </list>
        </div>
      </div>
    </body>
  </text>
</TEI>
