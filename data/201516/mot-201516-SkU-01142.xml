<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SkU-01142">
  <teiHeader>
    <fileDesc>
      <titleStmt>
        <title>Kassaregisterlagen</title>
        <author corresp="i-Pu4JFuoHUq5W6JaAtvinyz">av Annicka Engblom m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1142 av Annicka Engblom m.fl. (M)</title>
          <idno type="rdwebb">H3021142</idno>
          <rs type="number">1142</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H3021142/text</ref>
          <ref type="dokument_url_html">http://data.riksdagen.se/dokument/H3021142</ref>
          <ref type="dokumentstatus_url_xml">http://data.riksdagen.se/dokumentstatus/H3021142</ref>
          <ref type="docx">http://data.riksdagen.se/fil/5E891051-ACDE-46C3-8349-DF5F988B0C65</ref>
          <ref type="pdf">http://data.riksdagen.se/fil/33C354AC-6211-498C-ABE0-8BA7446A93F4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HEi8krFVZv6TtegjuvQq5u" type="signed"/>
        <correspContext corresp="i-HEi8krFVZv6TtegjuvQq5u">
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-MEQoHPb6qh2nYtPCAZQYv3"/>
        </correspContext>
        <correspAction type="submitted" xml:id="i-UiUfkGRsLZdx4kany3Yt59">
          <date when="2015-10-05"/>
          <time when="12:21:01"/>
        </correspAction>
        <correspAction type="referred" xml:id="i-K58J4rttBUnJRGCfdjqA7J">
          <date when="2015-10-13"/>
        </correspAction>
        <correspAction type="assigned" xml:id="i-FmAqVyFnhmSRFb2NQy1shy">
          <date when="2016-09-07"/>
          <time when="20:56:37"/>
        </correspAction>
        <correspContext corresp="i-FmAqVyFnhmSRFb2NQy1shy">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-SvmyymJ1QuNku12x5YqHfh"/>
        <correspContext corresp="i-SvmyymJ1QuNku12x5YqHfh">
          <ref type="uppgift">2015/16:SkU20</ref>
          <ref type="ref_dok_id">H301SkU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU20</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1142 av Annicka Engblom m.fl. (M) Kassaregisterlagen</div>
      </div>
      <div type="motBody">
        <div type="motProposal" subtype="förslag">
          <head xml:id="i-Tb7ZdTUcm9xSXSQau22k9P">
            Förslag till riksdagsbeslut
          </head>
          <list style="ol">
            <item xml:id="i-FJ2GK4EgZfRJ44Krgd4Sye">
              Riksdagen ställer sig bakom det som anförs i motionen om att
              överväga en översyn av kassaregisterlagen för torg- och marknadshandel
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-MQriY7yxig95xxwRFkfFcD">
            Motivering
          </head>
          <p xml:id="i-C97VMkM1ZABaq7DUnScHFT">
            I proposition 2012/13:129 Förbättrad konkurrens på lika villkor
            i kontantbranschen föreslogs ändringar avseende hantering av kassaregister.
            Det generella undantaget från att använda kassaregister för torg-
            och marknadshandel togs bort. Det föreslogs dessutom att Skatteverket,
            i enskilda fall, ska ges möjligheten att besluta om undantag från
            kassaregister. Syftet med lagen var gott. Att skapa rättvisa och
            lika villkor i kontantbranschen var och är fortsatt en rimlig
            ambition.
          </p>
          <p xml:id="i-B1ApKCaEPkb8vi6w8DFfaw">
            Tyvärr har det efter att lagen klubbades visat sig att konsekvenserna
            av lagen genererat en utveckling som går stick i stäv med vad
            som avsågs. Efter att lagändringen implementerades har en rad
            händelser inträffat som ger skäl att tro att riksdagens beslut
            fattades på felaktiga grunder. Det finns också skäl att tro att
            myndigheten, i det här fallet Skatteverket, inte i tillräcklig
            utsträckning har tagit reda på hur lagen skulle komma att fungera
            i praktiken.
          </p>
          <p xml:id="i-VBELXVk2haN1D8kn8at5NM">
            Utgångspunkten vid lagtillämpning måste vara att det finns en
            reell möjlighet att faktiskt följa lagen. För att kunna efterleva
            lagen måste det därför finnas kassaregister som gör det möjligt
            för torg- och marknadshandlare att med bibehållna rättigheter
            såsom garanti och försäkringsskydd kunna utöva sin verksamhet.
            När riksdagen tog beslut om att bifalla nämnda lagändring låg
            ett antal kriterier till grund för beslutet. Den viktigaste var
            att förändringen inte skulle innebära en orimlig börda för torg-
            och marknadshandeln. Vid förarbetena till lagen synliggjorde berörd
            remissinstans, Kassaregisterrådet, att kassaregister fanns att
            tillgå för en summa som specificerades till cirka 6 000–7000 kronor.
          </p>
          <p xml:id="i-ErdTmnt6mCGMvnupMs9Tge">
            Vad ingen talade om var att den typen av kassaregister, som säljs
            för detta belopp, inte är tillverkade för bruk i utomhusmiljö.
            Det är av avgörande betydelse, eftersom torg och marknader i de
            allra flesta fall finns just i utomhusmiljö. Att det inte finns
            några kassaregister inom ramen för denna prisklass som uppfyller
            garanti- och försäkringskriterier vid bruk utomhus har i efterhand
            bekräftats av Nils Weidstam på Kassaregisterrådet. (Torg- &amp; Marknadsnytt
            nr 1 2015). Detta har även bekräftats av kammarrätten i dess dom
            i mål 7675-14 den 10/6 2015.
          </p>
          <p xml:id="i-PhspZn5rbgSAXeEe5WcUz6">
            Lagen implementerades för tidigt på grund av att leverantörerna
            inte kunde leverera den utrustning som behövdes och till det pris
            som angetts. Det går alltså att konstatera att de faktauppgifter
            som var av central betydelse för lagens tillkomst inte stämde.
            Finns det inte möjligheter att inköpa ett arbetsredskap anpassat
            för den miljö som företagaren verkar i, kan naturligtvis inte
            lagstiftare kräva att så skall göras.
          </p>
          <p xml:id="i-RR2rpo6VwY3kKp292wFSdu">
            Problematiken stannar inte vid detta. Det har nämligen visat
            sig att det inte finns kassaregister, funktionella för användning
            utomhus, att köpa överhuvudtaget om garanti och försäkringsskydd
            ska gälla vid användning. Det är inte rimligt att en hel yrkesgrupp,
            som torg- och marknadshandlare, skall tvingas att utöva sin försäljning
            utan garanti eller försäkringsskydd. I stället för mer rättvisa
            villkor har tyvärr lagen skapat en större orättvisa.
          </p>
          <p xml:id="i-FsXvFdna2Dq9TNbksaKbof">
            Ett exempel: En blomsterhandlare som står i sin affär med tak
            och väggar får om handlarens kassaregister går sönder ett nytt
            enligt garanti. En blomsterförsäljare som säljer samma blommor
            utanför på torget tvingas å sin sida köpa ett nytt kassaregister
            varje gång detta går sönder. Detta är inte ovanligt, eftersom
            det inte finns register att använda ämnade för utomhusbruk. Förutom
            den rättsosäkerhet som ligger i att en lag tillämpas olika och
            att dess utfall varierar beroende på väderleken kvarstår problemet.
            Vackert väder eller ej – inträffar det fel på kassaregistret står
            företagaren i fråga utanför det skydd som omfattar alla andra
            företagare.
          </p>
          <p xml:id="i-R78W795YqTMTTE6NQqr7B4">
            Enligt Skatteverkets egna riktlinjer skall identifierat fel vid
            de anonyma kontrollköp som genomförs av myndighetens kontrollanter
            påtalas torg- och marknadshandlaren på ställe och plats för att
            ge denne en rimlig möjlighet att förklara varför situationen uppstått.
            Dock har ett flertal torg- och marknadshandlare oberoende av varandra
            vittnat om att så inte skett. Istället kommer det ett brev hem
            till företagaren med ett betalningsföreläggande efter en tid.
            Detta måste styras upp.
          </p>
          <p xml:id="i-V8afkW535Tm8VAjHURJgAA">
            Ett alternativ till kassaregister bör med ovan redovisade utgångspunkter
            ses över. En möjlighet till schablonbeskattning bör finnas som
            ett frivilligt alternativ till kassaregister. På så sätt undviks
            den typ av tolkningsutrymme som försatt landets torg- och marknadshandlare
            i en oacceptabel och ohållbar situation.
          </p>
          <p xml:id="i-Ar8jSLKEs4suRfQJ8ZEDPs">
            En översyn av lagens konsekvenser och tillämpande myndighets
            agerande bör, med detta som utgångspunkt, ske skyndsamt. Det kan
            inte vara rimligt att en hel yrkeskår tvingas använda arbetsredskap
            som inte finns att köpa för den miljö där de avses användas.
          </p>
        </div>
        <div type="motSignatures">
          <list>
            <item xml:id="i-GpcMNaJkgcdUB7jphVHM2o">
              Annicka Engblom (M)
            </item>
            <item xml:id="i-R9tcRQXxecSnhkzgvhb7Lo">
              Boriana Åberg (M)
            </item>
            <item xml:id="i-2ASq3JHuJAw5mfGRiEJJV9">
              Maria Malmer Stenergard (M)
            </item>
          </list>
        </div>
      </div>
    </body>
  </text>
</TEI>
