<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--fk--00326">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__326/mot_1964__fk__326-001.pdf"/>
      <fw xml:id="i-Sd5ctHx48cLzWGTvQVihjS">
        14 Motioner i Första kammaren, nr 326 år 1964
      </fw>
      <div xml:id="i-GBJLYPMxt6GwxSAEhDLbYC" type="motHeader">
        <div xml:id="i-m27TiYYSZvXu7twiTCZjj" type="motTitle"/>
        <div xml:id="i-GPEw2GPNb2Zpu6jA94yE6X" type="motSubmissionInfo"/>
      </div>
      <div xml:id="i-Gu6GCZd37bPXdu7wwesiz3" type="motBody">
        <div xml:id="i-U6Anfff4m7Bp1ThzPsa9UQ">
          <p xml:id="i-EKJScZghmimipvJ5nEZbQ8">
            Nr 326
          </p>
          <p xml:id="i-P8wxgfZ3L5nAAcGyGsdouq">
            Av herr Larsson, Thorsten, m. fl., om ökat anslag till Bidrag
            till för- skolor och skolhem för döva barn.
          </p>
          <p xml:id="i-BBtqL1vk56PyBx1HCViBtS">
            (Lika lydande med motion nr 327 i Andra kammaren)
          </p>
          <p xml:id="i-U5jXBjvJLt1voRqWwZFP3p">
            Det måste vara samhällets självklara plikt att hjälpa de s.k.
            handikappade för att deras tillvaro skall bli så ljus som möjligt.
            Hittills har denna kategori inte ägnats den uppmärksamhet som
            är nödvändig för att de olyckligt lottade människor som det här
            är fråga om något så när skall kunna inpassas i sam- hällsgemenskapen.
            Klart är att det i framtiden måste ställas större resurser till
            disposition för detta ändamål så att samhällets förmåner må komma
            även de handikappade till del. Inte minst på undervisningens område
            måste mycket mer göras för att för- bättra förhållandena för dessa
            människor. Det är angeläget att börja undervis- ningen så tidigt
            som möjligt. När det t. ex. gäller hörselskadade måste den börja
            redan i 3—6-årsåldern; efter inträdd skolålder är det betydligt
            svårare att lära ett hörselskadat barn tala. Om man från början
            i högre grad än nu ger de handikappade undervisning och övning
            med hänsyn till deras speciella situation, kan de senare i livet
            ofta fylla en viktig uppgift i samhället, vilket gör att de känner
            att de fyller en funktion. Detta senare måste vara av mycket stor
            bety- delse för den enskilda människan som råkat i en svår situation,
            och detta är i och för sig något positivt sett även ur samhällets
            synpunkt, och ur national- ekonomiskt perspektiv är det naturligtvis
            dessutom en tillgång att vederbörande deltager aktivt i produktionen.
            Men det primära är här naturligtvis inte att den totala produktionen
            ökar utan att människor med ogynnsamma betingelser som utgångspunkter
            får det stöd som de måste ha rätt att kräva av samhället. I detta
            sammanhang må också erinras om vikten av att en inventering göres
            som ger en tillfredsställande uppfattning om vilka uppgifter en
            person med handikapp av något slag kan fullgöra. I det moderna
            samhället med dess rika differentiering och specialisering har
            en människa med ett visst handikapp helt andra möjligheter att
            göra en insats, om vederbörande verkligen får chansen att bli
            placerad på lämplig plats. Enligt vår mening finns mycket mer
            att göra på detta område, och det är angeläget att alla möjligheter
            i detta avseende till- varatages. Naturligtvis måste det här bli
            fråga om en bred undersökning där det privata näringslivet kopplas
            in, men mycket kan också göras inom den offent- liga sektorn,
            och vi ifrågasätter om man inte borde börja där.
          </p>
          <pb facs="riksdagen-motions-pdf/data/1964/mot_1964__fk__326/mot_1964__fk__326-002.pdf"/>
          <fw xml:id="i-LvSuFpeBTx3KqhZ26cH3ws">
            Motioner i Första kammaren, nr 326 år 1964 15
          </fw>
          <p xml:id="i-BjH8oDPRHQGzgeY9mWHjBp">
            Av grundläggande betydelse är emellertid också som ovan nämnts
            att staten ställer resurser till förfogande för undervisning.
            När det gäller lokaler ställes ofta krav på specialutrustning,
            och det är därvid angeläget att man verkligen betjänar sig av
            de hjälpmedel som den moderna tekniken ställer till förfogande.
            Speciella krav ställes givetvis på lärarna vid den undervisning
            det här är fråga om. Det är nödvändigt att den lärarbrist som
            nu föreligger på detta område hävs. Vi har velat understryka nödvändigheten
            av att det verkligen göres något på det här området, men i avvaktan
            på pågående utredningar och aviserad propo- sition avstår vi från
            något yrkande vad det gäller denna fråga i stort. I anslutning
            till ovanstående resonemang vill vi emellertid uppmärksamma en
            sak under åttonde huvudtitelns anslag till Bidrag till förskolor
            och skolhem för döva barn. Bidrag utgår till kommun eller landstingskommun
            ävensom till en- skild, förening eller stiftelse till driften
            av sådana förskolor och skolhem för döva och hörselskadade barn
            i förskoleåldern som godkänts av Kungl. Maj:t. Skol- överstyrelsen
            har under detta anslag begärt en höjning med 165 000 kr., vari
            inkluderas en generell ökning av utgående statsbidrag med 25 Yo.
            Denna gene- rella höjning har departementschefen lämnat utan beaktande.
            Enligt vår mening bör emellertid riksdagen bevilja det anslag
            som skolöverstyrelsen äskat, varför det utgående anslaget bör
            höjas med 114000 kronor utöver vad som föreslås i statsverkspropositionen.
            Under hänvisning till det ovan anförda hemställes, att riksdagen
            vid sin behandling av anslaget till Bidrag till förskolor och
            skolhem för döva barn under åttonde huvudtiteln för budgetåret
            1964/65 må bevilja ett förslagsanslag av 569 000 kr.
          </p>
          <p xml:id="i-vnTVrcXW3eYu55vLJNgap" type="date">
            Stockholm den 24 januari 1964
          </p>
          <div xml:id="i-PaTFRtG8FPWHxMGq1yBemh" type="signatureBlock">
            <p who="unknown" type="signature">
              Thorsten Larsson Eric Carlsson Elvy Olsson
            </p>
          </div>
        </div>
      </div>
    </body>
  </text>
</TEI>
