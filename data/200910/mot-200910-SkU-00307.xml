<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00307">
  <teiHeader>
    <fileDesc>
      <titleStmt>
        <title>Skatteincitament för stöd åt forskningsintensiva bolag</title>
        <author corresp="i-Ybw8JnrmHGCsqpipBke8a7">av Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skatteincitament för stöd åt forskningsintensiva bolag</title>
          <idno type="rdwebb">GX02Sk307</idno>
          <rs type="number">Sk307</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk307/text</ref>
          <ref type="dokument_url_html">http://data.riksdagen.se/dokument/GX02Sk307</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk307</ref>
          <ref type="doc">http://data.riksdagen.se/fil/CB31FBF8-4919-41AD-AFC4-C5B702336E4F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RpVwAhNBy8bCVMPH4FQXcG" type="signed"/>
        <correspContext corresp="i-RpVwAhNBy8bCVMPH4FQXcG">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-6snszF8PSKGwXqFaqUCjY7" type="numbering">
          <date when="2009-10-05"/>
        </correspAction>
        <correspAction xml:id="i-ACqtNefSzkXWFpAfjQuidv" type="submission">
          <date when="2009-10-01"/>
        </correspAction>
        <correspAction xml:id="i-LKfCX8Rd3rdHkZKTV4QNg9" type="transfer">
          <date when="2009-10-01"/>
        </correspAction>
        <correspAction xml:id="i-Xahs3RWdFdgYS1jYqoVV3H" type="assigned"/>
        <correspContext corresp="i-Xahs3RWdFdgYS1jYqoVV3H">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XNMTceTyQexe5U49sCusox" type="motBody">
        <div xml:id="i-JgBKaYJhRN2jci6xECPRpJ" type="motProposal" subtype="förslag">
          <head xml:id="i-BhiX2VTCrW3PPHuzMyb6U4">
            Förslag till riksdagsbeslut
          </head>
          <p xml:id="i-MjxYCVUi596a6kunEpyETa">
            Riksdagen tillkännager för regeringen som sin mening vad som
            anförs i motionen om att se över hur skatteincitament kan användas
            för att möjliggöra för privatpersoner att spara mer i forskningsintensiva,
            onoterade bolag.
          </p>
        </div>
        <div xml:id="i-tJxCqaJSTj2y6gfPfTrnK" type="motContent">
          <head xml:id="i-UyTcYNKCWpQLH5kBtoihgp" type="h1">
            Motivering
          </head>
          <p xml:id="i-YT593Gv3M2cR3qtrfzob9d">
            För oss kristdemokrater är forskning och företagande hjärtefrågor.
            Många svenska industri- och exportframgångar startade som just
            forskningsprojekt och vi har i Sverige många företag att vara
            stolta över. I dag är det inte minst många svenska uppfinningar
            och produkter inom området life science som är framgångsrika och
            som har förändrat och förbättrat livet för miljontals sjuka människor
            runt om i vår värld.
          </p>
          <p xml:id="i-Kr3pHWBP2BxoRAN3KtKGzB">
            Sverige har varit bra på att skapa ett klimat där nytänkande
            och kreativa idéer flödar som i slutändan skulle kunna bli konkurrenskraftiga
            företag. Men samtidigt har möjligheten till förmånliga ramförutsättningar
            för samhällsnyttiga innovationsföretag varit dåliga.
          </p>
          <p xml:id="i-A24R847zbYUfhbHDwM2aTy">
            I Sverige finns i dag förutom en handfull välkända multinationella
            bolag även flera hundra små kunskapsintensiva bolag med potential
            att bli framtidens tillväxtmotorer och arbetsgivare. Internationella
            jämförelser visar tydligt att dessa företag ges sämre förutsättningar
            i Sverige än i andra länder. Resultatet är att Sverige tappar
            förmågan att behålla och utveckla innovationsföretag inom sektorer
            med hög kunskapsnivå. Därigenom ges de sämre förutsättningar än
            i omvärlden att bidra till en stark framtida ekonomisk utveckling.
          </p>
          <p xml:id="i-Mhy1XpHVwA4j3GpBeWYhoo">
            Samtidigt står Sverige tillsammans med många länder i Europa
            inför en omställning från traditionell tillverkningsindustri till
            bl.a. hightech- och know how-baserat företagande. Sveriges nuvarande
            och framtida regeringar kommer genom strategiska satsningar att
            välja inriktning utifrån vad man anser tillhör framtiden. Här
            menar jag att högteknologiska branscher som exempelvis life science
            och biomedicin måste få ta stor plats. Får inte life science-branschen
            växa i Sverige riskerar även flera sjukdomar förbli olösta.
          </p>
          <p xml:id="i-9JvvGJom79brFQgD1wMKQq">
            Finanskrisen har tyvärr drabbat branschen extra hårt, vilket
            lett till avbrutna tidiga forskningsinitiativ och således en fokusering
            på de läkemedelssubstanser som kommit längst. Resultatet av detta
            kommer att slå hårt mot svensk läkemedelsindustri på sikt då all
            tidig forskning i dessa företag avslutats på grund av osäker tillgång
            till kapital på grund av uteblivna statliga garantier och avsaknaden
            av ett system för att förse branschen med långsiktigt kapital.
          </p>
          <p xml:id="i-HKKBTNBBkArwoDeZN1HWxZ">
            Får inte branschen bra förutsättningar att kortsiktigt och långsiktigt
            överleva och verka i Sverige, kommer dessa företag att flytta
            sin verksamhet från Sverige, till länder med mer förmånliga förutsättningar.
            80 procent av alla länder inom OECD stödjer redan i dag sin life
            science-bransch genom bl.a. avdragsmöjligheter, samordning och
            sänkta arbetsgivaravgifter.
          </p>
          <p xml:id="i-V8xzx6w2wdm67Hca6TcQ4d">
            De livsviktiga life science-företagen måste ges förutsättningar
            att inte bara överleva i kristider utan även bli en bransch som
            står stark i alla konjunkturer. För att garantera detta krävs
            stabil tillgång till riskkapital. Det föreligger således en stor
            utmaning för staten att på lång sikt underlätta tillgången till
            kapital. Branschen är beroende av kapital på ett annat sätt än
            de flesta andra branscher då det handlar om forskningsintensiva
            produkter som har en mycket lång väg till marknaden. Från idé
            till marknad är det ofta runt 10 år, vilket kräver tillgång till
            kapital utan att det finns intäkter från försäljning.
          </p>
          <p xml:id="i-9hWBkvAsHUCgy7qAUuP5tu">
            Jag tror att Sverige kan lära av andra länder som lyckats säkra
            tillgången till kapital till branschen på ett mycket mer aktivt
            sätt än Sverige gjort.
          </p>
          <p xml:id="i-Eqq1dg99y6PQTfpVnT1A5V">
            Ett sätt att ge branschen tillgång till kapital är att skapa
            skatteincitament för privatpersoner att spara i forskande, onoterade
            tillväxtbolag. I exempelvis England och Frankrike finns fonder
            som privatpersoner kan investera i, som sedan investerar i tillväxtföretag.
            Man investerar helt enkelt sina sparpengar i en sådan fond och
            får då direkt göra 25 procent avdrag på inkomstskatten. Efter
            några år får man plocka ut sina pengar tillsammans med den vinst
            man gjort. För de privatpersoner som investerar i tillväxtföretag
            är utdelningen skattefri. Staten kan betala ut förskott motsvarande
            värdet på framtida utnyttjande av förlustavdrag.
          </p>
          <p xml:id="i-6GRLLQykucjxDTQXDToqVa">
            I Frankrike investerade privatpersoner 12 miljarder kronor i
            dylika fonder år 2007 pengar som sedan investerades i tillväxtföretag.
            År 2008 växte den siffran till 13 miljarder kronor. Under två
            år investerades alltså totalt 25 miljarder av privatpersoner som
            valt att spara sina pengar i dessa fonder istället för exempelvis
            i aktiefonder. Kostnaden för staten utgörs alltså av de 25 procent
            som man får dra av på inkomstskatten pengar som staten får tillbaka
            med råge i och med att företagen genom kapitaltillgången kan anställa
            fler personer och få ut produkter på marknaden som genererar skatt
            samt exportintäkter.
          </p>
          <p xml:id="i-5b2vDs559QrJhZBh7bi3Cg">
            Riksdagen bör således tillkännage för regeringen som sin mening
            vad som anförs i motionen om skatteincitament för privatpersoner
            att spara mer i forskningsintensiva, onoterade bolag.
          </p>
        </div>
        <div xml:id="i-3kPjGAuM93Sf6vaoMgVdhp" type="motSignatures">
          <list xml:id="i-JCS5L9m3sAozYrDjh66JDV">
            <item xml:id="i-UxCij8pGdvXUQpAvJT4WQs" who="i-Ybw8JnrmHGCsqpipBke8a7">
              Mikael Oscarsson (kd)
            </item>
          </list>
        </div>
      </div>
    </body>
  </text>
</TEI>
