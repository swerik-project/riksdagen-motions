<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__279/mot_1964__ak__279-001.pdf"/>
      <fw xml:id="i-KD5kfyW5iTgEQcmawQG7bo">
        6 Motioner i Andra kammaren, nr 279 år 1964
      </fw>
      <div type="motHeader" xml:id="i-CeQKCSwbL9bYcTBxtN6RYn">
        <div type="motTitle" xml:id="i-89kW9WqzQgUiJucKyQSqVN"/>
        <div type="motSubmissionInfo" xml:id="i-7x3jXnYcAyz5m5nLGTE6oJ"/>
      </div>
      <div type="motBody" xml:id="i-7T9e4Tbn9Vk6KJDRoEJBQ6">
        <div xml:id="i-MYfCsCnuhfxU9chxXwWjPa">
          <p xml:id="i-BvMEWnBSsJPcXXSXYQkixW">
            Nr 279
          </p>
          <p xml:id="i-MuTRWweZZit6kthRKc6Zsp">
            Av herrar Turesson och Jonsson, om befrielse från skyldigheten
            att underrätta grannar m. fl. om byggnadslov.
          </p>
          <p xml:id="i-UxVUJ5W7pUn1kJWpWhDPNn">
            (Likalydande med motion nr 225 i Första kammaren)
          </p>
          <p xml:id="i-8qvJeSGrp2m6GQbWGydcfs">
            I gällande byggnadsstadga av den 30 december 1959 föreskrives
            i 58 $ 1 mom. andra stycket bl. a. vad byggnadsnämnd respektive
            sökande av byggnadslov har att iakttaga med avseende på skyldighet
            att underrätta andra markägare om beviljat byggnadslov. Sådan
            skyldighet åligger bygg- nadsnämnden gentemot ”markägare eller
            annan sakägare, som av bygg- nadsnämnden hörts i ärendet”. Byggnadsnämnden
            har alltså inte någon skyldighet att underrätta markägare som
            inte hörts i ärendet. Däremot skall byggnadsnämnden i beslutet
            intaga ”anmaning till sökanden att om beslu- tet bevisligen underrätta
            grannar och andra, vilka kunna beröras därav”. Sistnämnda stadgande
            leder sitt ursprung från ett uttalande i utlåtande nr 9 av tredje
            lagutskottet vid 1958 års A-riksdag. I detta utlåtande påta- lade
            tredje lagutskottet de olägenheter som var en följd av att någon
            skyl- dighet för byggnadsnämnd att delgiva eller kungöra beslut
            i t. ex. bygg- nadslovsärende inte förelåg, medan samtidigt besvär,
            tiden tre veckor, för överklagande av sådant beslut räknades från
            det klaganden fick del av be- slutet. Sedan utskottet diskuterat
            olika vägar som skulle kunna tänkas leda till ökad rättssäkerhet
            anförde utskottet: ”Om det vid Kungl. Maj:ts över- vägande av
            frågan skulle visa sig att denna väg ej är framkomlig, synes det
            utskottet som om åtminstone något skulle kunna vinnas, såvida
            byggnads- nämnderna finge skyldighet att vid beslutets meddelande
            skriftligen under- rätta sökanden om de åtgärder denne bör vidtaga
            för att beslutet skall vinna laga kraft i förhållande till dem
            som berörts därav.” Enligt skrivelse den 28 mars 1958, nr 169,
            beslöt riksdagen under hänvis- ning till vad som anförts i nämnda
            utskottsutlåtande, att såsom sin mening giva till känna vad utskottet
            anfört. I proposition den 16 oktober 1959, nr 168, anhöll Kungl.
            Maj:t bl. a. om riksdagens yttrande över förslag till byggnadsstadga.
            I detta förslag hade med anledning av riksdagens nämnda skrivelse
            in- fogats det ovan citerade stadgandet i 58 $ enligt vilket alltså
            sökanden till beviljat byggnadslov skall anmanas att bevisligen
            ”underrätta grannar eller andra, vilka kunna beröras därav”. I
            utlåtande nr 26 vid 1959 års riksdag uttalade tredje lagutskottet
            bl. a. att utskottet hälsade denna nyhet med tillfredsställelse.
            Den praktiska tillämpningen av den åberopade regeln har emellertid
            visat
          </p>
          <pb facs="riksdagen-motions-pdf/data/1964/mot_1964__ak__279/mot_1964__ak__279-002.pdf"/>
          <fw xml:id="i-P9soTutyJWFntKYAyWMshc">
            Motioner i Andra kammaren, nr 279 år 1964 17
          </fw>
          <p xml:id="i-Jd6tAWVcs5AFCCos1X9TDi">
            sig erbjuda svårigheter, särskilt i de fall då den som erhållit
            byggnadslov inte har tillgång till sakkunnig rådgivning. Det kan
            sålunda i det enskilda fallet vara svårt att avgöra vilka personer
            som skall delgivas beslutet. For- muleringen ”grannar eller andra
            vilka kunna beröras därav” kan inbjuda till olika tolkningar.
            Även kravet på att delgivandet skall kunna bevisligen styrkas
            kan uppfattas olika. Regeln skapar därför inte någon garanti för
            att den som erhållit byggnadslov undgår risken för att detta överklagas,
            sedan byggnadsarbetet påbörjats eller slutförts. Den kan tvärtom
            vara äg- nad att inge en falsk trygghetskänsla hos den som själv
            inte är bevandrad i juridiska formalia eller inte har eller skaffar
            sig tillgång till sakkunnig hjälp. Åberopande det anförda hemställes,
            att riksdagen 'i skrivelse till Kungl. Maj:t måtte anhålla om
            sådan ändring av 58 $ byggnadsstadgan den 30 decem- ber 1959,
            att den som erhållit byggnadslov befrias från skyldigheten att
            underrätta grannar och andra, vilka kunna beröras av beslutet.
          </p>
          <p xml:id="i-AyQdWa8pfHVEwWXSqjPQB6" type="date">
            Stockholm den 22 januari 1964
          </p>
          <p xml:id="i-FHCcPgq66E8UoAdWh19qud">
            Bo Turesson Anders Jonsson
          </p>
        </div>
      </div>
    </body>
  </text>
</TEI>
