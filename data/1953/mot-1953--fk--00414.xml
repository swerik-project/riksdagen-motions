<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__414/mot_1953__fk__414-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 414—420. Motioner i Första kammaren, nr 414. 1
          </p>
          <p>
            Nr 414.
          </p>
          <p>
            Av herr Wehtje, i anledning av Kungl. Maj:ts proposition an-
            gående anslag för budgetåret 1953/54 till främjande av bostadsförsörjningen
            m. m.
          </p>
          <p>
            I proposition nr 138 om bostadsförsörjningen lämnar departementschefen
            (sid. 96) vissa direktiv till de lånebeviljande organen beträffande
            statlig belåning av flerfamiljshus, avsedda för anställda vid
            visst industriföretag (s. k. kategorihus). Departementschefen
            anför därvid att statliga lån endast undantagsvis borde beviljas
            till sådana bostäder. De särskilda förhållanden på arbetsmarknaden,
            som tidigare motiverade att i åtskilliga fall statliga lån beviljades
            industriföretag, vilka uppförde bostäder avsedda för resp. företags
            anställda, förelåge nämligen knappast längre. Enligt bostadsstyrelsens
            nuvarande praxis beviljas ansökningar från in- dustriföretag om
            tertiär- och tilläggslån för bostäder avsedda för den an- ställda
            personalen i regel. Avslag brukar endast förekomma om projekten
            ur allmän lånesynpunkt anses mindre tillfredsställande (dåliga
            planlös- ningar, dyrbart utförande etc.). Lånegränserna för tertiärlånen
            till industri- företag varierar från 85 till 95 2 i enlighet med
            de direktiv, som givits av 1949 års riksdag. Villkor beträffande
            uppsägningstidens längd i samband med anställningens upphörande
            brukar vidare föreskrivas i lånebesluten, när lån över 85 Z beviljas.
            Ur säkerhetssynpunkt förekommer det dess- utom att bostadsstyrelsen
            kräver borgen från industriföretaget för hela eller en del av
            tertiärlånet vid belåning av flerfamiljshus på utpräglade en-in-
            dustriorter med särskilt konjunkturkänslig industri (t. ex. gruvindustrier).
            Av ovanstående framgår, att departementschefens direktiv i årets
            bo- stadsproposition innebär en väsentlig ändring av nuvarande
            praxis i fråga om statlig belåning av flerfamiljshus, som förbehålls
            anställda vid ett visst industriföretag. Någon närmare motivering
            till denna förändrade inställ- ning lämnas icke i propositionen.
            Det anföres biott att det förhållandet att rätten att kvarbo i
            en lägenhet gjorts beroende av att hyresgästen kvar- bleve vid
            en viss anställning ej sällan skapat betydande irritation. I de
            fall sådan irritation förekommit — i samband med att vissa industriföretag
            i större städer, vilka tidigare icke upplåtit bostäder, under
            de år den s. k. industrikvoten existerade köpte eller själva uppförde
            flerfamiljshus som reserverades för de anställda — torde detta
            emellertid vara en övergångs- företeelse, då dylik bostadsupplåtelse
            redan börjat avvecklas och kan be- råknas helt upphöra, så snart
            bristen på arbetskraft minskas. På de typiska
          </p>
          <p>
            Bihang till riksdagens protokoll 1953. 3 saml. Nr 414—420.
          </p>
          <pb facs="riksdagen-motions-pdf/data/1953/mot_1953__fk__414/mot_1953__fk__414-002.pdf"/>
          <p>
            2 Motioner i Första kammaren, nr 414.
          </p>
          <p>
            industriorterna har någon irritation av detta slag icke uppstått,
            då det här är ett gemensamt intresse för industriföretaget och
            de anställda att de av företaget upplåtna bostäderna, vilka ofta
            betingar en relativt låg hyra, reser- veras för den anställda
            personalen. 1951 års bostadsutredning har i fråga om s. k. kategorihus
            huvudsakligen uppehållit sig vid byggnader av anstaltskaraktär
            och liknande (elevhem, vårdhem etc.) samt hus, som till övervägande
            del innehåller bostäder om ett rum och kök. Till dessa bör enligt
            utredningen i regel icke utgå statliga lån. Bostadsutredningen
            anför visserligen i detta sammanhang, att hus med lägenheter avsedda
            att upplåtas till anställda vid vissa företag eller vissa institutioner
            ej bör belånas med mindre det kan påvisas att ifrågavarande anställdas
            bostadsbehov icke på ett lika tillfredsställande sätt kan tillgodo-
            ses på andra vägar. Detta innebär emellertid icke någon avvikelse
            från nu- varande praxis. Utredningen berör även de risker, som
            kan vara förenade med bl. a. belåning av flerfamiljshus för anställda
            vid konjunkturkänsliga industrier på mindre orter, och anför härom
            att nämnda förhållande icke i och för sig borde behöva medföra
            avslag på framställning om statligt lån till kategorihus. Den
            sämre säkerheten syntes emellertid kunna motivera dels krav på
            större egen insats vid belåning av kategorihus än vid belåning
            av mera ordinära flerfamiljshus, dels krav på komplettering av
            intecknings- säkerheten med borgen av kommun, respektive i förekommande
            fall lands- ting eller industriföretag för hela tertiärlånet eller
            viss del därav. Bostadsstyrelsen har i silt remissyttrande om
            1951 års bostadsutrednings betänkande beträffande avsnittet om
            kategorihus i huvudsak instämt i ut- redningens förslag och har
            icke gjort några ytterligare uttalanden beträf- fande belåningen
            av flerfamiljshus, avsedda för anställda vid ett visst in- dustriföretag.
            Frågan om industriföretagens medverkan till lösande av bostadsfrågan
            för de anställda är över huvud taget av komplicerad natur och
            så olikartad på olika orter att frågan huruvida staten bör lämna
            lån till sådana bostäder icke torde kunna avgöras genom schematiska
            direktiv till de lånebeviljande organen. Skulle propositionen
            följas i förevarande hänseende, kommer bo- stadsförsörjningen
            på de mindre industriorterna sannolikt att helt lamslås. Från
            Industriens bostadförening — som är en sammanslutning av ca 140
            större och mindre industriföretag av utpräglad landsortskaraktär
            — har er- hållits följande upplysningar angående bostadsfrågans
            läge på de mindre industriorterna. Sedan arbetarnas bostadsförmåner
            vid mitten av 1940-talet avlösts inom de större landsortsindustrierna,
            främst gruvor, järnbruk, sågverk och cel- lulosaindustri, har
            man från industriföretagens sida medvetet strävat efter att successivt
            komma bort från systemet arbetsgivarbostäder. Den princi-
          </p>
          <p>
            piella inställningen har i Industriens utredningsinstituts år
            1945 utgivna utredning »Industriens arbetarebostäder» definierats
            på följande sätt: »Det
          </p>
          <pb facs="riksdagen-motions-pdf/data/1953/mot_1953__fk__414/mot_1953__fk__414-003.pdf"/>
          <p>
            Motioner i Första kammaren, nr 414. 3
          </p>
          <p>
            förhållande mellan arbetare och arbetsgivare, som regleras i
            avtalen, anses endast böra beröra själva arbetstiden och den ersättning
            till arbetaren, som skall utgå för ett visst arbete. Allt som
            inträffar under arbetarens fritid eller berör hans familj, bör
            han själv få bestämma över. Som en följd av detta betraktelsesätt
            har man ansett att bostadsförsörjningen såsom en arbetarens typiska
            privatangelägenhet rent principiellt i största möjliga ut- sträckning
            bör bortkopplas från arbetsgivarna&gt;. På de flesta större industriorter
            har också utvecklingen varit den att nyproduktionen av flerfamiljshus
            numera till väsentlig grad ombesörjes av kommunala bostadsföretag,
            bostadsrättsföreningar eller privata bygg- nadsföretagare. Som
            exempel kan nämnas Asea 1 Ludvika och i Västerås, Bofors i Karlskoga
            och Svenska Metallverken i Finspong, där uppförande av flerfamiljshus
            i företagets egen regi numera knappast förekommer. På de större
            orter där bostadsproduktionen ännu icke kunnat tillgodoses på
            ovannämnda sätt och där industrien alltså själv måste ta initiativet
            till bostadsbyggandet har förvaltningen i allmänhet överförts
            på särskilda för- valtningsföretag, i vilkas styrelser hyresgäster
            och kommunala representan- ter invalts. Som exempel kan nämnas
            Billeruds AB i Säffle, Stora Koppar- bergs Bergslags AB i Domnarvet
            och Marma-Långrörs AB i Söderhamn. I viss utsträckning har tendensen
            på de större industriorterna att över- föra bostadsförsörjningen
            på andra organ än industriföretagen motverkats av det nödläge,
            som uppstått genom bostads- och arbetskraftsbristen un- der den
            senaste högkonjunkturen och som tvingat många industriföretag
            att åter bygga egna bostäder för sina arbetare. Detta är dock
            en till stor del redan passerad episod. I de mindre industriorterna
            är läget fortfarande i viss mån ett annat. Hyresläget är, trots
            den avlösning av bostadsförmånerna som ägt rum, fort- farande
            relativt lågt, och arbetarna är icke vana vid och har många gånger
            även svårt att betala den hyra, som erfordras för förräntning
            av nybyggda hus trots statlig subvention. De kommunala organen
            har icke de resurser, som erfordras för byggande och förvaltning
            av flerfamiljshus, och något privat bostadsbyggande är icke möjligt,
            så länge hyresnivån icke kan för- ränta byggnads- och driftkostnader.
            På dessa mindre industriorter, där en mycket betydande del av
            de största svenska exportindustriföretagen är be- lägna, måste
            bostadsförsörjningen säkert under lång tid framåt ombesörjas under
            medverkan av företagen. Även på dessa orter förekommer det dock
            numera att förvaltningen av de nybyggda flerfamiljshusen överföres
            till särskilda förvaltningsföretag med representanter för kommun
            och anställ- da. Det bör i detta sammanhang observeras, att ändamålet
            med de särskilda förvaltningsorganen dels är alt få bort förhållandet
            arbetsgivare-hyresvärd dels att få billigare drift- och underhållskostnader.
            Denna utveckling har påskyndats av att särskilda förvallningsföretag
            numera måste bildas för alt industriföretag skall kunna erhålla
            tertiärlån över 85 Z av avkastnings- värdet. Som exempel på omfattningen
            av det bostadsbyggande, som skett under direkt medverkan från
            industriföretagen under de senaste åren, kan näm- nas, att de
            ca 140 medlemsföretagen i Industriens bostadsförening under åren
            1946—1951 uppfört sammanlagt 10 483 lägenheter, därav 8 953 i
            fler- familjshus och radhus, till vilka statliga tertiär- och
            tilläggslån vanligen utgåtl. Under samma tid lämnade medlemsföretagen
            i subventioner till egna
          </p>
          <pb facs="riksdagen-motions-pdf/data/1953/mot_1953__fk__414/mot_1953__fk__414-004.pdf"/>
          <p>
            4 Motioner i Första kammaren, nr 414.
          </p>
          <p>
            hem och bostadsrättsföreningar för de anställda ca 32 milj. kr.
            (Hyresra- batter i företagens egna lägenheter ingår ej i detta
            belopp.) När industriföretagen själva eller genom förvaltningsföretag
            upplåter bo- städer till de anställda, upprättas i allmänhet hyreskontrakt,
            som föreskri- ver att lägenheten uthyres till hyresgästen allenast
            i dennes egenskap av anställd hos företaget och att han är skyldig
            avflytta från lägenheten i sam- band med anställningens upphörande.
            I gengäld lämnas som regel en hyres- subvention och detta kommer
            ofta till synes i hyreskontraktet, där bostads- styrelsens hyra
            fastställes som lägenhetens hyra men hyresgästen får en viss rabatt
            så länge anställningen varar. Hyresrabatten varierar avsevärt
            mellan olika industribranscher och orter; företagens hyra torde
            dock i all- mänhet vara minst 15 2Z lägre än den av bostadsstyrelsen
            fastställda hyran i nybyggda hus. Av ovan lämnade redogörelse
            från Industriens bostadsförening framgår enligt vår uppfattning
            tydligt, att bostadsförsörjningen i de mindre indu- striorterna
            skulle komma i ett besvärligt läge om företagens bostadsbyg- gande
            nu omedelbart helt avstannade. I nuvarande läge med höga byggnads-
            kostnader och kreditrestriktioner torde nämligen de flesta industriföretag
            icke ha ekonomiska möjligheter att bygga flerfamiljshus för de
            anställda, om statliga lån och subventioner icke kan beviljas.
            Bostadstillskottet måste då helt tillgodoses genom egnahemsbyggande
            på dessa orter, vilket av många orsaker torde komma att möta stora
            svårigheter. Åberopande vad jag ovan anfört hemställer jag, att
            riksdagen måtte besluta att nya direktiv beträffande den statliga
            långivningen till flerfamiljshus, som förbehålls anställda vid
            visst industriföretag, icke för närvarande skall lämnas de lånebeviljande
            organen och att det alltså liksom hittills skall överlåtas åt
            de lånebeviljande organen att pröva iåneansökningarna från industriföretag
            i varje enskilt fall och att, där bostadspolitiska synpunkter
            talar härför, även i fortsättningen bevilja dylika lån.
          </p>
          <p>
            Stockholm den 9 april 1953. Ernst Wehtje.
          </p>
        </div>
      </div>
    </body>
  </text>
</TEI>
