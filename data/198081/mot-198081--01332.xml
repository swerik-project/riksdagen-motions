<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01332">
  <teiHeader>
    <fileDesc>
      <titleStmt>
        <title>om den statliga busstrafikens organisation</title>
        <author>av Wiggo Komstedt</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om den statliga busstrafikens organisation</title>
          <idno type="rdwebb">G4021332</idno>
          <rs type="number">1332</rs>
          <ref type="dokument_url_text">http://data.riksdagen.se/dokument/G4021332/text</ref>
          <ref type="dokument_url_html">http://data.riksdagen.se/dokument/G4021332</ref>
          <ref type="dokumentstatus_url_xml">http://data.riksdagen.se/dokumentstatus/G4021332</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3zzz13sYF8R3yasCzbSJXe</idno>
            <name>WIGGO KOMSTEDT</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MJauu8tZj8SHu6uTRJXLF6" type="signed"/>
        <correspContext corresp="i-MJauu8tZj8SHu6uTRJXLF6">
          <note type="signatory" corresp="i-3zzz13sYF8R3yasCzbSJXe"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1332/mot_198081__1332-001.pdf"/>
      <fw xml:id="i-wxSKUsWKYFwaAbUkoMxT1">
        Motion 1980/81:1332
      </fw>
      <div xml:id="i-6EGqoXf68fcuSgk5jdyeoP" type="motHeader">
        <div xml:id="i-8YgZQ3Bd41391nj1SZB6KB" type="motTitle"/>
        <div xml:id="i-HjPbHKEsJaLJA6bTD7BRsz" type="motSubmissionInfo"/>
      </div>
      <div xml:id="i-Qo82L76YRN75WHjF4NBLoC" type="motBody">
        <div xml:id="i-EV5fMxhUPgZHVVHLmjU1ZE">
          <p xml:id="i-HoyqBFNy6gube3wG7vid4Z">
            av Wiggo Komstedt om den statliga busstrafikens organisation
          </p>
          <p xml:id="i-PKxLtVf5zW3eUynKKw2oPV">
            Busstrafiken i Sverige bedrivs i statlig, kommunal och enskild
            regi. För den statliga busstrafiken svarar statens järnvägar (SJ)
            och postverket i sina affärsverksrörelser samt den SJ-ägda GDG
            Biltrafik AB. Tillsammans förfogar dessa över drygt 2096 av alla
            bussar i yrkesmässig trafik. Verksamheten omfattar huvudsakligen
            lokal och regional linjetrafik samt långlinjetrafik med snabb-
            och veckoslutsturer. Den berör samtliga län i landet och utgör
            i vissa län den dominerande linjetrafiken utanför de större tätorterna.
            Det statliga engagemanget i busstrafiken har sitt historiska ursprung
            som komplement till de båda affärsverkens huvudsakliga verksamhet:
            järnvägs- trafik resp. poströrelse. SJ:s busstrafik har byggts
            upp delvis genom egen nyetablering i områden, där en utbyggnad
            av järnvägsnätet inte varit motiverad, delvis genom förvärv av
            enskilda busstrafikrörelser och därvid främst av sådana, som ägdes
            av enskilda järnvägsföretag, när dessa förstatligades. Med undantag
            för GDG Biltrafik AB, som övertogs av SJ i slutet av 1940-talet,
            har de sålunda förvärvade busstrafikrörelserna organisatoriskt
            överförts till SJ:s egen affärsverksrörelse och helt integrerats
            med denna, som i dag förfogar över drygt 1300 bussar, fördelade
            över 18 av landets 24 län. GDG Biltrafik AB:s verksamhet är organisatoriskt
            skild från SJ:s egen trafikrörelse och omfattar främst linjetrafik
            i sju län och en fordonspark med ca 450 bussar. Postverkets busstrafik
            (diligenstrafik) har utvecklats som komplement till poströrelsen
            i glesbefolkade delar av landet. Den omfattar huvudsakligen linjetrafik,
            som ursprungligen etablerades genom insats av bussar för kombinerad
            postföring och befordran av resande och gods på sträckor, där
            tidigare inga andra reguljära förbindelser än postföringsturer
            förekom. Diligenstrafiken omfattar i dag verksamhet med ca 270
            bussar i de fyra nordligaste länen. Inom postverket har diligenstrafiken
            under senare tid fått en mer självständig ställning med egen styrelse,
            driftorganisation och resultatansvar. För de båda affärsverken
            har ursprungligen gällt att deras busstrafikrörel- ser haft en
            komplementär ställning i förhållande till deras huvudsakliga verksamhet,
            vars intressen därigenom kommit att återspegla sig i sättet att
            driva och utveckla busstrafiken. För SJ har därvid inriktningen
            varit att forma den egna busstrafiken till stöd och även skydd
            för järnvägstrafiken genom anslutningsförbindelser och genom att
            i tillämpningen av gällande
          </p>
          <pb facs="riksdagen-motions-pdf/data/198081/mot_198081__1332/mot_198081__1332-002.pdf"/>
          <fw xml:id="i-UvnJYCTVwX4ZYDMDivzibz">
            Mot. 1980/81:1332 8
          </fw>
          <p xml:id="i-45KKVJcijmGsa8ZRjgPgsJ">
            yrkestrafikbestämmelser söka förhindra etablering av konkurrerande
            buss- trafik utanför SJ:s kontroll. För postverket har den postala
            verksamhetens behov verkat styrande för linjedragningar och turlistor
            i diligenstrafiken. Dessa omständigheter har medfört att busstrafiken
            i de båda statliga verkens regi fått en delvis annorlunda utformning
            och omfattning än vad som troligen skulle ha varit fallet med
            motsvarande trafik i mer självständig regi. Den särskilda kopplingen
            mellan SJ:s och postverkets busstrafikrörelser och deras huvudsakliga
            verksamheter har emellertid efter hand tunnats ut. Så till exempel
            har redan den kraftiga utvecklingen av privatbilismen medfört
            att den inbördes konkurrensen mellan olika kollektiva trafikmedel
            relativt sett minskat i betydelse i förhållande till ett gemensamt
            konkurrensförhål- lande gentemot den privata biltrafiken, som
            numera svarar för ungefär fyra femtedelar av det totala inrikes
            persontransportarbetet. Nedläggning av järnvägstrafik och andra
            förändringar av denna trafiks utformning och inriktning har ytterligare
            minskat området för dess konkurrens med busslinjetrafik, vilket
            innebär att man i en ökande andel av SJ:s egen busstrafik arbetar
            under samma betingelser som i annan busstrafik. Det som framför
            allt annat har ändrat förutsättningarna för en av särskilda affärsverksintressen
            styrd utveckling av SJ:s och postverkets busstrafik är emellertid
            den övergripande trafikpolitiska betoningen av kollektivtrafikens
            samhällsekonomiska och därmed bl. a. sociala, regionalpolitiska,
            miljömäs- siga och energipolitiska betydelse. Denna betoning har
            ökat under 1970-talet och tagit sig uttryck i ett ökat politiskt
            engagemang i kollektivtrafikens utformning och driftfinansiering.
            Ett avgörande steg för detta engagemang togs av 1977/78 års riksdag
            genom beslutet om huvudmannaskap för viss lokal och regional kollektiv
            persontrafik. Den helt övervägande delen av all busslinjetrafik
            kommer därigenom att från och med den 1 juli 1983 omfattas av
            ett gemensamt primär- och landstingskommunalt ansvar i de olika
            länen. Detta innebär att de ursprungliga motiven för en med övrig
            affärsverks- rörelse samordnad busstrafik i SJ:s och postverkets
            regi inte längre kommer att kunna hävdas. I stället torde trycket
            på särskild effektivitet i själva busstrafikutövningen att öka.
            Under dessa förhållanden anser vi det vara angeläget att man prövar
            om inte en från andra intressen renodlad organisation av den statliga
            busstra- fikutövningen skulle kunna främja en rationell och samhällsekonomiskt
            fördelaktig drift av verksamheten. I sin nuvarande organisation
            förfogar den statliga busstrafiken över inte blott betydande resurser
            utan även stor sakkunskap och erfarenhet, som bör kunna utgöra
            stommen i en ny organisation. I denna skulle på ett driftmässigt
            effektivt och resursmässigt rationellt sätt kunna förenas olika
            former av busstrafik, där inte minst kopplingen mellan å ena sidan
            lokal och regional linjetrafik och å den andra långlinjetrafik
            mellan olika regioner skulle kunna innebära speciella fördelar.
          </p>
          <pb facs="riksdagen-motions-pdf/data/198081/mot_198081__1332/mot_198081__1332-003.pdf"/>
          <fw xml:id="i-A3fdMsco7Ju2ZM6odU9VF6">
            Mot. 1980/81:1332 9
          </fw>
          <p xml:id="i-LL396MqSb4sutxjJVzyZqT">
            Vid prövningen av en sådan ny organisation kunde det föreligga
            anledning att speciellt undersöka den driftsform som f. n. gäller
            för GDG Biltrafik AB. Det kan också vara skäl att studera den
            organisation man under 1970-talet har givit åt den statliga busstrafiken
            i Storbritannien. Det är vår uppfattning att en enligt ovan anförda
            riktlinjer omorganiserad statlig busstrafik skulle innebära fördelar
            för kollektivtrafikens fortsatta utveckling i landet. Med hänvisning
            till det anförda hemställs att riksdagen hos regeringen anhåller
            om utredning angående en ny organisation för den statliga busstrafiken
            i enlighet med vad som anförts i motionen.
          </p>
          <p xml:id="i-6QyWsgSFiHP7ShTCQR7N32" type="date">
            Stockholm den 26 januari 1981
          </p>
          <div xml:id="i-V4gS2raFTxtfpEZ4njdX8Q" type="signatureBlock">
            <list xml:id="i-Te3nqbuhkJrD8RaEHkH2Nn">
              <item xml:id="i-CQcY1292KfcPcY64SjS9c3" who="i-3zzz13sYF8R3yasCzbSJXe" type="signature">
                WIGGO KOMSTEDT (m)
              </item>
            </list>
          </div>
        </div>
      </div>
    </body>
  </text>
</TEI>
