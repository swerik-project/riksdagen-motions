<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-03853">
  <teiHeader>
    <fileDesc>
      <titleStmt>
        <title>Forskningsprogram för patientsäkerhet</title>
        <author corresp="i-BCLTs1Vthr8mEcmxVrQwpg i-TNwrjSiAaaNSb2LNE2HejV">av Pernilla Stålhammar och Maria Andersson Willner (MP, S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3853 av Pernilla Stålhammar och Maria Andersson Willner (MP, S)</title>
          <idno type="rdwebb">H5023853</idno>
          <rs type="number">3853</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5023853/text</ref>
          <ref type="dokument_url_html">http://data.riksdagen.se/dokument/H5023853</ref>
          <ref type="dokumentstatus_url_xml">http://data.riksdagen.se/dokumentstatus/H5023853</ref>
          <ref type="docx">http://data.riksdagen.se/fil/02FE7F80-DB63-4642-8AD9-C299A811EEF7</ref>
          <ref type="pdf">http://data.riksdagen.se/fil/39861E3A-0592-4A63-9E59-C86A59213CD4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BCLTs1Vthr8mEcmxVrQwpg</idno>
            <name>Pernilla Stålhammar</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-TNwrjSiAaaNSb2LNE2HejV</idno>
            <name>Maria Andersson Willner</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Scho2R7PUskkbLEhGZyq9s" type="signed"/>
        <correspContext corresp="i-Scho2R7PUskkbLEhGZyq9s">
          <note type="signatory" corresp="i-BCLTs1Vthr8mEcmxVrQwpg"/>
          <note type="signatory" corresp="i-TNwrjSiAaaNSb2LNE2HejV"/>
        </correspContext>
        <correspAction type="submitted" xml:id="i-Uh7ApgfcikmxHvNgEpFjk5">
          <date when="2017-10-05"/>
          <time when="16:22:52"/>
        </correspAction>
        <correspAction type="reviewed" xml:id="i-UusWW5kyUWQgyRdupvRpa9">
          <date when="2017-10-06"/>
          <time when="08:10:49"/>
        </correspAction>
        <correspAction type="referred" xml:id="i-93dD4Xk1WmbhK81xXYFgXT">
          <date when="2017-10-13"/>
        </correspAction>
        <correspAction type="assigned" xml:id="i-ADvpeTXBHzTg2TVoDPEzqv">
          <date when="2018-09-27"/>
          <time when="10:33:29"/>
        </correspAction>
        <correspContext corresp="i-ADvpeTXBHzTg2TVoDPEzqv">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-3JXiTRnozXfEzsqvGt6YFc"/>
        <correspContext corresp="i-3JXiTRnozXfEzsqvGt6YFc">
          <ref type="uppgift">2017/18:UbU17</ref>
          <ref type="ref_dok_id">H501UbU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU17</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3853 av Pernilla Stålhammar och Maria Andersson Willner (MP, S) Forskningsprogram för patientsäkerhet</div>
      </div>
      <div type="motBody">
        <div type="motProposal" subtype="förslag">
          <head xml:id="i-RP7YDFobjo9SinkMcYiQQi">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-CWQhwwyeUkRkcAmsKAkSyU">
              Riksdagen ställer sig bakom det som anförs i motionen om att
              starta ett forskningsprogram för patientsäkerhet och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-TWjHELcgfRSMFUUerpiQPj">
            Bakgrund
          </head>
          <p xml:id="i-WkPqhABWn7HjuD4UGgEAUX">
            Det finns en enighet om att patientsäkerheten ska vara hög, men
            ändå inträffar minst 100 000 vårdskador varje år och antalet dödsfall
            har skattats till mellan 2 000 och 3 000 årligen. Siffrorna är
            osäkra och det saknas djupare kunskap om vårdskador i öppen vård,
            psykiatrisk vård, barnsjukvård, rehabilitering och primärvård.
          </p>
          <p xml:id="i-9CtGrkG51xcAsmuqFTYhQ9">
            De sammanlagda ekonomiska kostnaderna för vårdskador är ofullständigt
            kända, men en skattning är att de uppgår till minst 10 miljarder
            kronor årligen enbart för sjukvården. Till detta kommer övriga
            kostnader för samhället och för de skadade själva.
          </p>
          <p xml:id="i-47V4nNZLD41pVarfuo99uE">
            Svensk forskning om patientsäkerhet är idag av liten omfattning
            i förhållande till problemets storlek. Inget forskningsråd eller
            organisation har idag ett ansvar för forskning inom området. Samhället
            satsar stora resurser på att vården ska vara säker och effektiv
            med flera myndigheter och många aktörer inblandade. Trots detta
            finns stora problem med patientsäkerheten, och man kan ställa
            frågan om hur effektiva satsningarna är.
          </p>
          <head type="h1" xml:id="i-MXWL8KEpKbgNsb9xdgS35c">
            Behovet av kunskap
          </head>
          <p xml:id="i-WVQif5FZswoxsDVAJ9YcrV">
            Flera granskningar av det förebyggande säkerhetsarbetet inom
            sjukvården har gjorts av bl.a. Patientsäkerhetsutredningen och
            Riksrevisionen. De lyfter alla behovet av kunskap och av forskning.
            Inför utvecklingen av forskningspropositionen föreslog ett antal
            forskare att patientsäkerhet skulle behandlas som ett särskilt
            kunskapsområde, och vad det skulle kunna omfatta.
          </p>
          <p xml:id="i-PGkB2ETNNewqkeq3MQEGBP">
            Det sker stora ändringar inom sjukvården både medicinskt och
            organisatoriskt. Hur kommer det att påverka patientsäkerheten?
            Det finns ett behov av att förbättra och trygga säkerheten framöver
            och att ha tillräckligt kunskapsunderlag för detta.
          </p>
          <p xml:id="i-8aJC3ZcpwPkep7RfBz9hrg">
            Trots betydelsen av hög patientsäkerhet finns det en oklarhet
            och oenighet om vad det innebär i praktiken. Vad betyder bra patientsäkerhet
            och när är den tillräckligt bra? Det behövs en bättre vetenskapligt
            grundad kunskap om vad som behöver göras för att nå en hög säkerhet
            i vården. För att detta ska vara möjligt krävs en tillräckligt
            omfattande forskning av god kvalitet. Detta behöver få högre prioritet
            än tidigare, och staten behöver därför ta ett övergripande ansvar
            för att forskningen om patientsäkerhet motsvarar problemets storlek.
          </p>
          <head type="h1" xml:id="i-B5T3VHpSDfqQHdufThtb84">
            Forskningsprogram
          </head>
          <p xml:id="i-5MeFfFeTn6BvJHPhE1iUrm">
            För att möta nuvarande och framtida behov bör patientsäkerhet
            ses som ett särskilt kunskapsområde. Inom detta finns flera teman
            som är angelägna vid en kunskapsuppbyggnad. Några exempel:
          </p>
          <list style="ul">
            <item xml:id="i-TZktE25pjLmEpcrnY4DSy5">
              Omfattningen av vårdskador behöver bli bättre känd, bl.a. från
              öppen vård, psykiatrisk vård, barnsjukvård, rehabilitering och
              primärvård.
            </item>
            <item xml:id="i-2uX2AYG7GJsJQawUzt8AdL">
              Ekonomi, som omfattar både kostnader för vårdskador och för förebyggande
              insatser.
            </item>
            <item xml:id="i-P463hLBtVQas8NxhuAUsrZ">
              Nya eller förändrade risker då nya behandlingar och metoder införs.
            </item>
            <item xml:id="i-2YRSH33r2GGTSLy9vU47F1">
              Metoder för att involvera patienter och utveckla patientperspektivet
              i säkerhetsarbetet.
            </item>
            <item xml:id="i-gJiWe6uQaYQVkyRzMse5B">
              Information och informationsteknik ses både som riskfaktor och
              som hjälp för säkerheten. Begreppet eHälsa och olika e-tjänster
              medför behov av att kunna hantera de nya potentiella risker som
              kan uppkomma.
            </item>
            <item xml:id="i-Uqp8heYbdj6wGFtVmTeKhV">
              Studier av effekter och resultat av patientsäkerhetsarbete.
            </item>
            <item xml:id="i-M16VqfWR5UuPmmAaSe5ytK">
              Studier av vårdkedjor, för att identifiera problem och risker,
              samt utveckla förbättringar.
            </item>
            <item xml:id="i-MQQ99D3TZXeckGfFMRkGUh">
              Utveckling och utvärdering av metodik för patientsäkerhetsarbete,
              såsom rutiner, riskanalyser, händelseanalyser etc.
            </item>
          </list>
          <p xml:id="i-TdxgS3WtVcKDgQKM5GEU1J">
            Den andra uppgiften för ett forskningsprogram är att stödja den
            praktiska användningen så att kunskapen nyttiggörs och blir användbar
            för professionen. Därför behövs en målinriktad strategi som går
            från val av forskningsområden till att resultat ska komma till
            nytta för att sedan utvärderas. För att detta ska bli effektivt
            är det viktigt med ett samarbete med Socialstyrelsen, SKL och
            många andra aktörer inom vården.
          </p>
          <p xml:id="i-HwBFwTrnMVnyTwc3YBYB4x">
            För att genomföra detta föreslås ett särskilt forskningsprogram
            för patientsäkerhet. Det behöver vara långsiktigt med minst fem
            års utsträckning och ha en särskild avsatt finansiering. Programmet
            skulle kunna administreras av forskningsrådet Forte, vars ansvarsområde
            väl täcker forskningsområdet och initieras under 2018. Forte skulle
            kunna få i uppdrag att kartlägga nuvarande forskning, samt att
            utreda lämpliga organisatoriska lösningar för forskningsinsatser
            och för nyttiggörande av resultat. Detta behöver göras i samråd
            med olika aktörer inom vården.
          </p>
          <p xml:id="i-dXgP47gtWWnbcs6tBT2bC">
            Det behövs en finansiering som på ett rimligt sätt motsvarar
            problemets storlek. Man kan jämföra med samhällets satsning på
            forskning på trafiksäkerhet på minst 100 miljoner kronor. Inom
            vårdsektorn är antalet skadade och omkomna flerfaldigt större
            än inom trafiken. På sikt vore det rimligt med åtminstone 50 miljoner
            kronor årligen. Detta får behandlas i framtida budgetar.
          </p>
          <p xml:id="i-48twtWZ44HCyK62dwBsU55">
            Det behövs en finansiering för början av programmet. En kostnadsram
            inledningsvis på 30 miljoner kronor per år kan ses som lämplig.
            En möjlighet vore att detta skulle kunna inkluderas i ”patientmiljarden”.
            Ett skäl är att ett forskningsprogram långsiktigt skulle stötta
            flera av de målsättningar som finns där, vilket exempelvis uttrycks
            som ”samverkan mellan vårdgivare samt mellan landsting och kommun
            ska vårdens övergångar samordnas och säkras”. Ett utvecklat kunskapsunderlag
            skulle kunna ge stöd åt både utvecklingsarbete och utvärdering,
            och till exempel föreslås studier av vårdkedjor som ett särskilt
            forskningstema.
          </p>
        </div>
        <div type="motSignatures">
          <list>
            <item xml:id="i-G6xvJvK1UvHqmeXdQ1Kyht">
              Pernilla Stålhammar (MP)
            </item>
            <item xml:id="i-YUW9PaEUF9CgtRkdvDUN18">
              Maria Andersson Willner (S)
            </item>
          </list>
        </div>
      </div>
    </body>
  </text>
</TEI>
