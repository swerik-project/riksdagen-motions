<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00310">
  <teiHeader>
    <fileDesc>
      <titleStmt>
        <title>Brott mot företag</title>
        <author corresp="i-Ewi7Lwy3h4DBNJ2zradbNt">av Torkild Strandberg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Brott mot företag</title>
          <idno type="rdwebb">GU02Ju310</idno>
          <rs type="number">Ju310</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju310/text</ref>
          <ref type="dokument_url_html">http://data.riksdagen.se/dokument/GU02Ju310</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju310</ref>
          <ref type="doc">http://data.riksdagen.se/fil/0E495F60-79C4-4967-A00F-B32493186507</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ewi7Lwy3h4DBNJ2zradbNt</idno>
            <name>Torkild Strandberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2HR6vrRvPkFcWwdQGf8wnW" type="signed"/>
        <correspContext corresp="i-2HR6vrRvPkFcWwdQGf8wnW">
          <note type="signatory" corresp="i-Ewi7Lwy3h4DBNJ2zradbNt"/>
        </correspContext>
        <correspAction xml:id="i-FNwYniZpZE8tt8udHVZ5zX" type="referral">
          <date when="2006-11-07"/>
        </correspAction>
        <correspAction xml:id="i-R8qozej3f9TqrzUsB1eaiB" type="dismissal">
          <date when="2006-11-07"/>
        </correspAction>
        <correspAction xml:id="i-RU52iEiQCPsxHiSb7VeRBq" type="numbering">
          <date when="2006-11-02"/>
        </correspAction>
        <correspAction xml:id="i-9D26Pqskwj58kByz3QXb3M" type="submission">
          <date when="2006-10-31"/>
        </correspAction>
        <correspAction xml:id="i-Wj6gsXpr8fYkaon5FwR7CF" type="transfer">
          <date when="2006-10-31"/>
        </correspAction>
        <correspAction xml:id="i-38Ntho1m5RNjkiWnRdCF1E" type="assigned"/>
        <correspContext corresp="i-38Ntho1m5RNjkiWnRdCF1E">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-eH5AFsK8mXZMihDZ61hQs" type="motBody">
        <div xml:id="i-ERn11zofFD6Zwdx8p9a2v7" type="motProposal" subtype="förslag">
          <head xml:id="i-GjZgxTUDd5XdrsE3eqBndE">
            Förslag till riksdagsbeslut
          </head>
          <list xml:id="i-P15iJ8ABJEYPZyuz6nQkmk" style="ol">
            <item xml:id="i-3t47m14nyK4ro8NRRSuYBW">
              Riksdagen tillkännager för regeringen som sin mening vad i motionen
              anförs om behovet av fler poliser i Sverige.
            </item>
            <item xml:id="i-JHWdqsfx67Qun3xatw7yvV">
              Riksdagen tillkännager för regeringen som sin mening vad i motionen
              anförs om vikten av att polisen ges möjlighet att anställa fler
              med olika specialistkompetenser.
            </item>
            <item xml:id="i-AyWvqNmh1Dvodbay15UWYL">
              Riksdagen tillkännager för regeringen som sin mening vad i motionen
              anförs om vikten av en närvarande polis, även i glesbygd.
            </item>
            <item xml:id="i-CpoxNn6G1NFbfHon8egH2U">
              Riksdagen tillkännager för regeringen som sin mening vad i motionen
              anförs om att ge tullen utökade befogenheter.
            </item>
            <item xml:id="i-Vzk157dHSDkyvhjuMvzd2u">
              Riksdagen tillkännager för regeringen som sin mening vad i motionen
              anförs om företagare som brottsoffer.
            </item>
            <item xml:id="i-QLTRT7sKtgDpipxPdS5S48">
              Riksdagen tillkännager för regeringen som sin mening vad i motionen
              anförs om att överväga en sekretessbrytande regel mellan myndigheter
              i det brottsbekämpande arbetet.
            </item>
            <item xml:id="i-QKVR2MYKSXUNuskpmNYPJh">
              Riksdagen tillkännager för regeringen som sin mening vad i motionen
              anförs om att samordna olika myndigheters underrättelsearbete.
            </item>
            <item xml:id="i-NkCCz3jmjVAsoieuKbVhEf">
              Riksdagen tillkännager för regeringen som sin mening vad i motionen
              anförs om ett snabbspår för mängdbrottslighet i hela Sverige.
            </item>
            <item xml:id="i-3xJeL2RZUZnWVGC9t9fK4W">
              Riksdagen tillkännager för regeringen som sin mening vad i motionen
              anförs om ordningsbot för snatteri.
            </item>
            <item xml:id="i-2YFyavxLfm16uv4qDkbKFs">
              Riksdagen tillkännager för regeringen som sin mening vad i motionen
              anförs om att alla brott ska utredas.
            </item>
            <item xml:id="i-SPTCYAMSL3rtEE92YdHm2o">
              Riksdagen tillkännager för regeringen som sin mening vad i motionen
              anförs om samverkan mellan polis och socialtjänst.
            </item>
            <item xml:id="i-YJh3cWXYJnyRZj3Ye21r4L">
              Riksdagen tillkännager för regeringen som sin mening vad i motionen
              anförs om bekymringsbrev och bekymringssamtal.
            </item>
            <item xml:id="i-HpRcFSfDrUKJvVDk8hJKTr">
              Riksdagen tillkännager för regeringen som sin mening vad i motionen
              anförs om att avskaffa bötesstraff för unga lagöverträdare.
            </item>
            <item xml:id="i-7bHS4gRH7dhnXV5GLpzGMB">
              Riksdagen tillkännager för regeringen som sin mening vad i motionen
              anförs om helgavskiljning.
            </item>
            <item xml:id="i-AfwR6eQMb9HCLm6Ybjw9Jd">
              Riksdagen tillkännager för regeringen som sin mening vad i motionen
              anförs om att rån ska kunna bedömas som grova även om ett icke
              skarpladdat vapen används.
            </item>
            <item xml:id="i-9AQdQnxZPFRTymiXDF6TXg">
              Riksdagen tillkännager för regeringen som sin mening vad i motionen
              anförs om momsavdrag för belopp som stulits vid rån eller stöld.
              1
            </item>
          </list>
          <p xml:id="i-KZUp2HK8W8BGYbaReRk8cr">
            1 Yrkande 16 hänvisat till SkU.
          </p>
        </div>
        <div xml:id="i-Tr4c8e7VDwpESipJKuhj2V" type="motContent">
          <head xml:id="i-R4yepaSMkLRNxbGqc2W846" type="h1">
            Brott mot företag
          </head>
          <head xml:id="i-MeCeJZz8xdwsRJLrXAHURh" type="h1">
            Inledning
          </head>
          <p xml:id="i-XS5synR2TRapxqdXNy9xMN">
            Nya och växande företag ska skapa de nya jobben. Frågan är dock
            vem som vill bli företagare när säkerheten inte kan garanteras.
            Brottsligheten mot små och medelstora företag ökar. Det handlar
            om såväl stöld och häleri som bedrägerier och hot. Brottsligheten
            är dyr inte bara för Sveriges företagare utan för hela Sverige.
          </p>
          <p xml:id="i-FnA2EMVBM2RNQmqaVF7T3A">
            I brottslighetens spår växer också en rädsla: företagare som
            känner rädsla och oro varje dag de går till jobbet, rädsla för
            att den maskerade man som rånade butiken en vecka tidigare återigen
            ska kliva över tröskeln, rädsla för att ännu en gång komma att
            mötas av kaos när man kommer till sitt företag.
          </p>
          <p xml:id="i-9Sb8YptsqziFrynuQuC4uf">
            Skrämmande är också den hopplöshet, modlöshet och misstro mot
            den svenska rättsstaten som nu gror bland småföretagarna. I en
            undersökning som Företagarna gjort svarar endast 18 % av de tillfrågade
            småföretagarna att de tycker att polisen gör ett bra jobb och
            över hälften anser att staten ger dem ett dåligt skydd mot brott.
          </p>
          <p xml:id="i-AH3uzDCTxT12KZqCQDnCLG">
            I Socialdemokratins Sverige har de företagare som drabbats av
            brott glömts bort. Företagaren framställs ofta som en presumtiv
            brottsling och sällan eller aldrig som ett brottsoffer. Ett talande
            exempel på detta är regleringsbrevet till polisen år 2005 där
            brottslighet som riktas mot näringsidkare inte nämns med ett enda
            ord. Ytterligare ett exempel är att trots att bluffakturor är
            ett stort problem för landets företagare håller ingen åklagare
            i skrivande stund på att utreda något ärende beträffande dessa
            brott.
          </p>
          <p xml:id="i-KHGJmAF4ymAWimF3TTMdZ6">
            En väl fungerande rättsstat är en förutsättning för all företagsamhet.
            Därför måste rättsstaten återupprättas. Brott mot företag måste
            tas på allvar, oavsett hur litet brottet är. Lagstiftningen måste
            göras om så att företag ges möjlighet att effektivt skydda sin
            personal och sin verksamhet. Sverige behöver fler poliser och
            polisen måste få den kompetens som behövs för att motverka och
            klara upp brott mot företag. Det är först då som Sveriges företagare
            återfår tron på rättsstaten. Det är först då som vi får trygga
            företagare som kan fokusera på jobb och tillväxt.
          </p>
          <head xml:id="i-BuDWhzFJmYzFoyrLSTjEgU" type="h1">
            Effekterna av den vingklippta rättsstaten
          </head>
          <p xml:id="i-XpwNz5M8SPKHmA8BXFmZXL">
            I den undersökning som Företagarna genomförde för ett par år
            sedan visade det sig att så många som var tredje av landets småföretagare
            hade utsatts för brott under år 2001. Ingen liknande kartläggning
            har gjorts sedan dess. Det finns inget som tyder på att situationen
            skulle ha förbättrats.
          </p>
          <p xml:id="i-2wHH555hUNG15R4N8kx28G">
            Lika viktigt som det är att Sveriges företagare kan lita på att
            polisen kommer då de ringer, lika viktigt är det att brotten som
            de drabbas av klaras upp. I dag ligger högar av brott outredda
            och många som begår brott kan begå brott på brott utan att gripas.
            2004 kunde endast 16 % av de anmälda brotten bindas till en gärningsman
            och således klaras upp. Även för brott som tidigare haft en hög
            uppklaringsprocent har andelen uppklarade brott sjunkit. Mellan
            åren 1975 och 1994 klarades exempelvis över 70 % av de anmälda
            butiksstölderna och snatteribrotten upp. I dag klaras knappt 60
            % upp. Det är viktigt att påpeka att mörkertalet för dessa brott
            är stort, så den faktiska uppklaringsprocenten torde vara betydligt
            lägre.
          </p>
          <p xml:id="i-12RKCrQHNZDnE5z4sXp5Vf">
            De senaste tio årens försvagade svenska rättsstat avspeglas tydligt
            i den officiella brottsstatistiken. Många av de brott som företag
            och företagare utsätts för har ökat i antal, därtill har nya hotbilder
            växt fram. Hot och utpressning, IT-relaterad brottslighet, såsom
            kapning av hemsidor, datorintrång m.m. har blivit allt vanligare.
          </p>
          <p xml:id="i-Q2NoGb7RCJG76tUJr4m9nZ">
            När staten misslyckas i sin uppgift att skydda företagarna så
            vältras slutligen kostnaden för brottsligheten och förebyggandet
            av brott över på de enskilda näringsidkarna. För den enskilde
            näringsidkaren som har utsatts för ett brott blir de ekonomiska
            konsekvenserna svåra. Vissa ger upp och lägger ned sin verksamhet,
            rädda för att än en gång drabbas. Andra kan inte fortsätta, trots
            att de vill, eftersom de inte längre får teckna försäkringar,
            vilket i förlängningen leder till att de inte får fler lån eller
            krediter. Den misslyckade kriminalpolitiken får inte bara kännbara
            konsekvenser för dem som direkt drabbas av brottsligheten utan
            också för företagarkollektivet i sin helhet. Kostnaderna för larm,
            bevakning, försäkringar och andra brottsförebyggande åtgärder
            har stigit enormt. Många företagare vittnar om att de snart nått
            vägs ände och att kostnaderna riskerar att tränga undan mer produktionsinriktade
            investeringar. I slutändan riskerar företagsamheten i sin helhet
            att hämmas.
          </p>
          <p xml:id="i-3FDPy46fptx6uJeQ1vCZZ6">
            Från politikerhåll talas det om att det är de små företagen som
            ska stå för tillväxten. Det hävdas att det är dessa som ska skapa
            de nya jobben. Men frågan är vem som vill bli företagare när varken
            företagets, företagarens eller den anställdes säkerhet kan garanteras.
            För att företagen ska kunna arbeta effektivt, ge trygga jobb och
            bidra till ökad välfärd krävs en fungerade rättsstat. Den enskilde
            företagaren måste kunna lita på att polisen kommer då han/hon
            ringer, att försäkringsbolagen är beredda att stå för uppkomna
            skador och att brotten som de utsätts för klaras upp.
          </p>
          <p xml:id="i-EcLH7TB9Hx9NbdUEJsjDUF">
            Jag föreslår följande:
          </p>
          <list xml:id="i-D15rYqPAGvXWsXyXFA9qx" style="ul">
            <item xml:id="i-DDfrcLNS3MdRQPtdaw5cCw">
              Sverige behöver fler poliser. Risken för upptäckt är den enskilt
              viktigaste åtgärden för att minska brottsligheten. En lokalt närvarande,
              synlig polis i hela Sverige förebygger brottslighet och är effektiv
              i att klara upp brott.
            </item>
            <item xml:id="i-4SKmb9AGu2PUTXwPtgTQGF">
              Särskild kompetens inom polisen. I dag utgörs polisorganisationens
              personal av antingen utbildade poliser eller viktig civilanställd
              personal, som framför allt utför administrativt stöd. Utredningsverksamheten
              inom polisen skulle tjäna på en satsning på fler kompetenser,
              t.ex. inom ekobrott och IT-brott.
            </item>
            <item xml:id="i-Vq6yENdzNRbz3WniCgnTmf">
              Återupprätta den rättsliga infrastrukturen och stoppa nedläggningen
              av polisstationer. Över 100 polisstationer har lagts ned sedan
              1994. Avståndet till polisen har blivit allt längre. Ett exempel
              är polisområdet Gällivare/Jokkmokk som, enligt en undersökning
              från Polisförbundet, på helgkvällar ibland bemannas av två poliser
              på en yta som är större än Belgiens.
            </item>
            <item xml:id="i-RedQq6ehGeE3jCGf9FvDE">
              Polis i glesbygd. Polisnärvaron i glesbygd måste tryggas. För
              att minska polisens utryckningstid och öka effektiviteten, behöver
              polisen få möjlighet till mer flexibel stationering. Exempelvis
              bör det finnas möjlighet för den enskilde polisen att ta med sig
              polisbilen och delar av utrustningen hem, vilket skulle förkorta
              utryckningstiderna avsevärt.
            </item>
            <item xml:id="i-JHZZ43y1SyQJcChH42JKsW">
              Använd tullens resurser. Tullen behöver utvidgade befogenheter.
              Ett bra exempel är att tullen i dag saknar rätt att eftersöka
              stöldgods. Genom att utöka tullens befogenheter kan kampen mot
              brottsligheten bli långt effektivare.
            </item>
            <item xml:id="i-Xz5gnYd5BNLRqbVsWjov67">
              Företagare är också brottsoffer. Brottsofferperspektivet måste
              bli tydligt när man som företagare eller anställd har utsatts
              för ett brott. Företagare betraktas ofta som en så stark part
              att brottsofferperspektivet satts åt sidan. Samhällets stödfunktioner
              måste tydligt omfatta även människor som i sitt arbete eller i
              sitt företag blivit brottsoffer.
            </item>
            <item xml:id="i-T6apnpk1VtTppNWDekPHQw">
              Organisationsgraden bör bli en tydligare straffskärpningsgrund
              än i dag. Brott som personer i välorganiserade ligor ligger bakom
              ska generera ett högre straffvärde än när en i och för sig lika
              grov brottslig gärning begås, men utan koppling till organiserad
              brottslighet.
            </item>
            <item xml:id="i-51t74VEh8uKHy5GBVa79eG">
              Nya sekretessregler. De brottsbekämpande myndigheterna måste
              ges redskap att samverka i kampen mot brottsligheten. Sekretessregler
              får inte sätta käppar i hjulet för ett sådant samarbete. En sekretessbrytande
              regel mellan myndigheter i det brottsbekämpande arbetet bör övervägas.
              Vidare bör sekretesskyddet hos de brottsbekämpande myndigheterna
              harmoniseras.
            </item>
            <item xml:id="i-Wca3j1NLzrk4WbxdTdDkm4">
              Bort från stuprören i rättsväsendet. Ett exempel är de olika
              myndigheternas underrättelsearbete. Ofta omnämns samma gärningsmän
              i arbetet hos flera myndigheter, som inte sällan är omedvetna
              om varandras arbete. Svenska myndigheter måste samordna sina insatser
              gällande underrättelseuppgifter. Avsikten är att representanter
              från underrättelseverksamheten inom t.ex. polis och tull samt
              representanter från andra brottsbekämpande myndigheter, såsom
              Säkerhetspolisen, Ekobrottsmyndigheten, Kriminalvårdsstyrelsen,
              Skatteverket och Kustbevakningen, sitter samlokaliserade i ett
              nationellt underrättelsecentrum, NUC.
            </item>
          </list>
          <head xml:id="i-S7bxaefYDwrvKEUue3LXTr" type="h1">
            Detaljhandeln en riskfylld bransch
          </head>
          <p xml:id="i-QfDtxeNEDZ6ChHQoQ8PTFb">
            Svensk Handel har räknat ut att kostnaden för det brottsliga
            svinnet i genomsnitt uppgår till 3 % av detaljhandelsföretagens
            omsättning. En summa som motsvarar 30 000 till 40 000 heltidsjobb.
            För vissa utsatta branscher är kostnaden ännu högre. Till exempel
            bör en företagare som etablerar sig i byggbranschen räkna med
            en kostnad på minst 7 %. Enligt Svensk Handel begås det över 20
            miljoner snatteribrott varje år. Men endast 67 000 av dessa polisanmäls,
            och av de anmälda brotten leder endast 36 000 till rättslig påföljd.
            Den låga anmälningsbenägenheten tyder på ett lågt förtroende för
            rättsväsendet.
          </p>
          <p xml:id="i-PTvDgPCoWc6DGrsXkf4DJS">
            Vidare visar statistiken att butikerna i storstäderna generellt
            sett är mer drabbade och att de butiker som ligger längs affärsgator
            eller i köpcentrum tenderar att utsättas för fler stölder, likaså
            butiker i bostadsområden som har stora sociala problem. Denna
            kunskap torde kunna användas i arbetet för hur man ska rikta polisinsatser
            och annat förebyggande arbete. En lokalt närvarande polis är effektiv
            i det brottsförebyggande arbetet.
          </p>
          <p xml:id="i-ERZyHvKDEf7MNFRk4zF3HJ">
            Butiksstölderna/snatteribrotten har ett starkt samband med den
            övriga brottsligheten i samhället. Inte bara i den meningen att
            många tungt kriminellt belastade personer, som missbrukare, ofta
            begår dessa brott utan även i en vidare mening. Det är som ordspråket
            säger: Det börjar med en knappnål och slutar med en silverskål.
            Ett till synes oskyldigt snatteribrott är ofta det första brott
            som en ung person begår. En fjärdedel av gärningsmännen är ungdomar
            i åldern 1520 år. I relation till sin andel av hela befolkningen
            är antalet ungdomar som misstänks för butiksstöld alltså stort.
            Därför är det viktigt att sätta in kraftfulla samhälleliga insatser
            när tid väl är och att ge såväl polisen som butiksägare de förutsättningar
            som krävs för att stoppa dessa brott. Det handlar dock inte bara
            om riktade polisinsatser utan även om ett mer övergripande normbildande
            arbete. Till exempel måste attityder som att det ändå inte drabbar
            någon fattig och att snatteri inte är en riktig stöld motarbetas.
          </p>
          <p xml:id="i-7iF3LNiYeASdZqxfBMgkZg">
            Den enskilde butiksägaren kan inte klara av att stoppa stölderna/snatterierna
            själv. En butiksägare i centrala Stockholm berättar att trots
            att han vidtagit alla tänkbara brottsförebyggande åtgärder blir
            han fortfarande av med vart hundrade plagg. Det handlar inte bara
            om att dessa brott i sig är svåra att stoppa för den enskilde
            näringsidkaren utan också om att butiksstölderna har förändrats
            till sin karaktär. Personer med insikt i hur butiksstölder utvecklats
            över åren beskriver en utveckling där stölderna blivit fler och
            där många av gärningsmännen blivit alltmer professionella. I dag
            är det inte alls ovanligt att hela gäng går in i en butik för
            att stjäla. Det finns kriminella som specialiserat sig på specifika
            varor och andra som utför rena beställningsjobb. Lägg därtill
            att detaljhandeln är extra sårbar, som en följd av den omfattande
            kontanthanteringen och den vittgående självbetjäningen. Medan
            den tillfälliga snattaren ofta stjäl en vara i stundens ingivelse
            så är den mer vanemässiga brottslingen betydligt mer målstyrd.
            Han eller hon begår ofta stöldbrottet i syfte att omsätta det
            tillgripna i rena pengar. Att fokusera på hela stöldkedjan från
            brottsplanering till utförande och avyttrande av stöldgodset är
            därför nödvändigt. En stor del av stöldgodset säljs till mindre
            nogräknade handlare. Dessutom smugglas stulna varor ut ur landet.
          </p>
          <p xml:id="i-EimrPSaMgGH71bMc1uEpVC">
            Butiksrån är inte lika vanligt förekommande som butiksstölder.
            Men för dem som drabbas blir konsekvenserna svåra. Under 2004
            begicks 839 butiksrån. Den generella risken att utsättas för butiksrån
            kan därmed sägas vara relativt liten. För första gången på tio
            år har antalet butiksrån minskat. Det bör dock påpekas att om
            man delar upp statistiken i rån med och rån utan skjutvapen, ser
            man att det framför allt är rånen utan vapen som sjunkit till
            sitt antal. Den trend vi sett under en längre tid nu, att rånen
            blir brutalare, att våldet och råheten ökar, kvarstår. Risken
            för butiksrån varierar regionalt och risken är högre i urbaniserade
            län. Butiksrånen kan sägas vara ett ungdomsbrott i den meningen
            att en stor andel av gärningsmännen är personer mellan 15 och
            20 år. Men det är trots allt ytterst få ungdomar som begår butiksrånen,
            eftersom brottet allmänt sett är förhållandevis ovanligt. Till
            skillnad från butiksstölderna/snatterierna som ofta är ett förstagångsbrott,
            har den person som utför ett butiksrån ofta redan ett digert brottsregister.
          </p>
          <p xml:id="i-Ju8Sk3fEwY9GnYYGbMPEUc">
            För alla som drabbas av ett rån innebär det givetvis ett ekonomiskt
            bortfall. För näringsidkare i branscher där det är svårt att teckna
            en försäkring, exempelvis urmakare och juvelerare, kan ett enda
            rån få förödande konsekvenser. Men för de allra flesta är inte
            det ekonomiska avbräcket den svåraste konsekvensen utan den psykiska
            påfrestning rånet inneburit rädslan och ångesten är stor oavsett
            om rånet skett med ett skarpladdat vapen eller inte. Därför måste
            större hänsyn än vad som görs i dag tas till den rånades upplevelse.
          </p>
          <p xml:id="i-PZJ3WPdvDVxVwBL5Sqweza">
            Jag föreslår följande:
          </p>
          <list xml:id="i-8yMeF2cjcQuDiaXpQkszr" style="ul">
            <item xml:id="i-VRgxfeaDbRB6R5xuDbQAYr">
              Snabbspår för mängdbrott i hela landet. Snatteri och butiksstölder
              är ofta en inkörsport till annan brottslighet. Samhällets reaktioner
              på denna kriminalitet bör vara tidiga och tydliga. Ett snabbspår
              för mängdbrottslighet där polis, åklagare och domstol samarbetar
              för att skynda på processen provas nu i Stockholm. Detta försök
              kan utvidgas till hela landet.
            </item>
            <item xml:id="i-Ruozi4XbxafedtsjhSZyB5">
              Ordningsbot för snatteri. Erfarenheterna inom polisen av svårigheter
              vad gäller uppsåtsbedömning i samband med snatteri är numera så
              goda att man bör kunna ge polisen behörighet att utfärda ordningsbot
              för snatteribrott för vuxna gärningsmän. (När det gäller ungdomar
              bör ärendet alltid lämnas till åklagare.) Härigenom kan en snabb
              och effektiv lagföring åstadkommas inom ett för samhället sammantaget
              sett allvarligt skadeverkande förmögenhetsområde utan att rättssäkerheten
              åsidosätts. Därigenom kan åklagarna koncentrera sig mer på handläggningen
              av den för varje enskilt brott betraktat grövre och mer komplicerade
              brottsbekämpningen.
            </item>
            <item xml:id="i-3x6FFTvDnTLSk4Y9kDKeSi">
              Huliganlag för handeln. Så kallade huliganer kan, efter beslut
              av åklagare, utestängas från idrottsarenor under en viss tid.
              Ett sådant tillträdesförbud kan beslutas om det finns risk för
              att en person kommer att begå brott, t.ex. misshandel eller skadegörelse,
              under kommande idrottsarrangemang. Vid riskbedömningen ska särskilt
              beaktas om personen tidigare begått sådana brott. Ett liknande
              förbud borde införas för personer som dömts för t.ex. butiksstölder,
              hot eller andra brott mot handlare. Åklagarens beslut ska kunna
              prövas av tingsrätten och åklagaren får häva eller ändra ett förbud,
              om det på grund av ändrade förhållanden finns skäl till det.
            </item>
            <item xml:id="i-UcgfZJ4pMnuHCDxhy7XSWc">
              Helhetsgrepp för att stoppa ungdomsbrottsligheten.
            </item>
          </list>
          <head xml:id="i-GH9AsND5fifWJtES4jHwk9" type="h1">
            Alla brott ska utredas
          </head>
          <p xml:id="i-FTDoxUzvZVjHre9o3ZhpHs">
            Brottsligheten sjunker i åldrarna och unga människors kriminalitet
            blir alltmer avancerad. Samtidigt förblir tusentals brott outredda
            eftersom den brottsmisstänkte varit under 15 år. Polisen ska utreda
            alla brott, även om gärningsmannen är under 15 år. I dag sker
            detta undantagsvis. Om det gäller grova brott eller skuldfrågan
            är oklar ska fallet utredas i domstol. Sedan är det socialtjänsten
            som bestämmer vilka insatser som bäst hjälper den unge. Att låta
            domstolen ta ställning till ansvarfrågan handlar bl.a. om att
            värna brottsoffer. I Folkpartiet liberalernas partimotion Bekämpa
            ungdomsbrottsligheten (2005/06), föreslås en mängd omfattande
            insatser.
          </p>
          <head xml:id="i-TEiByVQmteRajmq3HRAQk4" type="h1">
            Bättre samverkan mellan polis och socialtjänst
          </head>
          <p xml:id="i-GgggJNiuyaRXtZNd6yJifa">
            För att samhället ska kunna vidta åtgärder i tid när unga människor
            är i början av en brottslig bana, krävs det att berörda myndigheter
            har tillgång till nödvändig information. Det är därför inte bra
            att dagens system innebär att om polisen påträffar en 15-åring
            som begått ett brott, kan den unge ha ett till synes helt lagligt
            förflutet trots att han eller hon har hunnit begå en rad brott
            tidigare. Information som finns hos socialtjänsten om en icke
            straffmyndig persons brottslighet, bör därför kunna göras tillgänglig
            för polisen i syfte att stärka polisens och socialtjänstens samarbete
            kring nödvändiga insatser för den unge.
          </p>
          <head xml:id="i-QFnpnsFy1hNt8ThcvZFcih" type="h1">
            Ingrip tidigt och tydligt mot unga som vistas i fel miljö bekymringsbrev
            och bekymringssamtal
          </head>
          <p xml:id="i-2P98Tis1N4LYKEjwcrJDBg">
            I flera av våra grannländer, och även på vissa håll i Sverige,
            har man börjat med s.k. bekymringsbrev och samtal. I korthet går
            arbetet ut på att så fort polisen, eller de sociala myndigheterna,
            identifierar en ung människa i en olämplig miljö eller omgivning,
            informeras föräldrarna. Föräldrarna uppmanas att samtala med sitt
            barn om det inträffade och erbjuds att kontakta polisen. Detta
            ställer stora krav på samarbete mellan polis och socialtjänst.
            I exempelvis Eslöv sitter några av socialtjänstens ungdomshandläggare
            på polisstationen. Detta gör att samarbetet underlättas. Detta
            är en modell som med fördel kan prövas på flera orter i Sverige.
          </p>
          <head xml:id="i-HgK1dTcSwZybdcxskT26iU" type="h1">
            Sänd rätt signaler avskaffa bötesstraffen för unga
          </head>
          <p xml:id="i-HJtqR27y5Rw6JuN2cFy4gc">
            Böter kan sända signalen till den unge om att man kan köpa sig
            fri från ett brott. Bötesstraff för unga lagöverträdare (utom
            de rena bötesförseelserna) bör därför avskaffas. Dessutom kan
            ungdomar få en ekonomisk börda eftersläpande under lång tid i
            livet. Risken finns också att det i stället blir föräldrarna som
            betalar.
          </p>
          <head xml:id="i-FEzWFWPDK71zUXgZUqG2XY" type="h1">
            Helgavskiljning
          </head>
          <p xml:id="i-9zsVpq8szVSZZGDM1HE7qo">
            Pröva ett system där domstolen kan döma den unge till ett kortare
            frihetsstraff, t.ex. att avskiljas från sin normala hemmiljö och
            delta i påverkans- och attitydprogram inom institutioners ungdomsvård.
          </p>
          <list xml:id="i-E72s4KCPvTcncsGcrMutNE" style="ul">
            <item xml:id="i-MJmrqPUdm5KpHrnvwRm41p">
              Rån Om ett rån skett med ett vapen måste rånet, för att bedömas
              som grovt, i de flesta fall ha varit skarpladdat. Detta är av
              mindre betydelse för brottsoffret i rånsituationen rädslan och
              ångesten är lika stor om vapnet varit skarpladdat eller inte.
              Lagstiftningen bör skärpas när det gäller rån där oladdade vapen
              eller attrapper används.
            </item>
            <item xml:id="i-WPGu9PnNBDx8wydBrWJHjW">
              Momsavdrag för belopp som har berövats vid stöld eller rån. En
              företagare som utsätts för rån eller stöld tvingas i dag betala
              utgående moms på det belopp som har stulits. När det är fastlagt
              att ett rån eller en stöld har begåtts bör det vara möjligt för
              den drabbade företagaren att i momsredovisningen göra avdrag för
              det belopp som stulits så att företagaren inte drabbas dubbelt
              på det sätt som han/hon gör i dag.
            </item>
          </list>
          <head xml:id="i-KuCZSrWpu123tisoHPwAk7" type="h1">
            IT-baserad brottslighet morgondagens brottsplats
          </head>
          <p xml:id="i-DYCgfWX49KyWKrNYjPacKH">
            Teknikutvecklingen leder till att brottsligheten ändrar karaktär.
            Den IT-baserade brottslighet som drabbar företagen kan därför
            se mycket olika ut. Det handlar såväl om dataintrång, som virus,
            bedrägerier och svindlerier.
          </p>
          <p xml:id="i-STE5sPEkpaPP7E6rnLFx2M">
            Den IT-baserade brottsligheten ökar i takt med att IT-användandet
            ökar. Enligt BRÅ anmäls en mycket liten del av den IT-baserade
            brottsligheten. Ett skäl är att företagen inte vill skylta med
            att det finns luckor i deras IT-säkerhet. Men det avgörande skälet
            är att det kostar mer än vad det smakar att anmäla. Anmälningar
            tar tid från annat och tilltron till att polisen verkligen har
            resurser och kunskap för att genomföra en utredning är mycket
            låg.
          </p>
          <p xml:id="i-K1GNYvafQ4Ht2b6auSJLW7">
            I en nära framtid kommer troligen en allt större andel av den
            brottslighet som företagsvärlden utsätts för att ske inom den
            IT-baserade miljön. Det finns därför mycket som talar för att
            polisen måste utbildas på detta område, men även att den ges de
            resurser som krävs för att utreda och lösa den här typen av brottslighet.
          </p>
          <p xml:id="i-4ex4wcEwmNTpNg9MFj1Ka7">
            Jag föreslår följande:
          </p>
          <list xml:id="i-3JvVnxjfqe7RuhM29Uzz9W" style="ul">
            <item xml:id="i-LkEyZefKstGsdsx6PtkGFA">
              Mer utbildning för polis och rättsväsende om IT-brottsligheten.
            </item>
            <item xml:id="i-V9RdML48fjGi2v7k1oCoaN">
              Ny brottslighet behöver nya redskap.
            </item>
            <item xml:id="i-7eDRA6jccfcYDb4cCeBtwM">
              Ny kunskap behövs för att polis och rättsväsende på ett effektivt
              sätt ska kunna utreda och lösa den IT-relaterade brottsligheten.
            </item>
          </list>
        </div>
        <div xml:id="i-RYzHH2tjn9Q1gGayGMUsqw" type="signatureBlock">
          <list xml:id="i-i71FjorgLSvp3B3BNFqyD">
            <item xml:id="i-3FWmW8WXkt6YgQEtGzaSJw" who="i-Ewi7Lwy3h4DBNJ2zradbNt" type="signature">
              Torkild Strandberg (fp)
            </item>
          </list>
        </div>
      </div>
    </body>
  </text>
</TEI>
