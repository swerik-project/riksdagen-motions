<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00440">
  <teiHeader>
    <fileDesc>
      <titleStmt>
        <title>Biodrivmedelsindustri för att rusta Sverige mot oljeproduktionstoppen (peak oil)</title>
        <author corresp="i-C2s3YhmmVmNkgvznmmnD4x">av Per Bolund (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biodrivmedelsindustri för att rusta Sverige mot oljeproduktionstoppen (peak oil)</title>
          <idno type="rdwebb">H102N440</idno>
          <rs type="number">N440</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N440/text</ref>
          <ref type="dokument_url_html">http://data.riksdagen.se/dokument/H102N440</ref>
          <ref type="dokumentstatus_url_xml">http://data.riksdagen.se/dokumentstatus/H102N440</ref>
          <ref type="doc">http://data.riksdagen.se/fil/C9C135FF-5BB4-425A-94DF-EB3402D57223</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RVB5HvUbPUntrpF6DNx34G" type="signed"/>
        <correspContext corresp="i-RVB5HvUbPUntrpF6DNx34G">
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction type="numbering" xml:id="i-71NdQA1diuJsnwiGcFtEDY">
          <date when="2013-10-08"/>
        </correspAction>
        <correspAction type="submission" xml:id="i-P32UL2PhQpXSpsC8qJ9ewA">
          <date when="2013-10-04"/>
        </correspAction>
        <correspAction type="transfer" xml:id="i-gtAgWVwZeXsYu6cVJ74Cj">
          <date when="2013-10-04"/>
        </correspAction>
        <correspAction type="assigned" xml:id="i-YMfqHsjwrf1YGxAvR3qGn8"/>
        <correspContext corresp="i-YMfqHsjwrf1YGxAvR3qGn8">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-LR3c7CJ9h5wZdy3MrHw7tp">
            Förslag till riksdagsbeslut
          </head>
          <p xml:id="i-BZZ6vHkjK5cs8mpW1RCDmc">
            Riksdagen tillkännager för regeringen som sin mening vad som
            anförs i motionen om att utreda ett nytt system för att minska
            Sveriges oljeberoende genom att införa en prisförsäkring för industriell
            produktion av andra generationens biodrivmedel.
          </p>
        </div>
        <div type="motContent">
          <head type="h1" xml:id="i-3sxTgxMHq8W5issrxJ4Q8P">
            Motivering
          </head>
          <p xml:id="i-9AkKG9spFiixXd56v3QPKw">
            Den globala tillgången på olja är begränsad. Det börjar nu visa
            sig tydligt genom att allt färre länder exporterar olja på världsmarknaden
            och att oljepriset ligger på historiskt mycket höga nivåer. För
            att skydda Sverige mot bristande tillgång på bensin och diesel
            och för att minska vår sårbarhet inför risker med kraftiga pristoppar
            på råolja bör Sverige så snabbt som möjligt minska sitt beroende
            av fossila bränslen.
          </p>
          <p xml:id="i-94FWtM6CSsUXyJS8wamUbE">
            Den sektor i vårt land som är mest beroende av oljebaserade bränslen
            är transportsektorn. För vägtransporter är Sverige fortfarande
            till 95 % beroende av fossila bränslen, vilket riskerar att göra
            hela samhället onödigt sårbart. Om vi istället kan stimulera en
            utveckling mot ökad inhemsk produktion av andra generationens
            biodrivmedel från skog och jordbruksrester skulle det samtidigt
            minska vårt importberoende och vår sårbarhet, ge nya jobb i svensk
            industri och minska klimatpåverkan från svenska transporter kraftigt.
          </p>
          <head type="h1" xml:id="i-UcRUzXgZoBGBmxL1RZra5C">
            Minska riskerna för investerare
          </head>
          <p xml:id="i-5JzKcHmesJUN6KkrFPzh6b">
            Biobränsleproduktion förväntas i framtiden vara konkurrenskraftig
            med produktion av fossila drivmedel om dagens världsmarknadspris
            och den svenska koldioxidskatten bibehålls. Dock finns betydande
            risker både politiskt och på världsmarknaden som gör att industriell
            utveckling idag inte kommer till stånd. En stor politisk risk
            som investerare måste förhålla sig till är naturligtvis att klimatpolitiken
            misslyckas och därmed att priserna på fossila bränslen sjunker.
            Det finns också betydande kostnader för dem som är tidigt ute
            i samband med industriell utveckling. Dessa kostnader uppstår
            på grund av att produktionskostnaderna normalt faller kraftigt
            i takt med att industriell produktion utvecklas.
          </p>
          <p xml:id="i-BBTaNorgLBRkHQ4PRDWgG7">
            Biobränsle är ingen universallösning på framtidens transport-
            och kommunikationsutmaningar. Biomassa (i alla dess former) kommer
            förmodligen att vara en eftertraktad råvara både som bränsle för
            uppvärmning, som bränsle för fordon, som råvara för olika typer
            av material och t.ex. inom kemisk industri m.m. Biobränsle kommer
            dock att behövas inom transportsektorn under översiktlig tid och
            utgöra en viktig komponent för att klara transportbehoven i övergången
            till ett fossilfritt samhälle.
          </p>
          <head type="h1" xml:id="i-USpDvWHQzLYFf3BMiuTScc">
            Prisförsäkring för biodrivmedel
          </head>
          <p xml:id="i-Ffxrh3nRj98XZx44Rdn8n">
            Genom att införa ett stödsystem i form av en sorts prisförsäkring
            för industriell framställning av andra generationens biobränsle
            kan dessa osäkerheter minimeras och investeringar kan börja komma
            till stånd. Stödet bör omfatta andra generationens biodrivmedel
            som görs på avfall, biprodukter från jord- och skogsbrukets leveranskedjor,
            cellulosa eller hemicellulosa. Ett sådant stöd syftar till att
            skapa den trygghet på marknaden som behövs för att industriella
            investerare ska våga gå in och bygga fullskaliga fabriker för
            andra generationens biobränslen.
          </p>
          <p xml:id="i-E6KGeSXmNNarb15gRdmgkF">
            Med tanke på framtida konkurrens om bioråvaran och markanvändning
            bör endast bränsle som producerats på ett hållbart sätt ges stöd.
            Förutom att drivmedlen behövs för att få ett hållbart transportsystem,
            ska de ge ansenlig klimatnytta, inte hota den biologiska mångfalden
            och inte konkurrera med matproduktion.
          </p>
          <p xml:id="i-CU6VgdNRnuu8YpwVhADr5f">
            Förslaget innebär en prisförsäkring per liter bränsle. Stödet
            ska syfta till att försäkra producenterna mot fallande världsmarknadspris
            på fossila drivmedel, försäkra mot riskerna av fallande koldioxidskatt
            samt ge ett stöd för industriell utveckling av produktionsteknik.
            Stödet trappas ned årligen då kostnaderna och riskerna kommer
            att vara fallande. Stödet kan finansieras av drivmedelsanvändarna
            kollektivt på ett liknande sätt som elcertifikatsystemet finansieras
            av elanvändarna. Till skillnad från elcertifikatsystemet är dock
            stödet på förhand bestämt, vilket gör det lättare för investerare
            att på förhand kunna göra kalkyler.
          </p>
          <p xml:id="i-5EYEPusgSdBH7jRxgNiK6x">
            Stödet är utformat som en försäkring mot fallande eller stagnerande
            fossildrivmedelspriser. Vid fortsatt stigande fossildrivmedelspris
            kommer stödet inte att ge några kostnader, men vid låga fossildrivmedelspriser
            faller stödet ut och ger lönsamhet för investerarna. Ett tak bör
            sättas för hur mycket stöd som kan utgå per år, vilket försäkrar
            drivmedelsanvändarna mot allt för stora kostnader. Systemet ska
            vara neutralt i förhållande till vilken teknisk standard på bränsle
            som produceras.
          </p>
        </div>
        <div type="motSignatures">
          <list>
            <item xml:id="i-MtrZudzcT5NCD8DBbaNREU">
              Per Bolund (MP)
            </item>
          </list>
        </div>
      </div>
    </body>
  </text>
</TEI>
