<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00316">
  <teiHeader>
    <fileDesc>
      <titleStmt>
        <title>Fattigdomsbekämpning</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fattigdomsbekämpning</title>
          <idno type="rdwebb">GV02U316</idno>
          <rs type="number">U316</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U316/text</ref>
          <ref type="dokument_url_html">http://data.riksdagen.se/dokument/GV02U316</ref>
          <ref type="dokumentstatus_url_xml">http://data.riksdagen.se/dokumentstatus/GV02U316</ref>
          <ref type="doc">http://data.riksdagen.se/fil/5034C47E-3F3D-4011-B711-6A1D02ACD118</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D9FLqttCvCpNFTVM8FENDX" type="signed"/>
        <correspContext corresp="i-D9FLqttCvCpNFTVM8FENDX">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-YLCb84oKoGK1m8cPa9cw3z"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-BQnpmv6nQDbEmH75dB3FYw" type="referral">
          <date when="2007-10-16"/>
        </correspAction>
        <correspAction xml:id="i-4TkVHR1C2UuQ4MZ9oQnbBc" type="dismissal">
          <date when="2007-10-16"/>
        </correspAction>
        <correspAction xml:id="i-P49n51tBJHUUVdpEM15AoT" type="numbering">
          <date when="2007-10-08"/>
        </correspAction>
        <correspAction xml:id="i-THPcD6gbggXHy82zr9959z" type="submission">
          <date when="2007-10-04"/>
        </correspAction>
        <correspAction xml:id="i-KcqUkSKQzKzrNJ1hmKnLdf" type="transfer">
          <date when="2007-10-04"/>
        </correspAction>
        <correspAction xml:id="i-5D867cuhkHpYBSVPasbUEd" type="assigned"/>
        <correspContext corresp="i-5D867cuhkHpYBSVPasbUEd">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-M4qrssx8Fa8VFMUurxMTAa" type="motBody">
        <div xml:id="i-KzaJBAvmWCnCzCXSmssP2c" type="TOC">
          <head xml:id="i-LFza5twpxRmrUqZA4zD39P">
            1 Innehållsförteckning
          </head>
          <list xml:id="i-UqGpuwpSzn9mEWMozWShK6">
            <item xml:id="i-NxoNoBmHBfAHYWcD4hmGjC">
              2 Förslag till riksdagsbeslut 2
            </item>
            <item xml:id="i-QVtUfEc62iLFLfV9QzSvcH">
              3 Inledning 2
            </item>
            <item xml:id="i-SsYPoHYmVpDRT3wNHskjKT">
              4 Sveriges politik för global utveckling (PGU) 3
            </item>
            <item xml:id="i-HaoNU9CSPGKHTLCzb8QMtb">
              5 Att halvera hungern 3
            </item>
            <item xml:id="i-8KbYwvziSUfjnWWJEh54Rw">
              6 Varför svält? 4
            </item>
            <item xml:id="i-GXF4e4Ty6Wg3k78mRKQoLn">
              7 Nollsvält 4
            </item>
            <item xml:id="i-Rcn3kmb6vEf1s3SGqM4bRo">
              8 Det internationella samfundets åtaganden 5
            </item>
            <item xml:id="i-6ERYfynM9tVasS3LmwJ1k9">
              9 Livsmedelssuveränitet 6
            </item>
            <item xml:id="i-KTnWAj8AUx2q6prPFZLGVh">
              10 Ett uthålligt jordbruk 7
            </item>
            <item xml:id="i-R1Q7YB2g9yTQPpGcP35XYw">
              11 Jämställdhet 9
            </item>
          </list>
        </div>
        <div xml:id="i-UYyehVZJaAn8d2p3i1W45X" type="motProposal" subtype="förslag">
          <head xml:id="i-UhE14vaoGqP6fJ1SUeN4t7">
            2 Förslag till riksdagsbeslut
          </head>
          <list xml:id="i-67DA7yQLYNwkkc9jcaKpVG" style="ol">
            <item xml:id="i-NkLyYKZD3ry86hX79yZ561">
              Riksdagen tillkännager för regeringen som sin mening vad som
              anförs i motionen om ökad satsning på program för att åtgärda
              mineral- och vitaminbrist.
            </item>
            <item xml:id="i-TJhenWDpGFeFM2q935rFUc">
              Riksdagen tillkännager för regeringen som sin mening vad som
              anförs i motionen om att verka för livsmedelssuveränitet som målsättning.
            </item>
            <item xml:id="i-EqW2XGBTstMrrgU5iEZ6t5">
              Riksdagen tillkännager för regeringen som sin mening vad som
              anförs i motionen om behovet av decentraliserat beslutsfattande
              och småskaliga lösningar där lokalbefolkningens deltagande sätts
              i centrum och dess kreativitet, kunskaper och innovationsförmåga
              tas till vara i kampen mot hunger och undernäring.
            </item>
            <item xml:id="i-2noymBhWjr3vwjAcGjNdeT">
              Riksdagen tillkännager för regeringen som sin mening vad som
              anförs i motionen om nyttan av mikrolånskrediter för investeringar
              i lokala jordbruksprogram och landsbygdsutveckling.
            </item>
            <item xml:id="i-XBC5yDv5idFkPZWSr6r2me">
              Riksdagen tillkännager för regeringen som sin mening vad som
              anförs i motionen om ökad hållbar odling av energigrödor.
            </item>
            <item xml:id="i-KHwzybyfa7prCGCJTuPzwU">
              Riksdagen tillkännager för regeringen som sin mening vad som
              anförs i motionen om att Sverige i det internationella samarbetet
              ska verka för ökat stöd till skolmatsprogram med lokalt producerade
              livsmedel.
            </item>
            <item xml:id="i-ASquLU89tLqf5rNMEdNav4">
              Riksdagen tillkännager för regeringen som sin mening vad som
              anförs i motionen om att det svenska biståndet i större utsträckning
              ska fokusera på att tillgodose kvinnors tillgång till rent vatten.
            </item>
            <item xml:id="i-5EBeLxMv6jTSXrTksRsCbw">
              Riksdagen tillkännager för regeringen som sin mening vad som
              anförs i motionen om att Sverige i det internationella samarbetet
              ska arbeta för ökat stöd till mikrolånskrediter och andra former
              av krediter till kvinnor.
            </item>
            <item xml:id="i-3b15Jj2GgAe1ga2kk9Wzv3">
              Riksdagen tillkännager för regeringen som sin mening vad som
              anförs i motionen om att Sverige i det internationella samarbetet
              ska arbeta för ökat stöd till kvinnors lagliga rättighet att äga
              mark, kapital och identitetshandlingar.
            </item>
          </list>
        </div>
        <div xml:id="i-RspVXnLqfReN1fJd1hfyTN" type="motContent">
          <head xml:id="i-Q8Yf619JpAm1b1SEnntZdd" type="h1">
            3 Inledning
          </head>
          <p xml:id="i-7xh5LxUXMv1wTN9v5kkJ8Z">
            Under året har FN:s klimatpanel lagt fram ett antal rapporter
            om klimatpåverkans orsaker och konsekvenser. Miljöpartiet tar
            rapporterna på yttersta allvar och menar att det är vi i de rika
            länderna som har levt över våra tillgångar i så många år och som
            förstört livsbetingelserna för många människor och andra arter
            på jorden som bär det stora ansvaret för att rätta till det vi
            ställt till. Detta gäller inte minst oss svenskar som haft en
            hög levnadsstandard under många år, som kör de mest bränsleslukande
            bilarna etc.
          </p>
          <p xml:id="i-LZSjevN3TvHpMqxzXG9Ly9">
            På grund av klimatpåverkan kan en stor del av världens bistånd
            vara helt meningslöst. Upp till 50 % kan gå upp i rök enligt vissa
            siffror. Med dessa siffror som grund har Miljöpartiet drivit linjen
            att bistånd också måste innefatta hjälp för fattiga länder att
            anpassa sig till det förändrade klimatet. Denna hjälp borde egentligen
            ligga helt utanför biståndsramen då det handlar om att rätta till
            det vi en gång gjort fel.
          </p>
          <p xml:id="i-3iiGwxt2bttF9HyLap1SK2">
            Regeringen har nu också i sin budgetproposition föreslagit att
            ett prioriterat område är klimatanpassning, vilket vi välkomnar.
            Vi kommer dock att bevaka att denna satsning på klimatanpassning
            inte kommer att användas för att avräkna de utsläppsminskningar
            som eventuellt kan uppkomma från den svenska kvoten.
          </p>
          <p xml:id="i-KKAjfPFe8otwHSe6wx2iDw">
            Det som regeringen bara i förbigående nämner i budgetpropositionen
            är istället fattigdomsbekämpning, vilket vi finner anmärkningsvärt
            med tanke på att Sveriges politik för en global utveckling bygger
            på just fattigdomsbekämpning.
          </p>
          <p xml:id="i-A6LaDqe5A7djKXtJqs8A1W">
            Denna motion handlar därför om fattigdomsbekämpning. Miljöpartiet
            väckte också under riksmötet 2006/07 en partimotion om nollsvält
            där vi fördjupade oss mer i detta begrepp. Vi har också lämnat
            in närbesläktade motioner om internationell handel på rättvisa
            villkor, vapenexport och mänskliga rättigheter.
          </p>
          <head xml:id="i-KWjqrQ2rt8wE5mChV1Dfyj" type="h1">
            4 Sveriges politik för global utveckling (PGU)
          </head>
          <p xml:id="i-78zxj1EV2Q3ACy8GWyuBqY">
            Sveriges politik för global utveckling (PGU), som antogs av riksdagen
            hösten 2003, betonar två centrala utgångspunkter för politiken
            gentemot utvecklingsländer: ett rättighetsperspektiv och ett fattigdomsperspektiv.
            Att arbeta med mänskliga rättigheter som utgångspunkt innebär
            att man arbetar med grundläggande principer om alla människors
            inneboende värdighet och lika värde, statens ansvar och skyldigheter
            samt människors rätt till deltagande i sin egen och samhällets
            utveckling. Att arbeta mot fattigdom och hunger blir då inte ett
            uttryck för välgörenhet utan ett sätt att stärka människors självklara
            rätt att försörja sig.
          </p>
          <head xml:id="i-TvDTtgxCbMuyQzSjFitjem" type="h1">
            5 Att halvera hungern
          </head>
          <p xml:id="i-VEvPf1JGJk4NvxC2xqLMRN">
            Långt fler människor dör av svält och fattigdom än i krig och
            terrorattacker. Ungefär sju miljoner barn under fem års ålder
            dör varje år i världen på grund av kronisk undernäring orsakad
            av brist på mat och i diarréer orsakade av brist på rent vatten.
            Det innebär ofattbara ett barn var femte sekund. Den akuta undernäringen,
            den som i vissa fall ger upphov till att katastrofbilder kablas
            ut i världens medier, står för ungefär 10 % av svälten. 90 % av
            de svältande är drabbade av den kroniska undernäring som sker
            under helt vardagliga förhållanden.
          </p>
          <p xml:id="i-AnkJMnjpDaPbeLcP9FJvz3">
            Under de senaste 35 åren har andelen svältande i världen minskat,
            men eftersom världens befolkning under samma tidsperiod har fördubblats
            har under samma tid antalet svältande varit mer eller mindre konstant.
          </p>
          <head xml:id="i-PcFMnaVBkEormbSGbKfLnV" type="h1">
            6 Varför svält?
          </head>
          <p xml:id="i-3SQtj9tmK9VUvMqTARKV66">
            Det finns naturligtvis en rad olika orsaker till att svält uppkommer,
            orsaker som är både direkta och indirekta. Många olika orsaker
            samverkar och både förstärker och förstärks av svält och undernäring
            och skapar i värsta fall onda cirklar. Exempelvis får den som
            är undernärd sämre immunförsvar och blir därför hårdare drabbad
            av aids som i sin tur kan orsaka undernäring då den drabbade,
            kanske utan tillgång till bromsmediciner, inte har möjlighet att
            försörja sig. Den som är undernärd kan inte heller fullt ut tillgodogöra
            sig en utbildning och den som är utbildad svälter i mindre utsträckning.
            Den som lever på svältgränsen tvingas överutnyttja naturresurser,
            vilket försämrar möjligheterna till framtida försörjning.
          </p>
          <p xml:id="i-D1RjcSKRuY4DomnEjugnFv">
            Det allra starkaste sambandet finns mellan fattigdom och undernäring.
            Mat kan finnas i överflöd på en marknad, men den som är fattig
            har ändå inte råd att betala. Det finns också ett samband som
            går i motsatt riktning: nämligen att hunger och undernäring i
            sin tur orsakar fattigdom. Människans ork och produktionsförmåga
            minskar, både direkt och fysiskt och genom att hälsan och den
            mentala förmågan påverkas, och kraften att ändra sin situation
            eller arbeta för gemensamma bättre villkor försvagas. En hungerfälla
            skapas där undernäringen går i arv i generationer.
          </p>
          <head xml:id="i-MWJjpErs8tsGt6koiUBTVN" type="h1">
            7 Nollsvält
          </head>
          <p xml:id="i-X3RohW4XcmaEgDiRTpTbP">
            För att utrota svälten krävs en dubbel strategi. Hungern måste
            angripas direkt för att öka produktiviteten och förmågan hos dem
            som är drabbade av den. Svältkatastrofer kommer aldrig oväntat.
            En permanent katastroffond behöver omedelbart upprättas, i stället
            för att världssamfundet som nu tvingas invänta bidrag till akuta
            insamlingar. Den långsiktiga jordbruks- och landsbygdsutvecklingen
            måste också stimuleras för att säkra utvecklingen på sikt och
            för att bygga upp hållbara lokala ekonomier.
          </p>
          <p xml:id="i-XMo4zGPhU1XgC8GEXNQTqc">
            Att utrota svälten är, utöver de uppenbara mänskliga vinsterna,
            lönsamt rent samhällsekonomiskt. Hungern kostar nämligen miljarder
            dollar årligen i förlorad produktivitet.
          </p>
          <p xml:id="i-F3jNWUH1k694L8BXv8KK6X">
            Ändå har tillgången på föda i världen aldrig varit större än
            i dag. Skulle världens totala matproduktion fördelas lika mellan
            alla på jorden skulle det räcka till 2 760 kalorier per person
            och dag, vilket är ungefär vad en vuxen människa behöver. Det
            som därför behövs är kapaciteten och viljan att fördela mat och
            resurser rättvist. Även om en del har gjorts och görs för att
            utrota svälten, är det bevisligen långt ifrån tillräckligt och
            mer resurser måste till, till fördelningsorgan, till fondering,
            till distribution och lagringskapacitet, jordreformer etc.
          </p>
          <p xml:id="i-5W5JHmxSQnJ7R4fiwK3QBd">
            Att så många svälter i en värld av överflöd är djupt upprörande
            och fullkomligt oacceptabelt. Miljöpartiet har den politiska viljan
            att arbeta för en värld fri från svält och driver därför kravet
            om nollsvält en nollvision för att ingen i världen ska behöva
            svälta. Vi menar att ytterligare ansträngningar måste till, utöver
            de som redan görs, för att åstadkomma detta.
          </p>
          <head xml:id="i-4opN4EQZydwcogBMJ7n2mR" type="h1">
            8 Det internationella samfundets åtaganden
          </head>
          <p xml:id="i-VEscyAgSsRu7y2YgNsCG9T">
            FN och dess olika underorganisationer har under flera decennier
            i en rad olika toppmöten beslutat att halvera och t.o.m. utradera
            hunger och svält. Redan vid World Food Conference 1974 beslöt
            FN:s medlemsländer att helt utrota hungern. Då trodde man att
            det skulle ta tio år. 1996 anordnades World Food Summit. Där förpliktigade
            sig FN:s medlemsländer att på 20 år halvera antalet svältande
            människor på jorden: från 800 miljoner till 400 miljoner.
          </p>
          <p xml:id="i-5RiHgqkvtVyqgJqLY4Rg5p">
            Förpliktelsen från World Food Summit upprepades vid FN:s så kallade
            millennietoppmöte i september 2000. Vid detta antogs en millenniedeklaration
            och ett antal millennieutvecklingsmål (Millennium Development
            Goals), varav det första och övergripande är att utrota extrem
            fattigdom och hunger. Ett av delmålen till detta första mål är
            att halvera andelen svältande fram till 2015, med 1990 som basår.
            Detta innebär en ännu lägre målsättning, eftersom ju andelen halverar
            sig själv när befolkningen fördubblas.
          </p>
          <p xml:id="i-AELFiJKoGrdtNMpmR6JV6S">
            Miljöpartiet stöder helhjärtat arbetet med millennieutvecklingsmålen.
            Svälten kan inte betraktas som en isolerad företeelse, utan det
            krävs en helhetssyn som sätter problemet med undernäring i ett
            brett sammanhang, med lösningar på många nivåer. Millenniemålen
            är just denna breda agenda för utveckling. Jämte målet om att
            utrota extrem fattigdom återfinns mål om att bl.a. verka för ökad
            jämställdhet, uppnå grundskoleutbildning för alla, minska barnadödligheten
            och bekämpa aids och andra sjukdomar. Det finns således ett internationellt
            åtagande om att utrota svälten, och det finns också en plan för
            hur detta ska genomföras.
          </p>
          <p xml:id="i-93wKFVuqwG9NrUKz8WnNRN">
            FN betonar på den globala nivån främst vikten av att det internationella
            samfundet i synnerhet de rika länderna går från ord till handling
            och verkligen fullföljer sina åtaganden om ökat bistånd, skuldavskrivningar
            och avveckling av sina egna handelssubventioner. På nationell
            nivå behövs en rad åtgärder med allt från ökad satsning på jordbruksutveckling,
            via program för att åtgärda mineral- och vitaminbrist, till allmänt
            förbättrade sociala skyddsnät. Storskaliga lösningar som kommer
            uppifrån och utifrån har haft avsevärda begräsningar, och FN betonar
            istället ett decentraliserat beslutsfattande och småskaliga lösningar
            där lokalbefolkningens deltagande sätts i centrum och dess kreativitet,
            kunskaper och innovationsförmåga tas till vara. I utvecklingshänseende
            passar samma lösning inte alla, utan kräver en anpassning till
            de behov och resurser som finns på lokal nivå. Även om det krävs
            ett samlat grepp är det uppenbart att utrotandet av svälten inte
            bara är det övergripande målet bland millenniemålen, utan även
            utgör nyckeln för att de andra ska kunna uppnås.
          </p>
          <head xml:id="i-2QJdW3rhG6XcfaeRimd83b" type="h1">
            9 Livsmedelssuveränitet
          </head>
          <p xml:id="i-231BxPJE5sbSfvmKyJaKv9">
            Begreppet livsmedelssuveränitet, food sovereignty , innebär ett
            folks, fattiga enskilda länders och regionala unioners rätt att
            definiera sin egen jordbruks- och livsmedelspolitik. Livsmedelssäkerhet,
            food safety , är trygg och säker mat, medan tillgång på mat och
            livsmedel över huvud taget brukar betecknas food security .
          </p>
          <p xml:id="i-nv46sDhQC3zwRazwvrbfU">
            För att säkra tillgången på mat måste det lokala jordbruket helt
            klart prioriteras och i första hand inriktas på att livnära den
            egna befolkningen. Bönder och jordlösa måste få tillräcklig tillgång
            till jord, vatten, utsäde och krediter. Livsmedelssuveränitet
            inkluderar jordreformer, kamp mot storskaliga agrobusiness GMO-grödor
            samt tillgång till bra och billigt utsäde, utan att detta förhindras
            av exempelvis skeva patenträttigheter. Vidare ska vatten betraktas
            som en allmän nyttighet och förvaltas och distribueras på ett
            sätt som är hållbart på sikt och ske under demokratisk kontroll.
          </p>
          <p xml:id="i-2L7anhLaCWjEfz8mN7vxMA">
            Livsmedelssuveränitet innebär att bönder och lantarbetare ska
            ha rätt och möjlighet att producera livsmedel småskaligt och konsumenter
            ha rätt att själva ha möjlighet att bestämma vad de äter och hur
            och av vem detta ska produceras. Vidare måste länder ha rätt att
            skydda sig själva från import av jordbruks- och livsmedelsprodukter
            som är för lågt prissatta, dvs. mot dumpning. Det pris som sätts
            på jordbruksprodukter måste vara direkt kopplat till kostnaden
            för att producera dessa och inte skapa illojal konkurrens som
            slår ut hemmamarknaden. I en situation med fungerande livsmedelssuveränitet
            ingår även att lokalbefolkningen ska vara delaktig i de beslut
            som fattas om jordbrukspolitiken.
          </p>
          <p xml:id="i-NAeJd6kvjLDsAkkQ4DMqPY">
            De kvinnliga böndernas rättigheter bör betonas, inte minst för
            den avgörande roll de spelar för jordbruks- och livsmedelsproduktionen.
            Varje land behöver ha ett eget politiskt manöverutrymme för att
            kunna fatta de beslut som behövs för att den egna befolkningen
            ska ha tillgång till mat och försörjningsmöjligheter. Den nationella
            regeringen ska med andra ord inte kringskäras av krav på makroekonomiska
            reformer som kan ställas av handelsvillkor, långivare eller biståndsgivare.
            Det kan gälla såväl rätten att använda sig av skyddstullar som
            möjligheten att lagra spannmål för framtida försörjning eller
            att vid behov skydda den inhemska produktionen.
          </p>
          <p xml:id="i-UPD9zPNf179Xw71XHsvmmk">
            De krav som i dag ställs av IMF och Världsbanken på de länder
            som vill låna pengar innebär att de främst ska satsa på att öka
            exporten, dvs. odla exportgrödor som exempelvis kaffe, bomull
            och kakao. Men länder förlorar sin suveräna självbestämmanderätt
            och sitt handlingsutrymme om de styr över sin jordbruksproduktion
            till exportgrödor eftersom de inte själva kan sätta världsmarknadspriserna.
            Samtidigt gör de sig beroende av livsmedelsimport till höga konsumentpriser
            som de inte heller har någon kontroll över. I många u-länder är
            t.o.m. betalningen för exportgrödor lägre än kostnaden för den
            nödvändiga livsmedelsimporten. Resultatet blir att de förser västvärlden
            med alltmer exotisk mat som vi här betalar allt mindre för, samtidigt
            som svälten består i deras egna länder.
          </p>
          <p xml:id="i-3bnh5Jqp4ou1uG7LpgpFGg">
            Det finns ibland ett märkligt samband mellan spannmålsproduktion
            och undervikt hos barn: samtidigt som spannmålsproduktionen i
            ett land ökar kan antalet undernärda barn öka! En ökad tillgång
            på jordbruksprodukter innebär således inte per automatik att motsvarande
            ökning sker i livsmedelskonsumtionen. Under 1990-talet levde hela
            80 % av världens undernärda barn i länder med en överproduktion
            av mat. Livsmedelssuveränitet för ett fattigt land är således
            alltså av avgörande betydelse för att målet om nollsvält ska uppnås.
            Den svenska regeringen bör därför verka för att dess samarbetsländer
            ska uppnå detta.
          </p>
          <head xml:id="i-WNcEdoKKhAZYotMAWCqhW6" type="h1">
            10 Ett uthålligt jordbruk
          </head>
          <p xml:id="i-AERdo21iFvRq41LD7ctU2T">
            Som tidigare angivits finns det alltså egentligen tillräckligt
            med mat för att förse alla människor på jorden med mat för dagen.
            Men i vissa regioner, främst i Afrika söder om Sahara, är även
            tillgången till föda ett problem i sig. Uthålligheten i konventionella
            odlingssystem har inte varit tillfredsställande, vare sig ekonomiskt,
            socialt eller ekologiskt. Dessa odlingssystem har visat sig särskilt
            lämpade för småbrukare i lågproduktiva områden.
          </p>
          <p xml:id="i-WJzasPrDszUXV6XJ8ST25T">
            Faktum är att cirka tre fjärdedelar av de fattiga i världen är
            bosatta på landsbygden. Trots att man räknar med att en majoritet
            av världens befolkning kommer att vara bosatta i städer år 2020
            kommer fortfarande 60 % av de fattiga att leva på landsbygden.
            Mycket talar därför för behovet av ett landsbygdsutvecklingsfokus
            för att minska fattigdomen. Fattiga människor lämnar sina hem
            på landsbygden för att flytta in i städer, bara för att där uppleva
            ett annat slags fattigdom. Minskar fattigdomen på landsbygden
            ökar inte fattigdomen i städerna tvärtom. Landsbygdsutvecklingsprogram
            gynnar både stad och land, till skillnad från fattigdomsbekämpning
            i städerna som enbart visat sig gynna städernas utveckling.
          </p>
          <p xml:id="i-VjFhWmc8R4UoKCWi2Hae3v">
            Det jordbruk som bedrivs måste också vara uthålligt för att garantera
            livsmedelsförsörjningen på sikt. Ekologiskt lantbruk kan bidra
            till ekonomisk tillväxt med sin minimerade inverkan på klimatet,
            miljön, naturresurserna och människors hälsa, med miljödriven
            affärsutveckling, minskning av användandet av fossila bränslen,
            diversifiering av energikällor, bevarande av biologisk mångfald
            och en minskning av fattiga människors exponering för farliga
            kemikalier.
          </p>
          <p xml:id="i-2ZbBASb1MkqCuHcxX4z1dt">
            Det ekologiska jordbruket har ofta stora likheter med ett traditionellt
            och ur många generationers erfarenhet framsprungen odlingsform:
            ett utnyttjande av lokala resurser med liten insats av inköpta
            produktionshjälpmedel. Man använder organiska gödselmedel, vilket
            har positiv inverkan på markstruktur och vattenhushållning. Själva
            odlingen baseras till stor del på kvävefixerande växter, vilket
            minskar kostnaderna för konstgödsel. Det minskar också den kemiska
            belastningen på miljön av skadliga, naturfrämmande ämnen och den
            biologiska mångfalden kan bevaras. Likaså förbättrar det arbetsmiljön
            för dem som arbetar i jordbruket och minskar kostnaderna för hälsovård.
          </p>
          <p xml:id="i-PT1AT2u9TRf8HxozRybCdA">
            Som ett anmärkningsvärt exempel kan nämnas att antalet dödsfall
            av bekämpningsmedel i jordbruket uppskattas till mellan 20 000
            och 200 000 årligen av Världshälsoorganisationen.
          </p>
          <p xml:id="i-TZ3pZxmTCK6mR8xqDidWNW">
            Slutligen ryms inom ekologisk odling även energigrödor som kan
            ersätta fossila, dyra bränslen till fromma för både mikroekonomin
            och makroklimatet.
          </p>
          <p xml:id="i-SsHqKLCpyBzPMLJEo4MmD9">
            Rättvis handel, vilket vi utvecklar i motionen Internationell
            handel på rättvisa villkor, fyller en viktig funktion för att
            förbättra arbetstagarnas sociala situation, och den internationella
            marknaden för både rättvisemärkta och ekologiska produkter ökar
            gradvis. Detta är mycket positivt. Vi ser helst en kombination
            av de två, dvs. både rättvisemärkt och ekologiskt.
          </p>
          <p xml:id="i-F8P1bcWSCm79g4Vpa6DyE8">
            Den omställning från storskaligt till småskaligt som vi förordar
            måste också inkludera de i dag landlösa och de småskaliga bönderna
            och prioritera ett diversifierat jordbruk som utgår från de lokala
            villkoren, lokala odlingsförutsättningar, traditioner och sociala
            sammanhang och inte minst från de lokala behoven. Lösningar som
            kommer uppifrån och utifrån tar för det mesta inte till vara den
            kunskap och det engagemang som finns i byar utan tillfredsställer
            i bästa fall en tänkt konsumentnytta på en fjärran marknad. Ökad
            lokal demokrati och folkligt deltagande i utvecklingsprocesser
            är därför en förutsättning. Fokus måste ligga på de fattigaste,
            och till dessa hör de kvinnliga jordbrukarna.
          </p>
          <p xml:id="i-LA2UGDgkADuC26zKwfH1D4">
            Det krävs ökade direkta investeringar i jordbruket för att öka
            tillgången på livsmedel och förbättra fördelningen, bl.a. i forskning,
            infrastruktur och utbildning. Ett annat slags investering som
            spelar stor roll är investeringar i förbättrad nutrition, det
            vill säga näringstillförsel. Detta är ett mycket kostnadseffektivt
            sätt att bekämpa svälten. I investeringssammanhang kan också mikrolån,
            små summor till låg ränta, spela en avgörande stor roll för utvecklingskraften
            på en ort och dessutom vara ett effektivt sätt att kanalisera
            biståndspengar. Genom sin småskalighet innebär mikrofinanserna
            dessutom att risken för korruption minskar betydligt. I samband
            med detta kan också skolmatsprogram vara väl värt att omnämnas.
            Skolmat med lokala livsmedel ger betydande synergieffekter och
            rekommenderas i FN:s rapport om hur millenniemålen ska uppnås
            som en enkel lösning med snabba vinster på vägen till minskad
            fattigdom. Fler barn får utbildning och kan bättre tillgodogöra
            sig undervisningen, samtidigt som det lokala jordbruket stimuleras.
          </p>
          <p xml:id="i-RRgHf3s1V8TTHP1JdPax8H">
            Klimatförändringar utgör också ett hot mot jordbruket. Som en
            följd av klimatförändringarna, med bl.a. torka och ändrade nederbördsmönster,
            riskerar produktiviteten inom jordbruket i Afrika och Latinamerika
            att falla med 30 % under det här århundradet. Effekterna av klimatförändringarna
            kommer att bli som värst i de fattiga länderna. Kampen mot klimatförändringar
            innebär alltså även en kamp för livsmedelsförsörjningen, och det
            krävs en ökad hållbar odling av energigrödor, både för att diversifiera
            bondens inkomstkällor och för att minska den globala klimatbelastningen.
          </p>
          <head xml:id="i-3H4sYmjLCYk6cMSDceNor6" type="h1">
            11 Jämställdhet
          </head>
          <p xml:id="i-PdCLKs8QscxigTL3hp8t9k">
            Kvinnor världen över tillhör de fattigaste därför att de i jämförelse
            även med fattiga män ofta saknar egen inkomst, resurser i form
            av mark, kapital, utbildning och för att de på grund av sitt kön
            ofta är uteslutna från beslutande församlingar, även på lokal
            nivå. I många kulturer är det också så att kvinnor äter sist och
            sämst. Och undernärda kvinnor föder undernärda barn. Men paradoxalt
            nog har hushåll som leds av kvinnor bättre välfärd och livskvalitet
            än manligt ledda, enligt Världsbankens årsrapport 2000, med mer
            mat och mindre våld. Många erfarenheter visar att kvinnor prioriterar
            annorlunda än män och att om mammor har tillgång till resurser
            kommer det hela familjen till godo.
          </p>
          <p xml:id="i-HYgnL55LXTjaV6PnxUaNJm">
            I Afrika producerar kvinnor 80 % av maten. Ändå äger kvinnor
            bara 1 % av marken. Liknande mönster kan även ses i Latinamerika
            och Sydasien. Alla rättsliga hinder för kvinnor som markägare
            och kredittagare är ett betydligt större problem för svältande
            kvinnor och barn än de makroekonomiska förhållandena i landet.
            Kvinnor får sällan glädje av sina stora arbetsinsatser och investeringar.
            Till exempel driver 300 miljoner kvinnor världen över småföretag,
            men mindre än 2 % av dem har tillgång till krediter från formella
            kreditkällor. Alla de träd som nu planteras av kvinnor i Kenya
            ägs inte av dem, utan av den person (vanligen en man) som har
            lagfart på marken. Kvinnor måste helt enkelt få lika rätt att
            äga och ärva mark. Sverige måste därför arbeta för ökat stöd till
            kvinnors lagliga rättigheter att äga mark, kapital och identitetshandlingar.
          </p>
          <p xml:id="i-9gc8cHZqXFuJPEQ3kR1cW3">
            Många fattiga kvinnor och barn vandrar fortfarande varje dag
            i timmar för att hämta vatten och ved. 40 miljarder arbetstimmar
            om året går åt bara till att hämta och bära hem dricksvatten i
            Afrika. Det bör därför skapas ett ökat fokus i det svenska biståndet
            på att tillgodose kvinnors tillgång till rent vatten.
          </p>
          <p xml:id="i-6YTjN5GZB8gsah9tRuedsZ">
            Av kvinnors samlade arbetstid utgör den avlönade bara omkring
            en fjärdedel. Grundläggande infrastruktur för vatten och energi
            måste därför utformas efter kvinnors och barns behov och förutsättningar,
            minst lika mycket som efter mäns.
          </p>
        </div>
        <div xml:id="i-RtQsJox6DX25rfhgkA9BJi" type="signatureBlock">
          <list xml:id="i-6wuSPVoBDMWYCXRB8xnt6z">
            <item xml:id="i-LPvNwWxfXodSwqTJLEvaUS" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
            <item xml:id="i-KkMQSb2VtKBQd4eQsXaoVh" who="i-YLCb84oKoGK1m8cPa9cw3z" type="signature">
              Karla López (mp)
            </item>
            <item xml:id="i-7wY7Uyrom2HD3whpRg5dRh" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
            <item xml:id="i-9KKuNQMYAms4fSkwR7Sr17" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
