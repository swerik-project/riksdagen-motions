<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00271">
  <teiHeader>
    <fileDesc>
      <titleStmt>
        <title>Rekrytering av aspiranter till landets polishögskolor</title>
        <author corresp="i-XN7bgwBGaQixfiHi5Cbu8f">av Cecilia Wikström i Uppsala (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rekrytering av aspiranter till landets polishögskolor</title>
          <idno type="rdwebb">GU02Ju271</idno>
          <rs type="number">Ju271</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju271/text</ref>
          <ref type="dokument_url_html">http://data.riksdagen.se/dokument/GU02Ju271</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju271</ref>
          <ref type="doc">http://data.riksdagen.se/fil/ED4079A2-37F2-407A-B552-68BCEB6B83C0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XN7bgwBGaQixfiHi5Cbu8f</idno>
            <name>Cecilia Wikström i Uppsala</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T1JFbTaSzuoGthDfXdW1hV" type="signed"/>
        <correspContext corresp="i-T1JFbTaSzuoGthDfXdW1hV">
          <note type="signatory" corresp="i-XN7bgwBGaQixfiHi5Cbu8f"/>
        </correspContext>
        <correspAction xml:id="i-YTmdShqyRr8ZPXQVg99hbC" type="referral">
          <date when="2006-11-07"/>
        </correspAction>
        <correspAction xml:id="i-95foTgUa56h3ZsD9spskFi" type="dismissal">
          <date when="2006-11-07"/>
        </correspAction>
        <correspAction xml:id="i-WcxXKxG8962qXjssDskodA" type="numbering">
          <date when="2006-11-01"/>
        </correspAction>
        <correspAction xml:id="i-AFxyh7dHJD1dhjxc8YVPST" type="submission">
          <date when="2006-10-31"/>
        </correspAction>
        <correspAction xml:id="i-9P1pkXTt1S3eSfE8FNNFcE" type="transfer">
          <date when="2006-10-30"/>
        </correspAction>
        <correspAction xml:id="i-F6v3nG5tj9XAntxzoQmhxu" type="assigned"/>
        <correspContext corresp="i-F6v3nG5tj9XAntxzoQmhxu">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BHD8pRfED5FxPLNaTdcSwz" type="motBody">
        <div xml:id="i-VFNsUsqoYcqhA4zcMZwdwC" type="motProposal" subtype="förslag">
          <head xml:id="i-6MFHwAaosZapH8evMceJdb">
            Förslag till riksdagsbeslut
          </head>
          <p xml:id="i-4LXvBCy5U1r3d9gDn8sT86">
            Riksdagen tillkännager för regeringen som sin mening vad i motionen
            anförs om att den lokala polismyndigheten i respektive län skall
            få ett ökat inflytande vid antagningen av polisaspiranter till
            landets polishögskolor.
          </p>
        </div>
        <div xml:id="i-S1jstyNbD7b8DK2qbe66WS" type="motContent">
          <head xml:id="i-56V8xjF8eMfNctkiPJ3hQV" type="h1">
            Rekrytering av aspiranter till landets polishögskolor
          </head>
          <head xml:id="i-BPgGyDT4dUzMQZMFEf8fta" type="h1">
            Motivering
          </head>
          <p xml:id="i-3zXxNfH2Pu2mhX863u63Gi">
            Polismyndigheterna runt om i landet vittnar gemensamt om svårigheterna
            att rekrytera och behålla poliser utanför städerna och de större
            samhällena. De unga poliser som utbildas söker i första hand arbete
            i städerna efter genomförd utbildning vid Polishögskolan. De accepterar
            inte att bli placerade på landsbygden, varför polismyndigheterna
            känner sig tvingade, för att över huvud taget kunna rekrytera
            poliser, att placera de sökande i tätorterna. Följden blir att
            det blir mycket svårt att rekrytera poliser till landsorten, vilket
            på sikt kan komma att leda till att allmänhetens förtroende för
            polisväsendet minskar.
          </p>
          <p xml:id="i-HHZh8rMYhiRgzzP7fecAsE">
            Ett annat problem som flera av landets polismyndigheter delar
            är att poliskåren till överväldigande del består av en homogent
            sammansatt grupp människor med i stort sett svensk eller möjligen
            nordisk bakgrund. I städer som Stockholm, Göteborg, Malmö och
            Uppsala har detta faktum kommit att utgöra ett problem, då befolkningen
            i dessa städer till stor del består av invandrare från länder
            utanför Norden. Poliskåren bör spegla den befolkning den är satt
            att betjäna. Det betyder att en större del av poliskåren i nämnda
            städer borde ha utomnordisk bakgrund, och följaktligen inneha
            den kulturella och språkliga kompetens som denna bakgrund medför.
          </p>
          <p xml:id="i-J1Gg3nmAb5YDBoaPyjR91d">
            I landets största städer skulle det tveklöst vara en stor tillgång,
            inte minst i mötet med invandrare och med ungdomar, om poliskåren
            i respektive län avspeglade befolkningens sammansättning bland
            annat med avseende på etnicitet och religiös och kulturell bakgrund.
          </p>
          <p xml:id="i-WVRY8Y95LFGGhh8umtSC8G">
            På senare tid har antagningssystemet till Polishögskolan utvecklats
            i positiv riktning. Detta har bland annat inneburit att polismyndigheternas
            inflytande över antagningsprocessen har ökat genom att respektive
            myndighet exempelvis träffar de sökande för personliga samtal
            eller själv anordnar delar av antagningsproven, till exempel den
            del som innefattar kunskaper i svenska språket. Regionala satsningar
            görs också på olika håll för att informera om polisyrket för att
            på så sätt locka fler unga människor till yrket.
          </p>
          <p xml:id="i-TgLnzkSxDYdYuMiSqCUv3r">
            Polismyndigheterna måste dock få spela en än mer aktiv roll i
            själva rekryteringsförfarandet än vad som hitintills varit fallet
            för att öka den lokala förankringen i det egna länet och i den
            egna myndigheten. Detta är särskilt viktigt i städerna och i arbetet
            med ungdomar och invandrare.
          </p>
          <p xml:id="i-AMhpWwjYnASSRQARNG1xab">
            Rikspolisstyrelsen har inte tagit till sig de svårigheter som
            landets olika polismyndigheter står inför när det gäller att få
            en poliskår som återspeglar de olika länens befolkningsstruktur.
            För att nämna ett exempel kan Uppsala anföras. Där är 23 % av
            befolkningen av annan etnisk bakgrund än den svenska, vilket i
            dagens poliskår inte alls får något genomslag. Endast ett fåtal
            av länets poliser är av utomnordisk härkomst och endast enstaka
            poliser med utomeuropeisk bakgrund finns anställda vid polismyndigheten.
          </p>
          <p xml:id="i-BkhnxSVQ1cEVt9CVHNkESn">
            Befolkningsstrukturen i de olika länen bör också påverka ur vilka
            grupper nya polisaspiranter ska rekryteras. Givetvis ska alla
            sökande uppfylla de allmänna behörighetskrav som gäller.
          </p>
          <p xml:id="i-HxkkNBJWCJU7b7vPupJkcc">
            Länspolisledningen, ledd av länspolismästaren, arbetar nära de
            människor som polismyndigheten är satt att betjäna. Det vore rimligt
            att dessa, som bär ansvaret för att verksamheten i länet fungerar,
            också får vara med och påverka vilka personer som ska rekryteras
            som aspiranter till polishögskolorna för att efter genomförd utbildning
            komma tillbaka till polismyndigheten som färdiga poliser.
          </p>
          <p xml:id="i-An2QbsANVgkJmXccMJUKLF">
            Antagningen till polishögskolorna bör kombinera både en central
            och en lokal antagningsprocess, som exempelvis utformas så att
            varje polismyndighet får rekrytera hälften av det antal polisstudenter
            som planeras placeras vid respektive myndighet medan hälften antas
            centralt av RPS.
          </p>
          <p xml:id="i-BeWE5FgEtihDRLxSV3kQt4">
            Man bör också ta in fler sökande än det faktiska planerade behovet
            av poliser för att skapa en konkurrenssituation vid det tillfälle
            de färdigutbildade poliserna söker sin första anställning.
          </p>
          <p xml:id="i-U4yYQL565F1VGGaVijdNRX">
            Det räcker alltså inte med att de studenter som centralt antas
            till polishögskolorna tillsammans kommer att spegla en mångfald
            beträffande kön, etnicitet, religiös och kulturell härkomst. Förre
            länspolismästaren i Stockholm, Gunno Gunnmo, har på regeringens
            uppdrag utrett hur antagningen till PHS kan breddas. Han lyfter
            i utredningen fram betydelsen av att få en poliskår som är mer
            representativ för befolkningen och han säger konkret: Fortsätter
            vi som nu är det risk att gapet ökar mellan poliskåren och många
            samhällsgrupper som är beroende av dess arbete. Jag menar att
            en ökad mångfald lättare skulle åstadkommas om varje polismyndighet
            fick möjlighet att vara med och själv rekrytera en del av de studenter
            som ska antas vid polishögskolorna. Detta skulle även kunna innebära
            dels en garanterad återväxt av nya poliser till respektive län,
            dels främja den lokala förankringen i sammansättningen av de olika
            polismyndigheternas poliskårer. Detta bör riksdagen som sin mening
            ge regeringen till känna.
          </p>
        </div>
        <div xml:id="i-NGhJF5mSaCgvRdz6iyMEri" type="signatureBlock">
          <list xml:id="i-APr8g5tqH7A8xnR5HbMM9j">
            <item xml:id="i-8YYgTPYyg3d1Uj1JvrTBV7" who="i-XN7bgwBGaQixfiHi5Cbu8f" type="signature">
              Cecilia Wikström i Uppsala (fp)
            </item>
          </list>
        </div>
      </div>
    </body>
  </text>
</TEI>
