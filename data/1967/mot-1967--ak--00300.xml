<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__300/mot_1967__ak__300-001.pdf"/>
      <div type="motHeader" xml:id="i-AzBk9iq4fQ2uFZWdffEfza">
        <div type="motTitle" xml:id="i-PKEZai5scuM49FNwzyHhB8"/>
        <div type="motSubmissionInfo" xml:id="i-NgAajgxPEYiaeT3AueWHT6"/>
      </div>
      <div type="motBody" xml:id="i-W9GP89m54VcZ7GMib2iAEM">
        <div xml:id="i-SPfMpeBoBv73RoVt6bEaGc">
          <p xml:id="i-Lm1xzuPCYWh7p3SkJjvemr">
            14 Motioner i Andra kammaren, nr 300 år 1967
          </p>
          <p xml:id="i-JqoP7AoATkxKSAbaw6eoTr">
            Nr 300
          </p>
          <p xml:id="i-4ZZbVmV7sZZtoTakRzoPRo">
            Av herr Börjesson i Falköping, angående handeln med småfågel-
            ungar och fågelägg.
          </p>
          <p xml:id="i-T28aPstnddNNrwVPxgxtux">
            Under senare år har allt större uppmärksamhet ägnats åt naturvårds-
            frågor. Intresset från samhällets sida för aktiv naturvård har
            lett till vissa åtgärder, bl. a. bildandet av särskilda myndigheter,
            för att på effektivt sätt slå vakt om de värden naturen representerar.
            De insatser som gjorts på olika områden är självfallet att hälsa
            med största tillfredsställelse, även om man har anledning efterlysa
            allt fler ansträngningar för att dels skapa en positiv opinion
            hos den breda allmänheten för naturvård, dels genom olika slag
            av åtgärder eliminera de brister som finns på grund av otillräcklig
            organisa- torisk verksamhet. I vissa fall ger inte heller gällande
            lagbestämmelser garantier för att försummelser etc. när det gäller
            naturvården skall kunna förebyggas eller beivras där de förekommer.
            En aktiv naturvård bör enligt min mening vara bl. a. inriktad
            på att i största möjliga utsträckning bevara vår djur- och växtvärld
            även där om- råden kan vara hotade av t. ex. ändringar i bebyggelsestrukturen.
            Emeller- tid kan sägas att en icke önskvärd förstörelse pågår
            på många håll, ofta beroende på tanklöshet hos enskilda människor
            men tyvärr också i kom- mersiellt intresse. Jag syftar i detta
            fall på den tilltagande jakten på våra vildfåglar, vilka går som
            exportvaror till utländska burfågelmarknader. Bl.a. har sällsynta
            svenska sångfåglar blivit en alltmer förekommande handelsvara.
            Förutom jakten på småfåglar förekommer också en organiserad äggjakt
            för avsättning till utländska samlare. Det sistnämnda utgör självfallet
            en stor fara för vårt fågelbestånd. Enligt uppgifter bedrivs denna
            hantering speciellt i sydligaste Sverige, i småländska och östgötska
            fågelmarker, i Stockholms skärgård samt längst i norr. Av alla
            tillgängliga uppgifter att döma är ersättningen för fåglar och
            ägg på den utländska marknaden relativt hög. Man har därför all
            anledning räkna med en alltmer utbredd jakt på dessa, i all synnerhet
            som gällande föreskrifter på grund av sin utformning inte utgör
            något större hinder för denna verksamhet. Några restriktioner
            i exportföreskrifterna med avseende på utförsel av småfågelungar
            och -ägg finns inte. Däremot kan vissa bestämmelser i gäl- lande
            jaktlagstiftning, som uppställer förbud mot fångande i vissa fall
            av djur och ägg, begränsa även möjligheterna till utförsel. Den
            med stöd av 11 8 jaktstadgan för varje jaktår utfärdade kungörelsen
            om fridlysning av
          </p>
          <pb facs="riksdagen-motions-pdf/data/1967/mot_1967__ak__300/mot_1967__ak__300-002.pdf"/>
          <p xml:id="i-CQejUquxmSgzyGNL3jx51">
            Motioner i Andra kammaren, nr 300 år 1967 15
          </p>
          <p xml:id="i-FoQS3KdkRpgke8UnPLosbo">
            vissa djurarter omfattar även ett stort antal småfåglar, på vilka
            jakt är förbjuden hela eller stora delar av året. Även annars
            icke fridlysta fåglar är med vissa undantag under tiden fr. o.
            m. 1 mars t. o. m. 31 augusti fredade från att jagas, dödas eller
            fångas. Under den tid då jakt efter fågel av viss art är förbjuden
            är det också förbjudet att ta eller förstöra sådan fågels bo eller
            ägg. Även om möjligheterna att fånga småfågelägg och -ungar således
            genom anförda bestämmelser kan begränsas, har dock erfarenheterna
            visat att detta inte är till fyllest för att förhindra dylik fångst.
            Det mest stötande i sammanhanget är att fåglar och ägg fångas
            i vinstintresse. Allt talar för att intresset i utlandet för våra
            småfåglar har ökat och att ersättningen för dem står på så hög
            nivå att den kan locka samvetslösa människor att göra relativt
            goda förtjänster. Enligt min mening bör i gällande bestämmelser
            ingå stadganden som förbjuder dylik handelsverksamhet med våra
            småfåglar, vilken jag anser helt strida mot principen om aktiv
            naturvård. En ändring i detta syfte bör komma till stånd i exportföreskrifterna
            angående utförsel av småfågelungar och -ägg. Med hänvisning till
            ovanstående hemställer jag, att riksdagen i skrivelse till Kungl.
            Maj:t anhåller om sådan ändring i gällande exportföreskrifter
            avseende ut- försel av småfågelungar och -ägg att handeln med
            dessa helt förhindras i enlighet med vad i motionen anförts.
          </p>
          <p xml:id="i-5RrCwTiVAW39A1KQKWfFZR">
            Stockholm den 24 januari 1967
          </p>
          <p xml:id="i-X3gk4efs8EmvNPrsVDEM9q">
            Bengt Börjesson (cp) i Falköping
          </p>
        </div>
      </div>
    </body>
  </text>
</TEI>
