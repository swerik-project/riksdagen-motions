<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00006">
  <teiHeader>
    <fileDesc>
      <titleStmt>
        <title>med anledning av prop. 2010/11:20 Legitimation för lärare och förskollärare</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:20 Legitimation för lärare och förskollärare</title>
          <idno type="rdwebb">GY02Ub6</idno>
          <rs type="number">Ub6</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub6/text</ref>
          <ref type="dokument_url_html">http://data.riksdagen.se/dokument/GY02Ub6</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub6</ref>
          <ref type="doc">http://data.riksdagen.se/fil/19174D96-4D3A-49C5-98B5-E407E57074B1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y8iTeWrkTfNo8zbhbnyGiT" type="basedOn"/>
        <correspContext corresp="i-Y8iTeWrkTfNo8zbhbnyGiT">
          <ref>Proposition 2010/11:20</ref>
        </correspContext>
        <correspAction xml:id="i-XnMRa618fu81Wj9DNBtuqx" type="signed"/>
        <correspContext corresp="i-XnMRa618fu81Wj9DNBtuqx">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-9MQvRTgiu9e3DpuKZhTBRg" type="referral">
          <date when="2010-11-09"/>
        </correspAction>
        <correspAction xml:id="i-GY9sTLAzSyqv88bY2X9Azw" type="dismissal">
          <date when="2010-11-04"/>
        </correspAction>
        <correspAction xml:id="i-9R4MZ1mEXaDxeHciAMvhqN" type="dismissal">
          <date when="2010-11-04"/>
        </correspAction>
        <correspAction xml:id="i-QciLkVqC1AKfqAV1BSJHYQ" type="transfer">
          <date when="2010-11-03"/>
        </correspAction>
        <correspAction xml:id="i-BSgFYsvBibC8uSEQKaqc9S" type="submission">
          <date when="2010-11-03"/>
        </correspAction>
        <correspAction xml:id="i-923Ei6CCSEcBHP4pbwf1b3" type="assigned"/>
        <correspContext corresp="i-923Ei6CCSEcBHP4pbwf1b3">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2szgPsirwkJzKgkCuYnQ7S" type="motBody">
        <div xml:id="i-R21cQZYAykzvR2itoqxjrL" type="motProposal" subtype="förslag">
          <head xml:id="i-Wu56ZPGJ18hSCnqPzNAvvB">
            Förslag till riksdagsbeslut
          </head>
          <list xml:id="i-XoWrCQUEDv3FrceetppAEi" style="ol">
            <item xml:id="i-6GmVeoVUWPRGjfzy6NDSmC">
              Riksdagen tillkännager för regeringen som sin mening vad som
              anförs i motionen om att examen från lärarutbildning ska ge lärarlegitimation.
            </item>
            <item xml:id="i-Pgnh9PogWiYZtRhCA55373">
              Riksdagen tillkännager för regeringen som sin mening vad som
              anförs i motionen om en gemensam lärarlegitimation för förskolan
              och övriga skolväsendet.
            </item>
            <item xml:id="i-THBHEU77kvPmzFKrafS7nf">
              Riksdagen begär att regeringen återkommer med förslag om hur
              bristen på utbildade lärare inom vissa kategorier ska motverkas.
            </item>
            <item xml:id="i-5atgFq4bnBpEMVpaxmf5aD">
              Riksdagen tillkännager för regeringen som sin mening vad som
              anförs i motionen om att modersmålslärare ska omfattas av bestämmelserna
              om lärarlegitimation.
            </item>
            <item xml:id="i-EwRCwZbwvHgYzJaoBnTSiZ">
              Riksdagen tillkännager för regeringen som sin mening vad som
              anförs i motionen om att fritidspedagoger ska kunna få lärarlegitimation
              utan komplettering.
            </item>
          </list>
        </div>
        <div xml:id="i-Fm26cycdMXLo21QJ7nhJ57" type="motContent">
          <head xml:id="i-JnjzMyhvfs8QHEHKpQyoUJ" type="h1">
            Inledning
          </head>
          <p xml:id="i-HSSLmp92czrLCp5Aq4sTuW">
            Regeringen föreslår i proposition 2010/11:20 Legitimation för
            lärare och förskollärare att det fr.o.m. den 1 juli 2012 ska krävas
            en särskild legitimation för att tillsvidareanställas som lärare
            och för att självständigt sätta betyg i skolväsendet. För att
            få lärar- eller förskollärarlegitimation ska krävas en lärar-
            eller förskollärarexamen samt ett års tjänstgöring med stöd av
            en mentor. Skolverket ska utfärda legitimationerna. Det ska även
            bildas en ansvarsnämnd som ska pröva ärenden om varningar, återkallande
            av legitimationer m.m.
          </p>
          <head xml:id="i-K478QcJXWGaVS1QcoT5UBs" type="h1">
            Undervisning med hög kvalitet
          </head>
          <p xml:id="i-YWSdV3fgGEeoEDUgvrN15q">
            En grundläggande förutsättning för att skolväsendet ska kunna
            fullgöra sitt uppdrag och eleverna nå målen är att det finns lärare
            med goda kunskaper och hög kompetens som kan bedriva en undervisning
            med hög kvalitet och delta aktivt i det pedagogiska utvecklingsarbetet.
            För att åstadkomma detta behövs bl.a. en bra lärarutbildning,
            goda möjligheter till fortbildning och kompetensutveckling samt
            tydliga krav på lärares behörighet. Ytterligare åtgärder kan vara
            att införa ett slags behörighetsbevis eller legitimation för lärare.
            Vänsterpartiet anser visserligen att det viktigaste är att lärare
            är behöriga men att det ändå kan vara motiverat att tydliggöra
            dessa regler för behörighet genom att införa en lärarlegitimation.
            Även om vi inte har några principiella invändningar ser vi dock
            stora problem med regeringens förslag till lärarlegitimation.
          </p>
          <p xml:id="i-8nuwxvA6gaymKLdmUop1DJ">
            Den del av regeringens förslag som har störst brister är kravet
            på en ettårig introduktionsperiod för att kunna få lärarlegitimation.
            En examen från en yrkesutbildning på högskolan ska i normalfallet
            ge rätt att utöva det yrke som examen är inriktad mot. För de
            flesta legitimationsyrken finns inget krav på praktisk yrkeserfarenhet.
            Undantaget är läkare som måste göra allmäntjänstgöring under minst
            18 månader. Denna allmäntjänstgöring kan sägas vara en del av
            läkarutbildningen där de blivande läkarna ska tillämpa och utveckla
            sina kunskaper från grundutbildningen. Det ingår såväl klinisk
            tjänstgöring som teoretiska studier och det sker i nära kontakt
            med både huvud- och specialhandledare. Tjänstgöringen avslutas
            med ett kunskapsprov under Högskoleverkets överinseende. Därefter
            kan Socialstyrelsen bevilja läkarlegitimation.
          </p>
          <p xml:id="i-F5e9PT3LYcjA2g1fTH6dgi">
            Den ettåriga introduktionsperiod som regeringen föreslår ska
            vara obligatorisk för att kunna få lärarlegitimation innebär däremot
            inte mycket mer än en ordinär provanställning, som kommer att
            fungera mer som en introduktion till arbetsplatsen än till läraryrket.
            Den kommer inte att fungera som en del av lärarutbildningen eller
            utveckla de kunskaper som lärarutbildningen har gett. Det finns
            inga tydliga mål vad som ska uppnås under introduktionen utan
            innebär bara en avstämning om lärarutbildningen har gett tillräckliga
            kunskaper. De som genomgår introduktionsperioden ska få stöd av
            en mentor, vars uppgift är mycket diffus. Ett mer formaliserat
            system med riktiga handledare hade varit att föredra för att säkerställa
            att det finns en fungerande vägledning och uppföljning av hög
            kvalitet under hela introduktionsperioden.
          </p>
          <p xml:id="i-W18EVAUfQcYMwymaSSageF">
            Vi har även invändningar mot att det är rektor som ska bedöma
            om en lärare är lämplig att utöva yrket, vilket i praktiken innebär
            att det är rektor som kommer att fatta beslut om legitimation
            ska beviljas. Eftersom det är staten som utfärdar legitimationer
            är det staten som ska ha ansvar för att kriterierna för legitimationer
            är uppfyllda.
          </p>
          <p xml:id="i-JLbU4mdod2vEN4cp6vyMAA">
            Det är bra att lärare får möjlighet att utveckla och förbättra
            sin praktiska yrkeserfarenhet. I första hand ska det dock ske
            inom ramen för lärarutbildningen exempelvis genom den verksamhetsförlagda
            utbildningen. Lärarutbildningen ska ge tillräckliga teoretiska
            och praktiska kunskaper för att de som har en lärarexamen ska
            vara anställningsbara. Sedan finns det givetvis anledning att
            diskutera hur blivande lärare ska utveckla sina kunskaper och
            färdigheter: om det ska ske under grundutbildningen genom en förstärkning
            av den verksamhetsförlagda utbildningen, genom ett avslutande
            praktikår osv. Vänsterpartiet har för närvarande inga konkreta
            förslag hur detta ska lösas och föreslår därför att en godkänd
            lärarutbildning ska ge lärarlegitimation. Detta bör riksdagen
            som sin mening ge regeringen till känna.
          </p>
          <head xml:id="i-U7oG3Umym5aM4N7ZNHHPkt" type="h1">
            En legitimation för alla
          </head>
          <p xml:id="i-FFiEBN8idJiLQSnGBgQmxF">
            Regeringen föreslår vidare att det ska finnas två olika legitimationer:
            en för förskollärare och en för lärare i det övriga skolväsendet.
            Eftersom det ska anges i legitimationen vilken behörighet innehavaren
            har finns det ingen anledning att ha två olika legitimationer.
            Vänsterpartiet anser dessutom att det är naturligt och önskvärt
            att förskollärare undervisar i förskoleklass även i fortsättningen
            och att förskollärares kunskaper borde komma till nytta i grundskolan
            i större utsträckning. Vårt förslag är därför att det endast ska
            finnas en lärarlegitimation som omfattar hela skolväsendet. Detta
            bör riksdagen som sin mening ge regeringen till känna.
          </p>
          <p xml:id="i-RPTMEH7eGLQpwGcEw6Br3N">
            I regeringens förslag finns också vissa undantag från legitimationskravet.
            Lärare utan legitimation ska få vara ansvariga för undervisningen
            i tvåspråkiga skolor, vissa fristående skolor med särskild pedagogisk
            inriktning, modersmål, yrkesämnen i gymnasieskola, gymnasiesärskola,
            kommunal vuxenutbildning på gymnasial nivå eller särskild utbildning
            för vuxna på gymnasial nivå. Detsamma ska gälla lärare som undervisar
            på individuella kurser eller orienteringskurser i kommunal vuxenutbildning.
          </p>
          <p xml:id="i-HjQRfiDosTvSQSBgxee86M">
            Vi anser givetvis att principen bör vara att alla lärare ska
            vara behöriga och legitimerade. De undantag som regeringen föreslår
            är inte heller särskilt välmotiverade även om den underliggande
            orsaken förmodligen är att det finns en stor brist på utbildade
            lärare i dessa kategorier. I stället för att dölja problemet med
            hjälp av undantag från regelverket bör regeringen i stället återkomma
            med förslag för att komma till rätta med denna brist och öka antalet
            utbildade lärare. Detta ska riksdagen begära hos regeringen.
          </p>
          <p xml:id="i-PKbg3f4ihesZwhhvL4MyUR">
            I samband med att riksdagen tog ställning till nya behörighetsregler
            för en ny skollag föreslog Vänsterpartiet, till skillnad från
            regeringen, att modersmålslärare skulle omfattas av de nya behörighetsreglerna.
            Som en konsekvens föreslår vi att modersmålslärare ska omfattas
            av bestämmelserna om lärarlegitimation. Detta bör riksdagen som
            sin mening ge regeringen till känna.
          </p>
          <head xml:id="i-UhGheoKkCc1uvbWJfKcGLq" type="h1">
            Inriktning mot fritidspedagogik
          </head>
          <p xml:id="i-JsxEmvpB9ZwdCWLokEeLF2">
            Vi har i annat sammanhang påpekat det orimliga i att regeringen
            förkortar lärarutbildningen med inriktning mot fritidshem. Lärare
            i fritidspedagogik arbetar både i klassrummet i grundskolan och
            i de fria lärandemiljöerna i fritidshemmen. Lärandet är inte begränsat
            till den obligatoriska delen av skoldagen. Det är därför nödvändigt
            att grundlärare med inriktning mot fritidshem har djupa kunskaper
            inom exempelvis läs-, skriv- och matematiklärande för att kunna
            möta barnen i deras ständigt pågående lärande. Lärare inom den
            obligatoriska skolan och lärare med inriktning mot fritidspedagogik
            samverkar i arbetslag och bidrar med sina skilda och speciella
            kompetenser till att eleverna når målen i skolan. Det är viktigt
            att båda dessa grupper har en bred och djup forskningsbaserad
            kompetens och att examen därför ges på avancerad nivå även för
            dem som tar examen med inriktning mot fritidspedagogik.
          </p>
          <p xml:id="i-TtHbQ1HGYXiMVAjEgfn9da">
            Enligt regeringen ska fritidspedagoger, som redan är verksamma
            i fritidshem, inte kunna få legitimation utan att de kompletterar
            sin utbildning. Vi anser att fritidspedagoger genom sin utbildning
            och yrkeserfarenhet i normalfallet har tillräckliga kunskaper
            och färdigheter för att kvalificera för en lärarlegitimation på
            samma grunder som andra lärarkategorier. Därför bör fritidspedagoger
            kunna få lärarlegitimation utan kompletteringar. Detta bör riksdagen
            som sin mening ge regeringen till känna.
          </p>
        </div>
        <div xml:id="i-6SMLQtFyqR4Dqkky5qeaQs" type="signatureBlock">
          <list xml:id="i-D9baLfdnsgkAgvzUBUDSxF">
            <item xml:id="i-M1ZA3q2YMesBdb57r6t53i" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-VKCPFq3Mud3bCQJVvfZ4CB" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-MnMBTdGQznVyrbUTJ4PHJH" who="i-RnWtNUQCpycyMXbuRLTXcR" type="signature">
              Josefin Brink (V)
            </item>
            <item xml:id="i-WA7SJAd267DqchMXDQFhv9" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-C8yenqkof8bctBeeg4hW4G" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-AHB1KMfEGwZeFj88JRJhku" who="i-CNBy5dFgNNyEozHVpAj93c" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
