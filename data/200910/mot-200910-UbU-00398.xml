<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00398">
  <teiHeader>
    <fileDesc>
      <titleStmt>
        <title>Teckenspråk på gymnasiet</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Teckenspråk på gymnasiet</title>
          <idno type="rdwebb">GX02Ub398</idno>
          <rs type="number">Ub398</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub398/text</ref>
          <ref type="dokument_url_html">http://data.riksdagen.se/dokument/GX02Ub398</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub398</ref>
          <ref type="doc">http://data.riksdagen.se/fil/724EF373-76F3-42D6-8FC7-EBC1E398F8B3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V7SWFAgfqBRqMneckonaNR" type="signed"/>
        <correspContext corresp="i-V7SWFAgfqBRqMneckonaNR">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction type="numbering" xml:id="i-7oNwitcsoJhwWYRtNnryQH">
          <date when="2009-10-06"/>
        </correspAction>
        <correspAction type="submission" xml:id="i-XcXy4xHUT5P9ipMDYvZhSN">
          <date when="2009-10-05"/>
        </correspAction>
        <correspAction type="transfer" xml:id="i-WroPGDwnpiUdaePFybdTWW">
          <date when="2009-10-05"/>
        </correspAction>
        <correspAction type="assigned" xml:id="i-5jh7nFeAfN69ad9bsEvQnn"/>
        <correspContext corresp="i-5jh7nFeAfN69ad9bsEvQnn">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-ShKfe2pXi7FhmCW3Ri6Q8E">
            Förslag till riksdagsbeslut
          </head>
          <p xml:id="i-HPWpjPBVeWJhmuJXLgqMRE">
            Riksdagen tillkännager för regeringen som sin mening vad som
            anförs i motionen om att teckenspråk för hörande i gymnasieskolan
            ska jämställas med moderna språk och ge meritpoäng från steg 3.
          </p>
        </div>
        <div type="motContent">
          <head type="h1" xml:id="i-KR15ZgMJvy642Zbr6CKWpj">
            Motivering
          </head>
          <p xml:id="i-XUeX5btfL2D1JrLhUtz9ae">
            Teckenspråk är modersmål och kommunikationsspråk för döva. Teckenspråk
            är också kommunikationsspråket för många hörselskadade och andra
            människor med någon form av kommunikationssvårigheter. Att möta
            människor i vårt samhälle som kan teckenspråk är oerhört värdefullt
            och underlättar många möten för dessa människor. Direktkommunikation
            ger trygghet och värdighet i möten människor emellan. Den 1 juli
            2009 antog riksdagen en ny språklag där det svenska teckenspråket
            får en särställning. Skrivningen det allmänna har ett särskilt
            ansvar för att skydda och främja det svenska teckenspråket ger
            det svenska teckenspråket ett efterlängtat lagligt skydd. Formuleringen
            den som har behov av teckenspråk ges möjlighet att lära sig, utveckla
            och använda det svenska teckenspråket är densamma som för nationella
            minoritetsspråk, vilket betyder att det svenska teckenspråket
            får en ställning motsvarande minoritetsspråk. Sveriges riksdag
            erkände teckenspråk som dövas första språk 1981. Då fastslog riksdagen
            att teckenspråk skulle användas i undervisningen av döva barn.
            Teckenspråk har givetvis funnits i alla tider då det funnits döva,
            men det var en mycket viktig händelse för döva att få utbildning
            på sitt modersmål. Detta har medfört att intresset för och behov
            av teckenspråksutbildningar har ökat de senaste 20 åren. Idag
            räknar man med att det i Sverige finns ungefär 30 000 teckenspråksanvändare,
            alltså människor som behöver använda teckenspråk i sin dagliga
            kommunikation. Utöver döva är det flera andra grupper i samhället
            som använder sig av teckenspråk eller delar av teckenspråket i
            sin dagliga kommunikation. Tecken används för att förstärka det
            svenska språket för individer med Downs syndrom, språkstörda,
            utvecklingsstörda med flera.
          </p>
          <p xml:id="i-JdRQhFDsiYCby4Pi86mi6C">
            Teckenspråk är ett av språken som kan erbjudas inom blocket språkval
            i grundskolan. Elever väljer detta inför årskurs 6 och läser t
            o m årskurs 9. Däremot ingår inte teckenspråk i moderna språk
            i gymnasieskolan. Alltså kan inte elever som läser teckenspråk
            som språkval i grundskolan fortsätta läsa det som modernt språk
            om de t ex väljer samhällsvetenskapsprogrammet i gymnasieskolan.
            De kan i vissa fall läsa det inom det individuella valet som idag
            uppgår till 300 poäng. Men de har inte möjlighet att få meritpoäng
            även om de vill avancera och läsa fler steg. Dessa elever missgynnas
            och följden blir att färre elever väljer teckenspråk som individuellt
            val under sin gymnasieutbildning. Elever som läser språk i grundskolan
            bör kunna fortsätta med sitt språkval i gymnasieskolan. Som exempel
            kan nämnas att Birger Sjöberggymnasiet i Vänersborg, vilket är
            den enda skolan i landet med gymnasieutbildningar med inriktning
            mot teckenspråk för hörande, ser stora svårigheter med hur läget
            är idag. För att kunna arbeta vidare inför framtiden menar de
            att statusen på det svenska teckenspråket inom utbildningsväsendet
            behöver höjas och säkras.
          </p>
          <p xml:id="i-3PuR8QU7gEBa36Dn9Hnwq4">
            Idag är det stor brist på personal som har teckenspråkskunskaper
            i de flesta yrken. Förutom teckenspråkstolkar, lärare för döva
            och lärare i teckenspråk finns det i första hand ett behov av
            personal med teckenspråkskunskaper inom vård och omsorg. Detta
            innefattar många olika yrken såsom personal inom äldreomsorgen,
            sjuksköterskor, behandlings­assistenter, kuratorer, psykologer.
            Det finns även ett behov av förskolepersonal, habiliteringspersonal,
            poliser, jurister och advokater som kan teckenspråk. De elever
            som väljer teckenspråk är framtidens personal inom yrken där denna
            kompetens behövs. Skolväsendet måste göra det möjligt för och
            motivera fler elever att lära sig teckenspråk. Detta motiveras
            av språklagens krav på att det allmänna har ett särskilt ansvar
            för teckenspråk som är jämställt med minoritetsspråk. Det är även
            viktigt när det gäller att öka tillgängligheten i samhället för
            människor med funktionsnedsättning. Därför bör riksdagen ge regeringen
            tillkänna att teckenspråk för hörande i gymnasieskolan ska jämställas
            med moderna språk och ge meritpoäng från steg 3.
          </p>
        </div>
        <div type="motSignatures">
          <list>
            <item xml:id="i-SZTFezKpKefQwhYwkSvm1Q" who="i-SmQxY46smWu5awEQ2oGr4n">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
