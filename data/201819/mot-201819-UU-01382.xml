<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UU-01382">
  <teiHeader>
    <fileDesc>
      <titleStmt>
        <title>Sveriges arbete i Europarådet</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1382 av Markus Wiechel m.fl. (SD)</title>
          <idno type="rdwebb">H6021382</idno>
          <rs type="number">1382</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H6021382/text</ref>
          <ref type="dokument_url_html">http://data.riksdagen.se/dokument/H6021382</ref>
          <ref type="dokumentstatus_url_xml">http://data.riksdagen.se/dokumentstatus/H6021382</ref>
          <ref type="docx">http://data.riksdagen.se/fil/8C8B274F-BB66-483F-BE9D-CCC4EA80066B</ref>
          <ref type="pdf">http://data.riksdagen.se/fil/10F61B86-3220-48BF-B57B-2CCBDEEF3E06</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2WpUeQVaG18j3m4xpSjrMy" type="signed"/>
        <correspContext corresp="i-2WpUeQVaG18j3m4xpSjrMy">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-7p7goD9VC5HZh4VdEN1AFo"/>
          <note type="signatory" corresp="i-PtgVSQS6zzFSG7jQDufZYA"/>
        </correspContext>
        <correspAction xml:id="i-C32RytqMS431BXfwmq26aU" type="submitted">
          <date when="2018-11-28"/>
          <time when="12:12:09"/>
        </correspAction>
        <correspAction xml:id="i-KgxGLdxGdLfVSgG915Y3qv" type="reviewed">
          <date when="2018-11-28"/>
          <time when="14:15:05"/>
        </correspAction>
        <correspAction xml:id="i-DY9CVNBSaXBVKB7QbvpNbZ" type="referred">
          <date when="2018-12-05"/>
        </correspAction>
        <correspAction xml:id="i-Ji1LnHDirtFn3SMyLWWha4" type="assigned">
          <date when="2020-04-22"/>
          <time when="17:29:17"/>
        </correspAction>
        <correspContext corresp="i-Ji1LnHDirtFn3SMyLWWha4">
          <ref type="assignedTo">Utrikesutskottet</ref>
        </correspContext>
        <correspAction xml:id="i-9bmPEXvz6QMMxWHr4PLH2A" type="behandlas_i"/>
        <correspContext corresp="i-9bmPEXvz6QMMxWHr4PLH2A">
          <ref type="uppgift">2018/19:UU6</ref>
          <ref type="ref_dok_id">H601UU6</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UU6</ref>
          <ref type="ref_dok_titel">Europarådet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V52yPz2pWr7u4NZTYKfxLA" type="behandlas_i"/>
        <correspContext corresp="i-V52yPz2pWr7u4NZTYKfxLA">
          <ref type="uppgift">2018/19:KU27</ref>
          <ref type="ref_dok_id">H601KU27</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KU27</ref>
          <ref type="ref_dok_titel">Fri- och rättigheter, m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7vTomtTBNbiKMX3qfzky4i" type="behandlas_i"/>
        <correspContext corresp="i-7vTomtTBNbiKMX3qfzky4i">
          <ref type="uppgift">2019/20:UU15</ref>
          <ref type="ref_dok_id">H701UU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:1382 av Markus Wiechel m.fl. (SD)
          Sveriges arbete i Europarådet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-K24H6XYDt8g8DbP11Uv34c">
            Förslag till riksdagsbeslut
          </head>
          <list style="ol">
            <item xml:id="i-RN7waWYUoTvPaACji6882">
              Riksdagen ställer sig bakom det som anförs i motionen om klagofristen
              vid domstolen och tillkännager detta för regeringen.
            </item>
            <item xml:id="i-AWdVDEhSfjiBNW6USsCrLh">
              Riksdagen ställer sig bakom det som anförs i motionen om att
              Sverige i Europarådet ska verka starkare för att rätten för den
              enskilda medborgaren att frivilligt välja politisk åskådning och
              facklig organisation efterlevs i medlemsstaterna och tillkännager
              detta för regeringen.
            </item>
            <item xml:id="i-E2qkg8LfGajuPjMR8b64j5">
              Riksdagen ställer sig bakom det som anförs i motionen om att
              Sverige i Europarådet ska verka för ett starkare samarbete i Europa
              för att motverka antisemitism och tillkännager detta för regeringen.
            </item>
            <item xml:id="i-G9sib4ddTfxUSq53vFeh42">
              Riksdagen ställer sig bakom det som anförs i motionen om att
              mer kraftfullt verka för att Turkiet ska ställa sig bakom grundläggande
              värderingar inom Europarådet och tillkännager detta för regeringen.
            </item>
            <item xml:id="i-BKgtJpX1VHkJEg7q6E1nVJ">
              Riksdagen ställer sig bakom det som anförs i motionen om att
              Sverige ska verka för att Somaliland erbjuds möjligheten att ingå
              partnerskap för demokrati med Europarådets parlamentariska församling
              och tillkännager detta för regeringen.
            </item>
            <item xml:id="i-Ay5HnszaJobBWPyUY6Ld8x">
              Riksdagen ställer sig bakom det som anförs i motionen om att
              förhindra shariainspirerad lagstiftning i Europa och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-Htcfn3e45LQEjdpJ3Bn5vy" type="h1">
            1 Klagofristen vid domstolen
          </head>
          <p xml:id="i-5i8xXpYHAmrjso7LBmkrMD">
            Vid en högnivåkonferens i Brighton 2012 antogs en deklaration
            som innebär vissa ändringar i Europakonventionen och rätten att
            anhängiggöra mål. Tidsfristen för att lämna in klagomål till domstolen
            kommer att minskas från sex till fyra månader. Sverigedemokraterna
            anser att den här förändringen är olycklig. Europadomstolen är
            i dag de facto Sveriges författningsdomstol. Den gör slutgiltiga
            ställningstaganden om Europakonventionens innebörd, vilket påverkar
            den svenska rättstillämpningen på ett mycket brett område. Tyvärr
            är domstolen redan i dag svårtillgänglig för vanliga européer.
            Reglerna kring anhängiggörande kan vara krångliga och kunskapen
            om domstolens kompetensområde är inte särskilt spridd, inte ens
            bland jurister. Därför är det viktigt att potentiella klagande
            har tillräckligt med tid från det att en påstådd kränkning äger
            rum till dess att tidsfristen rinner ut. Förkortningen av den
            fristen syftar till att minska målbalansen, vilket i grunden är
            förståeligt. Det målet uppnås dock bättre genom att domstolens
            kapacitet utökas. Därför vill vi att regeringen återtar sin ratificering
            av protokollet.
          </p>
          <head xml:id="i-At1EXq9Gd5vFX9HJUwnCpq" type="h1">
            2 Europakonventionen och rätten att välja politisk åskådning
          </head>
          <p xml:id="i-5Euhycoovr6WTzRrcK5hJW">
            Rätten för den enskilda medborgaren att frivilligt välja politisk
            åskådning och facklig organisation är skyddad av den europeiska
            konventionen om skydd för de mänskliga rättigheterna och de grundläggande
            friheterna. Det är grundläggande för demokratiska stater och det
            kan anses som självklart att varje medborgare har rätt att tillhöra
            en förening och likaså rätt att avstå från att ansluta sig till
            en förening.
          </p>
          <p xml:id="i-AvkStN6Y9MdmvJuzjggZtJ">
            Artikel 5 i den europeiska stadgan slår fast rätten för arbetstagare
            och arbetsgivare att bilda och tillhöra en organisation som tillvaratar
            deras ekonomiska och sociala intressen. Statens uppgift är att
            skydda medborgarnas möjlighet att utöva denna rätt. I artikel
            11 slås det fast att varje medborgare har rätt att ansluta sig
            till fackföreningar för att skydda sina intressen. I artikel 14
            fastslås ett förbud mot diskriminering, såsom på grund av kön,
            ras, hudfärg, språk, religion eller politisk eller annan åskådning.
          </p>
          <p xml:id="i-DinKd5Y45tMugS9mymnPJT">
            Trots detta förekommer i Europa och till och med i Sverige diskriminering
            på grund av politisk åskådning. I Vitryssland är läget så allvarligt
            att politiker sitter fängslade på grund av politisk hemvist. I
            Sverige är inte läget lika allvarligt, men politiker har blivit
            uteslutna ur fackförbund, utsatta för våld och blivit av med sina
            arbeten på grund av politisk hemvist.
          </p>
          <p xml:id="i-TW9mRe1yTjt5vq2maTd6yM">
            Regeringen bör tydligare ta avstånd från denna typ av diskriminering,
            och Sverige bör lyfta frågan i Europarådet i syfte att stärka
            rätten för den enskilda medborgaren att frivilligt välja politisk
            åskådning och facklig organisation och motverka diskriminering
            på grund av politisk åskådning. Diskriminering på grund av politisk
            åsikt är lika förkastlig som övrig diskriminering.
          </p>
          <head xml:id="i-9anmCcAKqVXYMYns1dXVGr" type="h1">
            3 Motverka antisemitism
          </head>
          <p xml:id="i-Ho79wiHW1z9xw8ScTzWF5C">
            Tyvärr har antisemitismen på senare tid ökat betydligt i Europa.
            Hatbrotten mot judar har tilltagit och på flera håll i Europa
            är judars säkerhet allvarligt hotad. Detta är en oacceptabel utveckling
            som måste brytas. Låt oss aldrig glömma Förintelsens offer och
            vad som hänt judarna i Europa i historien. Europarådet, som ska
            försvara medborgares mänskliga rättigheter i medlemsstaterna,
            har ett stort ansvar för att samarbeta för att motverka antisemitism
            och sprida kunskap om judarna och deras historia för att motverka
            fördomar och hat. Vi anser att Sverige inom Europarådet aktivt
            ska verka för kraftfullare åtgärder och samarbete för att motverka
            antisemitism.
          </p>
          <head xml:id="i-G4eDaM4vjpqU4W9LaK6Df4" type="h1">
            4 Turkiet
          </head>
          <p xml:id="i-9oMktkAGCo7VbKTvnkXSru">
            Turkiet är i dag representerat av en mycket stor delegation i
            Europarådets parlamenta­riska församling och dess representanter
            deltar aktivt i en lång rad olika politiska grupper. Europarådet
            har de senaste åren på ett föredömligt sätt agerat emot Rysslands
            agerande i och mot Ukraina samt mot president Vladimir Putins
            auktoritära och imperialistiska regim. Dessvärre har församlingen
            varit förhållandevis passiv när Turkiet brutit mot internationell
            rätt genom sitt intåg i Syrien och Irak samt genom dess frekventa
            övertramp avseende grundläggande mänskliga fri- och rättigheter,
            då inte minst genom massarresteringar och attacker mot oppositionella,
            journalister och andra som varit besvärliga för den sittande regimen.
          </p>
          <p xml:id="i-9iHLAu9WSQrMPNZhAKrABw">
            Europarådets medlemsländer måste uppfylla tre krav för att få
            vara kvar i samarbe­tet: De ska ha ett demokratiskt styrelseskick,
            vilket Turkiet knappast kan anses ha. De ska ligga i Europa, vilket
            uppfylls då en liten del av landet ligger i Europa. Sist men inte
            minst ska de respektera medborgarnas grundläggande mänskliga fri-
            och rättigheter – vilket uppenbart inte har skett.
          </p>
          <p xml:id="i-X6yiKpK4ToXWAGvCuDwHpa">
            Europarådet ska stå upp för mänskliga rättigheter, demokrati
            och yttrandefrihet i hela världen. När grova övergrepp sker i
            ett av medlemsländerna riskerar legitimiteten för denna församling
            således också att minska. Det blir än värre då Turkiet var ett
            av de första länderna som anslöt sig till församlingen efter dess
            bildande 1949. Av den anledningen bör Sverige genom Europarådet
            verka för kraftfullare åtgärder mot Turkiet, som återkommande
            ertappas med att bryta mot Europarådets grundläggande riktlinjer.
          </p>
          <head xml:id="i-DXtWu4DxexyBkAfzKRWzBq" type="h1">
            5 Partnerskap för demokrati med Somaliland
          </head>
          <p xml:id="i-AaeoCsw4jTdf6XxJShqJkA">
            Den parlamentariska församlingens framgångsrika program partnerskap
            för demokrati, som inrättades 2009, har hittills ingåtts med det
            marockanska parlamentet, det pales­tinska nationella rådet, parlamentet
            i Kirgizistan och Jordaniens parlament. Partner­skapet syftar
            till att upprätta institutionellt samarbete med förtjänande parlament
            i regioner som önskar dra nytta av församlingens erfarenhet av
            demokratisk byggnad och delta i en gemensam politisk debatt om
            gemensamma utmaningar som överskrider de europeiska gränserna,
            då inte minst avseende demokrati och mänskliga rättigheter. Genom
            detta arbete kan parlamenten för respektive land bli delaktiga
            i arbetet med att främja Europarådets grundläggande värderingar.
            Länder som ingått i detta partnerskap får skicka en delegation
            för att delta i församlingens och dess utskotts arbete (dock utan
            rösträtt), vilket blir som ett slags erkännande av de framsteg
            som görs i det aktuella landet. Samtidigt blir detta ett sätt
            för länderna att bilda nätverk och lära av västerländska demokratier.
          </p>
          <p xml:id="i-VVSS72TQUNpF6RM4qbyNRB">
            I över två decennier har landet Somaliland utmärkt sig genom
            att utöva demokrati vid ett regelbundet, fritt och rättvist parlamentsval
            sedan landet förklarade sig självständigt från ett krigshärjat,
            dystopiskt Somalia som nu också internationellt erkänns som en
            ”misslyckad stat”. I Somaliland har man infört fri skolgång för
            alla för att beständigt övervinna fattigdom och genom en stabil
            och fungerande regering, som befinner sig i effektiv och laglig
            kontroll inom sitt territorium och har etablerade internationella
            relationer i förhållanden som motsvarar en de facto-stat. Regeringen
            bör aktivt verka för att Somaliland ska få ingå partnerskap för
            demokrati med Europarådets parlamentariska församling. Detta skulle
            kunna bidra till att ytterligare förbättra Somalilands demokrati,
            rättsstatsprincipen och respekten för grundläggande mänskliga
            fri- och rättigheter. Genom detta partnerskap kan Europa erkänna
            tidigare framsteg men även bistå i arbetet för framtida framsteg.
          </p>
          <head xml:id="i-7sDfq8i66Cgr5oSkDXqeA8" type="h1">
            6 Förhindra shariainspirerad lagstiftning i Europa
          </head>
          <p xml:id="i-8DDvG3P77paWzd79kExaeP">
            På senare tid har allt större uppmärksamhet ägnats det faktum
            att sharialagstiftning, lagstiftning baserad på Koranen och den
            muslimska tron, praktiseras i allt fler europeiska samhällen.
            Samtidigt kan det konstateras att vad denna lagstiftning faktiskt
            innebär förblir vagt och att många inte inser att detta går stick
            i stäv med fundamentala europeiska värden.
          </p>
          <p xml:id="i-742zUC1i2MGPhUM9vxcKuC">
            Vad gäller vetskapen om sharia så hjälps vi emellertid av att
            den har sammanfattats i ett internationellt fördrag slutet år
            1990 mellan till dags dato 45 stater med stora eller dominerande
            muslimska befolkningar, nämligen Kairodeklarationen om mänskliga
            rättigheter inom islam. I denna deklaration återfinner vi i 25
            artiklar islams centrala principer vad gäller tolkningen och appliceringen
            av sharialagstiftningen som tydligt skiljer sig från svensk rättsuppfattning
            och från 1950 års Europarådskonvention om mänskliga fri- och rättigheter.
          </p>
          <p xml:id="i-D8ZqFc14EZXxELNyDenn45">
            Kairodeklarationen börjar med att deklarera att alla män är jämlika
            och det framgår att mannen är ansvarig för familjens uppehälle
            och välfärd. Deklarationen tydliggör även att det är förbjudet
            för enskilda människor eller staten att ta någons liv, om det
            inte sker på shariabestämd grund. På samma sätt ska staten skydda
            medborgarna från kroppsligt våld, om undantag inte godkänns av
            sharia. Föräldrar har rätt att välja sina barns skolgång och utbildning,
            under förutsättning att det överensstämmer med sharias etiska
            värderingar och principer. Vad gäller rätten för en muslim att
            lämna sin tro eller få andra att göra det så kallar Kairodeklarationen
            islam för den oförstörda naturens religion och det är förbjudet
            att utöva någon som helst form av tvång gentemot en man eller
            utnyttja hans fattigdom eller brist på kunskap till att omvända
            honom till en annan religion eller till ateismen. Varje man garanteras
            yttrandefrihet, resfrihet, fri bosättning och rätt att njuta frukterna
            av sitt skapande under förutsättning att dessa handlingar står
            i samklang med sharia, och alla offentliga funktioner (d.v.s.
            hela samhället) måste lyda under sharia. Kairodeklarationen avslutas
            med två generalklausuler som för säkerhets skull stipulerar att
            alla rättigheter och friheter i deklarationen är underkastade
            den islamska sharian och att den islamska sharian utgör den enda
            referenskällan för uttolkandet och klargörandet av samtliga artiklar.
          </p>
          <p xml:id="i-LYxXmUNUApVeEZ8Zt8fSc8">
            Detta innebär till exempel att alla de rättigheter och friheter
            som tillsammans bildar Europarådets konvention om mänskliga rättigheter
            och friheter och därmed lägger grunden också för svenskt rättstänkande
            bara kan tolereras i ett shariastyrt samhälle under förutsättning
            att de är – eller omformas så att de blir – förenliga med sharia.
            Med andra ord skulle samhällen, om sharia en dag tilläts ta över,
            enkelt förvandlas till en muslimsk teokrati, d.v.s. gudsstat.
          </p>
          <p xml:id="i-4xEKpbh2Tm7VEBrRtmaZdx">
            Faran i dagens situation framgår alltså tydligt – med sharia
            som ett parallellt, totalitärt och i högsta grad oförsonligt rättssystem
            på frammarsch på många håll i Sverige, i många fall i öppen konkurrens
            med det öppna och fria Europa. Ett samhälle som vårt kan inte
            länge till fungera i sin nuvarande form med två så olika synsätt
            på människa och samhälle. Europakonventionen framstår därför som
            ett bålverk för försvaret av Sverige som en frihetlig västerländsk
            demokrati. Sverige bör därför inom Europarådet verka för att motsätta
            sig en acceptans av Kairodeklarationen och shariaanpassning.
          </p>
        </div>
        <div type="motSignatures">
          <list>
            <item xml:id="i-A1BPMkxiK1r4n8Mnd8quza" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-9LcijzbWXFghQLMgF4EJNs" who="i-TKwDinNn4twnLieK52EXRu">
              Björn Söder (SD)
            </item>
            <item xml:id="i-SRp9iufRiTfegyAvzxErea" who="i-4wsP6LwQoWWj732ozhmgSc">
              Ludvig Aspling (SD)
            </item>
            <item xml:id="i-UBgZwuTDDzTuUnj11KmBBp" who="i-V7UFodKLft3oP8S6c3GFzd">
              Lars Andersson (SD)
            </item>
            <item xml:id="i-5YRc2xZ8QK5EFufV9orhCV">
              Sara Seppälä (SD)
            </item>
            <item xml:id="i-YPmxTwEcngtb2jT2jRseT1" who="i-PtgVSQS6zzFSG7jQDufZYA">
              Tobias Andersson (SD)
            </item>
          </list>
        </div>
      </div>
    </body>
  </text>
</TEI>
