<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__586/mot_1965__fk__586-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 586 år 1965 5
          </p>
          <p>
            Nr 586
          </p>
          <p>
            Av fru Olsson och herr Olsson, Johan, angående familjevård av
            missanpassad ungdom m. fl.
          </p>
          <p>
            (Lika lydande med motion nr 692 i Andra kammaren)
          </p>
          <p>
            Det är samhällets plikt att vidtaga åtgärder som medverkar till
            att åter- föra de människor, som på ett eller annat sätt är missanpassade
            i tillvaron, till ett normalt liv. Samhället måste ägna sig åt
            en effektiv kriminalpolitik, som kan få dem som kommit in på brottets
            bana att bli sociala medborgare, det måste se till att de barn
            och ungdomar, som inte får en tillfredsställande uppfostran av
            sina föräldrar, får en uppväxtmiljö som gör dem till goda medborgare,
            och det måste sörja för att de mentalsjuka efter tillfrisknandet
            på ett friktionsfritt sätt inpassas i samhällsgemenskapen. I denna
            strävan att skapa förutsättningar för dessa olika grupper av utanförstående
            att in- fogas i ett samhällsgagnande liv spelar givetvis allmänna
            institutioner av skilda slag en stor roll. I många fall utgör
            dessa säkerligen det enda al- ternativet. Men det finns också
            andra metoder att lita till. Det är angeläget att dessa människor
            under anpassningstiden får tillfälle att vistas i normal miljö.
            Kontakten med vanliga människor torde böra tillmätas stort värde
            i sam- manhanget. Därför är det av största vikt att man — i de
            fall detta är möj- ligt — försöker placera ut de missanpassade
            i enskilda hem, s. k. familje- vård. Detta är en möjlighet som
            man redan nu använder i viss utsträckning. Emellertid bör enligt
            vår mening företagas en utredning som får i uppdrag att göra en
            allmän översyn av denna fråga. Det bör vara en utredning som tar
            sikte på hela fältet av missanpassade människor med tyngdpunkten
            lagd på de unga. En viktig fråga som utredningen har att ta ställning
            till är den om ersätt- ningen till dem som i sina hem mottager
            missanpassad ungdom. Enligt en till synes utbredd uppfattning
            skall denna ersättning vara av endast ringa omfattning. Bakom
            denna tanke ligger åsikten att det inte skall gå att tjäna pengar
            på sådan verksamhet, utan att incitamentet för denna skall vara
            ideella bevekelsegrunder. Detta är en tankegång som låter bestickande.
            Ändå kan man ställa sig skeptisk till den. Man måste räkna med
            att de som på här åsyftat sätt upplåter sina hem i samband därmed
            påföres betydande kostnader. Dessutom måste man beakta det ansvar
            som följer med ett en- gagemang av detta slag. F. ö. torde ifrågavarande
            ersättning få sättas
          </p>
          <pb facs="riksdagen-motions-pdf/data/1965/mot_1965__fk__586/mot_1965__fk__586-002.pdf"/>
          <p>
            6 Motioner i Första kammaren, nr 586 år 1965
          </p>
          <p>
            mycket högt, om det skall bli möjligt att göra förtjänster av
            någon större omfattning. En viss kompensation för det arbete som
            blir följden måste be- traktas som naturlig. Möjligheterna att
            få fram goda hem för familjevård kan gärna inte försämras, om
            skälig ersättning utgår. Snarare torde en er- sättningshöjning
            medverka till att minska de nu rådande svårigheterna att anskaffa
            sådana hem. Även om man företar en höjning till rimlig nivå torde
            kostnaderna bli låga jämfört med de kostnader som man måste räkna
            med om här åsyftat återanpassningsarbete utföres vid allmänna
            institu- tioner. Med hänvisning till vad som ovan anförts hemställes,
            att riksdagen måtte besluta att i skrivelse till Kungl. Maj:t
            anhålla om utredning i samråd med berörda huvud- män av familjevårdsfrågan,
            särskilt spörsmålet om ersätt- ning till enskilda som i sina hem
            upptager här åsyftade människor, enligt i motionen angivna grunder.
          </p>
          <p>
            Stockholm den 27 januari 1965
          </p>
          <p>
            Elvy Olsson Joh. A. Olsson
          </p>
        </div>
      </div>
    </body>
  </text>
</TEI>
