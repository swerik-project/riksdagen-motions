<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00778">
  <teiHeader>
    <fileDesc>
      <titleStmt>
        <title>om en patienträttighetslag, m. m.</title>
        <author>av herr Molin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en patienträttighetslag, m. m.</title>
          <idno type="rdwebb">FY02778</idno>
          <rs type="number">778</rs>
          <ref type="dokument_url_text">http://data.riksdagen.se/dokument/FY02778/text</ref>
          <ref type="dokument_url_html">http://data.riksdagen.se/dokument/FY02778</ref>
          <ref type="dokumentstatus_url_xml">http://data.riksdagen.se/dokumentstatus/FY02778</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-XGgCQfA3Kci4uNfiMH5wvj</idno>
            <name>BILLY OLSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-F1RwJxotHWwBitEw9rLdhZ</idno>
            <name>TORKEL LINDAHL</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-iUhCX68Rdhr3vwCfmfuKr" type="signed"/>
        <correspContext corresp="i-iUhCX68Rdhr3vwCfmfuKr">
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-8aNTXCV4f9MdU7Dz15ZXyB"/>
          <note type="signatory" corresp="i-XGgCQfA3Kci4uNfiMH5wvj"/>
          <note type="signatory" corresp="i-F1RwJxotHWwBitEw9rLdhZ"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__778/mot_1975__778-001.pdf"/>
      <fw xml:id="i-EF1XsYqV23CPDatdJNhqkH">
        Mot. 1975:778 6
      </fw>
      <div xml:id="i-BqXR2XdZWouYx13fuLdkK1" type="motHeader">
        <div xml:id="i-PgTUdQXocojVyHBoyq3id4" type="motTitle"/>
        <div xml:id="i-DixVVGHBMCmMuhmdhrFs5H" type="motSubmissionInfo"/>
      </div>
      <div xml:id="i-5mYVshAZBNVHQ7gx6X3CC9" type="motBody">
        <div xml:id="i-H6B9gtz32VMQSreDYWXYMw">
          <p xml:id="i-U3HByGcxbnHdVNFyYHmPgN">
            Nr 778
          </p>
          <p xml:id="i-C4awSBSnybySofjSuUCKDb" type="titleString">
            av herr Molin m. fl. om en patienträttighetslag, m. m.
          </p>
          <p xml:id="i-BpFyedi3zxXHmwvKa9g9AC">
            Människors grundläggande rättigheter är en mycket diskuterad
            fråga. Ett särskilt problem härvidlag gäller garanterandet av
            sjuka människors rättigheter. En sjuk människa har svårare att
            ställa krav på att få sina rättigheter tillgodosedda än en frisk
            människa. För dem som tas in på sjukhus gäller att de är relativt
            svagare och därför inte kan driva sina krav på t.ex. information
            eller annorlunda medicinering lika lätt som friska människor.
            Beroendet av sjukvårdsperso- nalen kan bli större och tacksamheten
            för olika åtgärder ofta överdrivet stor. Att få ett glas saft
            eller att slippa ett plågsamt rutinprov är då något som kan vara
            tillräckligt för att den sjuke i övrigt kanske uppger krav på
            en människovärdig behandling. De korta stunder då läkarna (ofta
            olika från dag till dag) besöker sjukrummet vågar eller orkar
            den sjuke sällan använda för att framföra krav på information
            eller annan behandling. Kraven måste därför ofta framföras av
            anhöriga, och blir då beroende av de anhörigas intresse och vilja
            att ta sig an den sjukes krav. För den som läggs in på sjukhus
            gäller också att det drastiska miljöbytet är en svår påfrestning.
            I många fall är det äldre människor som aldrig tidigare legat
            på sjukhus någon längre tid och som har mycket starkt inrotade
            vanor. På sjukhuset får de vänja sig vid nya matvanor och nya
            sovtider, och de tvingas tillbringa hela dagen tillsammans med
            främmande människor med andra vanor och andra intressen. I vissa
            fall måste deras naturbehov skötas i sjuksalen i andra människors
            åsyn. Allt detta bidrar till att hos en del patienter skapa starka
            ångestkänslor, som inte kan brytas om inte patienten får ett enskilt
            rum eller annan form av enskildhet. För sjukhuspatienterna finns
            också risken att smittas av sjukhusbak- terier. Detta händer ibland,
            t.ex. efter en operation, och det är då ofta svårt för den enskilde
            patienten att få orsaken till infektionen klarlagd. Också de långa
            och ständigt ökande väntetiderna inom den öppna vården medför
            påfrestningar för den enskilde av social, ekonomisk och psykologisk
            art. Människor måste få rätt att inom rimlig tid komma under medicinsk
            sakkunnig behandling. Konkreta åtgärder för att minska väntetiderna
            och deras negativa effekter har angivits i motionen 1974:1333.
            Särskilda åtgärder måste alltså vidtas för att skydda patienternas
            rättigheter. En första förutsättning härför är att patienterna
            får en fullständig och adekvat information om sin situation och
            om regler av olika slag inom respektive vårdanstalt. I andra sammanhang
            har påvisats hur den information som lämnas patienterna är alltför
            kort och alltför
          </p>
          <pb facs="riksdagen-motions-pdf/data/1975/mot_1975__778/mot_1975__778-002.pdf"/>
          <fw xml:id="i-HJN7NbBepSePFJtkz8R6r">
            Mot. 1975:778 7
          </fw>
          <p xml:id="i-4ovF1uFE5PByeoNAWQsJ8Y">
            fackbetonad för att kunna uppfattas av patienterna. Krav har
            också framställts om att patienterna skall ha ovillkorlig rätt
            att få ta del av patientjournalerna. Väsentligast är dock att
            sådana rutiner införs vid vårdanstalterna att patienterna normalt
            får all den information de behöver för att kunna ta till vara
            sina rättigheter och att de får den på ett begripligt sätt. Det
            är också viktigt att vårdpersonalen har den patientpsykologiska
            insikt som ofta krävs för att ge adekvat information. I detta
            sammanhang bör nämnas kravet på en patientombudsman eller vårdombudsman
            med en från sjukvårdshuvudmännen fristående ställning. Denne skall
            ha till uppgift att hjälpa patienterna och deras anhöriga i rättsfrågor
            och i rättstvister med anstaltsledning eller styrelse samt att
            underlätta kontakterna mellan patienter och personal. Sådana ombuds-
            män måste givetvis ha en betydligt vidare ram för sitt arbete
            än vad som nu gäller för medicinalväsendets ansvarsnämnd. Det
            är ofrånkomligt att den enskilde patientens personliga integritet
            stundtals inte kan skyddas. Det är emellertid viktigt att vården
            utformas så, att patienternas integritet så långt möjligt skyddas.
            Det gäller formerna för genomförande av undersökningar, det gäller
            utlämnande av uppgifter om patienten till utomstående och det
            gäller utformningen av vårdlokalerna. Den patient som har starka
            personliga skäl för den avskildhet som ett enskilt rum skänker
            bör ha möjlighet att få detta önskemål tillgodosett. Det är i
            detta sammanhang väsentligt att utgå från att varje patient upplever
            sin vårdsituation på sitt individuella sätt och att generella
            regler därför är mindre lämpliga i detta syfte. Detta gäller sannolikt
            i särskilt hög grad för åldringsvården. Ftt annat problem gäller
            möjligheterna för den enskilde att erhålla ersättning för det
            lidande och den förlorade arbetsförmåga, som kan följa av en feldiagnos
            eller en felaktig behandling. Dessa ting har diskuterats i bl.a.
            motionerna 1973:1190 och 1974:1011 med krav på en översyn av reglerna
            för medicinalväsendets ansvarsnämnd. Utöver vad som anförts i
            dessa motioner vill vi framhålla det angelägna i att den enskilde
            patientens möjligheter att erhålla ersättning icke i något avseende
            knyts till ett konstaterande av felaktigheter från en enskild
            sjukvårdsanställd. Därigenom undviks att ersättningsärendena får
            karaktären av en parts- uppgörelse mellan patient och sjukvårdspersonal.
            Ett annat viktigt spörsmål gäller närdemokratin inom vårdinrättningar-
            na. En väsentlig åtgärd är inrättandet av speciella samarbetsorgan
            inom vårdenheterna (samrådsnämnder, anstaltsnämnder, kliniknämnder),
            i vilka företrädare för den ansvariga politiska styrelsen, för
            personalgrup- perna och för patienterna ingår. Dessa nämnder skulle
            få rätt att besluta om vissa interna miljö- och trivselfrågor
            för den egna vårdanstalten men också ha rätt att föra fram förslag
            i vårdfrågor i allmänhet till styrelsen. Denna typ av samarbetsorgan
            kan inrättas inom åldringsvården, arbetsvår- den, nykterhetsvården,
            rehabiliteringsverksamheten och ungdomsvården. Den kan också tillämpas
            inom vissa delar av sjukvården, där patienterna vistas på respektive
            anstalt under längre tid, medan den passar mindre väl
          </p>
          <pb facs="riksdagen-motions-pdf/data/1975/mot_1975__778/mot_1975__778-003.pdf"/>
          <fw xml:id="i-XLdpWzcgUXcymYzHvAQAd3">
            Mot. 1975:778 8
          </fw>
          <p xml:id="i-97zKPeUxAck2pSAeGVS4bC">
            inom andra delar av sjukvården akutvården och vissa delar av
            mentalvården. För att stärka vårdpersonalens arbetsmöjligheter
            och medinflytande och för att minska klyftorna mellan olika personalkategorier
            inom främst sjukvården bör ett närmare samarbete i det dagliga
            vårdarbetet komma till stånd. Det kan ske genom att sjuksköterskor,
            sjukvårdsbiträden och i förekommande fall även sjukhuspräst bildar
            ett vårdlag, som sammanträf- far så ofta som möjligt för att diskutera
            patientens tillstånd, reaktioner och uttalanden. Ett sådant rutinsamarbete
            skulle leda till dels bättre samordnade vårdåtgärder, dels en
            förbättrad information till patienterna, bl.a. genom att det antal
            personer som patienterna kommer i daglig kontakt med minskar.
            Detta senare blir särskilt betydelsefullt i de vårdformer där
            patientens hälsotillstånd omöjliggör ett regelbundet deltagande
            i samrådsgrupper av ovan nämnt slag. På högre nivå bör vidare
            finnas en för hela kliniken (eller motsvaran- de) gemensam nämnd
            med beslutanderätt i vissa organisatoriska frågor. Denna nämnd
            bör ha rätt att yttra sig i de frågor rörande patientvård som
            icke är av rent medicinsk karaktär. Nämnden bör sammansättas av
            representanter för de olika personalkategorierna med klinikchefen
            som ordförande. Också härigenom bör de olika personalgrupperna
            få en starkare motivation för sitt arbete, vilket givetvis även
            blir till nytta för patienterna. De åtgärder för att förbättra
            demokratin och integritetsskyddet för vårdtagare och vårdpersonal
            som diskuteras i denna motion har i några fall redan förverkligats.
            Samrådsgrupper har inrättats på vissa ålderdoms- hem och nykterhetsvårdsanstalter.
            Befattningar som patientombudsman har inrättats av landstinget
            i Göteborgs och Bohus län. Medicinalsvars- kommittén arbetar med
            en del av de i motionen angivna frågeställningar- na. En utredning
            har fått i uppdrag att se över frågan om patienternas rätt att
            ta del av sjukjournalerna. En del av dessa åtgärder beslutas av
            statsmakterna, andra av kommunala organ. Tiden är emellertid nu
            inne för att söka få ett mera samlat grepp om dessa frågor. Detta
            kan endast ske genom en utredning, i vilken bl.a. vårdpersonalen
            och sjukvårdshu- vud männen blir representerade. Med anledning
            av vad som här anförts hemställer vi att riksdagen hos regeringen
            begär att frågan om en patienträtt- ighetslag och om förstärkt
            närdemokrati inom vårdområdet görs till föremål för utredning.
          </p>
          <p xml:id="i-8ixFCcPR5MhkoBesFEJw14" type="date">
            Stockholm den 24 januari 1975
          </p>
          <div xml:id="i-G9xvhKPFuYA9K9QaVCo1F7" type="signatureBlock">
            <list xml:id="i-64uVpA6sL9h3oomL3AQTLx">
              <item xml:id="i-P38mScybV5nQzgnMcVwRYb" who="i-67kiTFbXU3qDiVNVin2wTU" type="signature">
                BJÖRN MOLIN (fp)
              </item>
            </list>
          </div>
          <p xml:id="i-Q2yoGoaDC4dm7mu9ALjpBb">
            ELVER JONSSON (fp) TORKEL LINDAHL (fp) i Alingsås i Hamburgsund
            PER AHLMARK (fp) JAN-ERIK WIKSTRÖM (fp)
          </p>
          <p xml:id="i-S2usjhN75p1hRQ13YTpaMK">
            BILLY OLSSON (fp) i Kil
          </p>
        </div>
      </div>
    </body>
  </text>
</TEI>
