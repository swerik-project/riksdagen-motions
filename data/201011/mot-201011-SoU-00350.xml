<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00350">
  <teiHeader>
    <fileDesc>
      <titleStmt>
        <title>Regler för blodgivning och organdonation</title>
        <author corresp="i-jzGaaesAq8sGFLrFKnaY8">av Olof Lavesson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regler för blodgivning och organdonation</title>
          <idno type="rdwebb">GY02So350</idno>
          <rs type="number">So350</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So350/text</ref>
          <ref type="dokument_url_html">http://data.riksdagen.se/dokument/GY02So350</ref>
          <ref type="dokumentstatus_url_xml">http://data.riksdagen.se/dokumentstatus/GY02So350</ref>
          <ref type="doc">http://data.riksdagen.se/fil/82260011-30FE-464D-A704-03CE64CFAE0E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CDmo2X2Mrrz2nGHRM6oGK9" type="signed"/>
        <correspContext corresp="i-CDmo2X2Mrrz2nGHRM6oGK9">
          <note type="signatory" corresp="i-jzGaaesAq8sGFLrFKnaY8"/>
        </correspContext>
        <correspAction type="numbering" xml:id="i-DyhLgq9i5G4cTWxgwNT1H8">
          <date when="2010-10-28"/>
        </correspAction>
        <correspAction type="submission" xml:id="i-TgyLmjggusG1BspvXeV6Wg">
          <date when="2010-10-26"/>
        </correspAction>
        <correspAction type="transfer" xml:id="i-4EbnzeaRNXdKuBxiq5iStU">
          <date when="2010-10-26"/>
        </correspAction>
        <correspAction type="assigned" xml:id="i-W1UwNaDdGFFGkj9V7zweEf"/>
        <correspContext corresp="i-W1UwNaDdGFFGkj9V7zweEf">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-H6FXu1G4JN6s9exPn6c8nz">
            Förslag till riksdagsbeslut
          </head>
          <list style="ol">
            <item xml:id="i-6dHbY3Kf2eJpHH8hkwCXTd">
              Riksdagen tillkännager för regeringen som sin mening vad som
              anförs i motionen om reglerna för blodgivning.
            </item>
            <item xml:id="i-MgNML8gv1rDJWdbYTraAhX">
              Riksdagen tillkännager för regeringen som sin mening vad som
              anförs i motionen om reglerna för organdonation.
            </item>
          </list>
        </div>
        <div type="motContent">
          <head type="h1" xml:id="i-QKX8qmkrUrzfqUCajeyjbi">
            Motivering
          </head>
          <p xml:id="i-Bctn5cMY3XP7aSTjddzuG8">
            Det måste först fastslås: det finns ingen rättighet att få ge
            blod. Däremot är det en rättighet att få blod när man behöver
            det. Blodgivning räddar liv. Samtidigt är blod en bristvara. Undersökningar
            har visat att ungefär sju av tio kan tänka sig att ge blod. Verkligheten
            är att bara ungefär fem av 100 ger blod. Ändå utestängs många
            från att bli blodgivare, inte på grund av ett eventuellt riskbeteende
            utan på grund av grupptillhörighet.
          </p>
          <p xml:id="i-4MmnMfh9yv2WkM47QF1s8B">
            Förekomsten av hiv i gruppen män som har sex med män (MSM) är
            fortfarande mycket högre än hos befolkningen i allmänhet. Det
            är med andra ord historiskt sett fullt försvarbart att Socialstyrelsen
            iakttar största försiktighet när det gäller denna grupp. Enligt
            Smittskyddsinstitutet ökar nu hivspridning en efter att ha varit
            låg under ett stort antal år. Ökningen sker nu i flera grupper
            hos befolkningen.
          </p>
          <p xml:id="i-LkpyzwN9Bchz5E7jWMQE2L">
            Utvecklingen visar det angelägna i att det sätts större fokus
            på de risker eventuella blodgivare utsätter sig för oavsett vilken
            grupp i samhället de tillhör. Det är självklart att den som uppvisar
            ett riskbeteende inte heller ska lämna blod. Därför är det också
            rimligt att män som har sex med män och som utsatt sig för någon
            som helst risk för hivsmitta inte heller kan vara blodgivare.
            Samma regler bör givetvis gälla kvinnor som utsatt sig för liknande
            risker.
          </p>
          <p xml:id="i-HmzLem98ZDxAANFaPYMJoE">
            Enligt Socialstyrelsens föreskrifter och allmänna råd till skydd
            mot smitta genom blodtransfusion (SOSFS 2001:2 (M)) får män inte
            accepteras som blodgivare om de någon gång haft sexuellt umgänge
            med en annan man. Avstängningen är permanent och är inte beroende
            av hur lång tid det förflutit sedan den sexuella kontakten. Några
            undantag från regeln får ej göras.
          </p>
          <p xml:id="i-GvUnMnVKZKqLL8ZKH62BEn">
            Socialstyrelsen har lagt fram förslag om nya regler där det införs
            en tolv månaders karenstid för en man som haft sex med en annan
            man. Reglerna förelås även gälla de som lever i fasta relationer.
            Om du så haft samma partner i tio år är det ändå tolv månaders
            celibat som gäller för blodgivning. För heterosexuella är gränsen
            tre månader om man bytt sexpartner. Fortfarande är det alltså
            inte riskbeteendet som står i fokus utan grupptillhörigheten.
            Regelverket för blodgivning är inte rimligt och bör omprövas.
          </p>
          <p xml:id="i-VeC3q1Z3tvQ5SuyBhPaAKX">
            När det gäller organdonation ser vi en liknande situation. Den
            1 oktober 2010 stod 750 personer i Sverige i kö för att få ett
            nytt organ. De allra flesta väntar på en ny njure. Antalet donatorer
            i Sverige räcker inte för att fylla behovet av organ till alla
            de patienter som väntar på en transplantation. Trots att det vid
            samma tidpunkt fanns 1 501 137 personer i donationsregistret vet
            vi att flera av dem som står i kö för ett nytt organ inte kommer
            att hinna få hjälp.
          </p>
          <p xml:id="i-63gBUo6q1n51v6WkAtjFCC">
            De allra flesta människor i Sverige har förutsättningar att bli
            donatorer, och det finns egentligen inga åldersgränser. Det är
            inte åldern utan organens och vävnadernas kondition som avgör
            om en donation är möjlig eller inte. Sjukvården gör en medicinsk
            prövning av alla som anmält att de vill donera, om de blir aktuella
            för donation.
          </p>
          <p xml:id="i-Gy7oPd1ybi93jfZwUe7XZx">
            Det finns inget som hindrar homo- och bisexuella personer från
            att anmäla sin vilja att donera, men chansen är idag liten att
            deras anmälan leder till att en behövande person får hjälp. Enligt
            Socialstyrelsens föreskrifter och allmänna råd (SOSFS 1994:4)
            om åtgärder mot överföring av smitta vid transplantation av organ
            eller vävnad innebär det att personer som kan misstänkas ha blivit
            utsatta för hivsmitta inte kan bli donatorer. Till denna grupp
            räknas bland andra män som har (eller under de senaste tolv månaderna
            har haft) sex med en annan man.
          </p>
          <p xml:id="i-NrbkEizErXd2vAyaKK8WZB">
            Hjärtan klappar lika kraftfullt, njurar renar lika bra och lungor
            tar upp syre lika effektivt oavsett vilken sexuell läggning givaren
            har. Ändå är en man som lever i en fast relation med en annan
            man inte välkommen som organdonator om de haft sexuellt umgänge
            under det senaste året. Det finns många exempel på homosexuella,
            såväl män som kvinnor, som nekats donera även om de inte omfattas
            av Socialstyrelsens föreskrifter. Helt enkelt på grund av den
            som gjort riskbedömningen sett den sexuella läggningen som en
            risk i sig.
          </p>
          <p xml:id="i-9RUvsRuAK735GZ86fktMyK">
            Vid beslut om organdonation ska försiktighet råda och medicinsk
            riskbedömning stå i fokus. Den medicinska prövning som görs av
            alla som är aktuella för donation bör dock utgå från sexuellt
            riskbeteende och inte från sexuell läggning eller grupptillhörighet.
          </p>
        </div>
        <div type="motSignatures">
          <list>
            <item xml:id="i-F2LzLoXP2HTJZT3vzYRfd9" who="i-jzGaaesAq8sGFLrFKnaY8">
              Olof Lavesson (M)
            </item>
          </list>
        </div>
      </div>
    </body>
  </text>
</TEI>
