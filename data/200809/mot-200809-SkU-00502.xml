<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00502">
  <teiHeader>
    <fileDesc>
      <titleStmt>
        <title>Utgiftsområde 3 Skatt, tull och exekution</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 3 Skatt, tull och exekution</title>
          <idno type="rdwebb">GW02Sk502</idno>
          <rs type="number">Sk502</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk502/text</ref>
          <ref type="dokument_url_html">http://data.riksdagen.se/dokument/GW02Sk502</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk502</ref>
          <ref type="doc">http://data.riksdagen.se/fil/8968DEC1-F2D9-4654-B816-68732B6D7B58</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RV58z4JKLyvuKAyG2XobP8</idno>
            <name>Laila Bjurling</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9xcMYrrML4AzXQ6jGcD6e2</idno>
            <name>Christin Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DKVEwjAedaaDyvZjYRUhUM</idno>
            <name>Britta Rådström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HXbqFEyQ3cDBEvGisHaWzR</idno>
            <name>Birgitta Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SgoW41M69SMCiW8kzBPzYC" type="signed"/>
        <correspContext corresp="i-SgoW41M69SMCiW8kzBPzYC">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-RV58z4JKLyvuKAyG2XobP8"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-9xcMYrrML4AzXQ6jGcD6e2"/>
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-DKVEwjAedaaDyvZjYRUhUM"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-HXbqFEyQ3cDBEvGisHaWzR"/>
        </correspContext>
        <correspAction xml:id="i-XtSp4AE8VUavo3yYGKaiJw" type="numbering">
          <date when="2008-10-09"/>
        </correspAction>
        <correspAction xml:id="i-MYaH8wf4GakmsMBVGqCeYo" type="submission">
          <date when="2008-10-07"/>
        </correspAction>
        <correspAction xml:id="i-L286HnW8xjSeBgiFaMitCT" type="transfer">
          <date when="2008-10-07"/>
        </correspAction>
        <correspAction xml:id="i-RwZnJ2Aa2ktori4ZY5ub58" type="assigned"/>
        <correspContext corresp="i-RwZnJ2Aa2ktori4ZY5ub58">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-PGYSaU6BxbSFxuSYMHsXVC">
            Sammanfattning
          </head>
          <p xml:id="i-MrojbscLJKSxABEZmf1uTw">
            Svensk offentlig förvaltning håller hög klass. Den är effektiv,
            rättssäker och demokratiskt förankrad och den står sig väl i en
            internationell jämförelse. Men förvaltningen ställs hela tiden
            inför nya och förändrade krav. Socialdemokraterna ser tre ledstjärnor
            för sin förvaltningspolitik: ett ärende en kontakt, rätt sak på
            rätt sätt samt nytänkande, förändring och samverkan.
          </p>
          <p xml:id="i-F9oynoQ1bZDNhadkcTY3S7">
            Skatteverket är enligt socialdemokratisk mening en viktig myndighet
            för ordning och reda samt för kampen mot brottsligheten och den
            svarta ekonomin. Den högerstyrda regeringen har avbrutit den tidigare
            socialdemokratiska regeringens arbete mot skattefusk och ekonomisk
            brottslighet. Skatteverket har beräknat bortfallet i skatteinkomster
            till 133 miljarder kronor. Socialdemokraterna har i vårmotionen
            2008 och i budgetmotionen för 2009 föreslagit ett antal konkreta
            åtgärder. Totalt föreslås därför 60 miljoner kronor utöver regeringens
            förslag i anslag till Skatteverket för 2009, 2010 och 2011.
          </p>
          <p xml:id="i-2wZtohQvHgDqVBKy6bwmcs">
            Vi motsätter oss att Skatteverket från och med inkomståret 2009
            inte längre ska samla in uppgifter på fysiska personers förmögenheter.
            Det öppnar för fusk med förmånssystemen. Därtill öppnar förslaget
            för en generell skatteamnesti som ändå inte kommer att leda till
            något större inflöde av kapital.
          </p>
          <p xml:id="i-QEp8i7RdWuFcQe1xiPCyqz">
            Regeringen framlade under våren proposition 2006/07:99 En fristående
            kronofogdemyndighet. I kommittémotion 2006/07:Sk8 ansåg Socialdemokraterna
            att knytningen till Skatteverket skulle kunna ha kvarstått i strategiska
            frågor och för utnyttjande av gemensamt stöd. De farhågor som
            fanns i samband med propositionen om ekonomiska problem för Kronofogdemyndigheten
            förefaller hösten 2008 att ha besannats.
          </p>
          <p xml:id="i-RRGhzxXVxJxGhcDMQDwYK8">
            Fri rörlighet över gränserna bygger på och utgår ifrån lagliga
            verksamheter. Underrättelseverksamhet spelar en allt större roll
            för tullverksamheten när det ska råda fri rörlighet över EU:s
            inre gränser. Behovet av gränskontroller för att förhindra rörlighet
            av olagliga verksamheter kvarstår dock. Vi behöver ett tullverk
            för hela Sverige, dvs. verksamheten kan inte enbart koncentreras
            till storstadsområdena.
          </p>
          <p xml:id="i-KoHg2oDHsctGhTkMHsuLqX">
            Olika former av gränsöverskridande brottslighet framstår som
            ett tydligt hot mot Sverige och dess invånare. Inte minst smugglingen
            av narkotika, tabletter och andra preparat är ett stort problem.
            I de socialdemokratiska budgetmotionerna för både 2007 och 2008
            yrkades mer pengar till Tullverket. Efter ett intensivt opinionsbildningsarbete
            under 2008 har Tullverket fått en ramhöjning med 50 miljoner kronor.
            Vi avser inte i denna budgetmotion att tillföra några ytterligare
            medel till Tullverket men kommer att följa det arbete som pågår
            kring omorganisationen.
          </p>
        </div>
        <div xml:id="i-BKrk84tfoLZGYD1urkyMMt" type="TOC">
          <head xml:id="i-6gN289fcMrHc791GsQiN5N">
            Innehållsförteckning
          </head>
          <list>
            <item>
              Sammanfattning 1
            </item>
            <item>
              Förslag till riksdagsbeslut 4
            </item>
            <item>
              Socialdemokratisk förvaltningspolitik 4
            </item>
            <item>
              Skatteverket 5
            </item>
            <item>
              Kronofogdemyndigheten 7
            </item>
            <item>
              Tullverket 8
            </item>
          </list>
        </div>
        <div type="motProposal" subtype="förslag">
          <head xml:id="i-62k5UUCh3yRUHJntSpWQhY">
            Förslag till riksdagsbeslut
          </head>
          <p xml:id="i-V62aCDTFsS6jTddFEspZV3">
            Riksdagen anvisar med följande ändringar i förhållande till regeringens
            förslag anslagen under utgiftsområde 3 Skatt, tull och exekution
            enligt uppställning:
          </p>
          <table>
            <row xml:id="i-Ho8PcYwLGqAjvAeoBQDFd">
              <cell>
                Anslag i miljoner kronor
              </cell>
              <cell>
                Regeringens förslag
              </cell>
              <cell>
                Anslagsförändring
              </cell>
            </row>
            <row xml:id="i-SkMcTCmKVYCCnLQJv2Rwak">
              <cell>
                2009
              </cell>
              <cell>
                2009
              </cell>
            </row>
            <row xml:id="i-3nCWC31JNqtfKacJHomagq">
              <cell>
                3:1 Skatteverket
              </cell>
              <cell>
                6 307
              </cell>
              <cell>
                +60
              </cell>
            </row>
            <row xml:id="i-V8M32QxtWVEcmdiA2MATTa">
              <cell>
                3:2 Kronofogdemyndigheten
              </cell>
              <cell>
                1 618
              </cell>
              <cell>
                0
              </cell>
            </row>
            <row xml:id="i-8LP63vHJpSTdz183JcLSDA">
              <cell>
                3:3 Tullverket
              </cell>
              <cell>
                1 535
              </cell>
              <cell>
                0
              </cell>
            </row>
            <row xml:id="i-2FVp6hKk557LCrEBk7bJV2">
              <cell>
                Summa
              </cell>
              <cell>
                9 460
              </cell>
              <cell>
                +60
              </cell>
            </row>
          </table>
          <p xml:id="i-5FEeRff7Q7PFURiFaEZC3H">
            Anmärkning Tullverket: Kustbevakningens kostnader och beräknade
            utgifter redovisas under utgiftsområde 6 Försvar samt beredskap
            mot sårbarhet, kapitel 5 Samhällets krisberedskap avsnitt 5.7.1,
            2:1 Kustbevakningen
          </p>
        </div>
        <div type="motContent">
          <head xml:id="i-J1LJrVoQ132icyZLo9As8t" type="h1">
            Socialdemokratisk förvaltningspolitik
          </head>
          <p xml:id="i-E7PhLnt7B9fQt4ZAupzgJN">
            Svensk offentlig förvaltning håller hög klass. Den är effektiv,
            rättssäker och demokratiskt förankrad och den står sig väl i en
            internationell jämförelse. Det finns också en hög tillit i befolkningen
            till förvaltningen. Samtidigt ställs all förvaltning oavbrutet
            inför nya utmaningar och förändrade krav. Medborgare, företag
            och organisationer har allt högre och rättmätiga förväntningar
            på att de offentliga tjänsterna ska ha hög kvalitet, vara lättillgängliga
            och handläggas på ett effektivt och förtroendeingivande sätt.
          </p>
          <p xml:id="i-3UZB7ZQ8fD9hxXtWZnD2Qr">
            Den offentliga förvaltningen kan på många sätt bidra till en
            hållbar tillväxt, bl.a. genom effektivisering av den egna verksamheten
            och genom mer flexibla tjänster till medborgare och företag. Den
            socialdemokratiska regeringens förvaltningspolitik har utgjort
            en bra grund för utvecklingen av enskilda myndigheter och verksamhetsområden.
            Det finns dock behov av nya insatser för att samordna och utveckla
            förvaltningens olika delar till en bättre fungerande helhet. Vi
            socialdemokrater ser tre ledstjärnor för detta:
          </p>
          <p xml:id="i-KLhZ85BEHPxGXsEek3DayY">
            Ett ärende en kontakt. Det ska vara enkelt för medborgare och
            företag att ha att göra med förvaltningen. Även om ett ärende
            hanteras av flera myndigheter ska det normalt räcka att ha kontakter
            med en. Detta kräver att vi bryter stuprörstänkandet, ifrågasätter
            reviren och i stället skapar en förvaltning som samverkar.
          </p>
          <p xml:id="i-VPtGJyvgFbJRgGK9acS5b8">
            Rätt sak på rätt sätt . Förvaltningen ska arbeta effektivt, rättssäkert
            och med respekt för människors olikhet men ändå lika värde. Det
            sistnämnda gäller inte minst i ett Sverige där svenskarna har
            olika etniska, språkliga och religiösa rötter.
          </p>
          <p xml:id="i-3Ub1iaRFY9zVpqCbzX3KRN">
            Nytänkande, förändring och samverkan . Förvaltningen ska ha en
            hög förmåga att ta till sig ny teknik och nya lösningar. Genom
            utvärdering, uppföljning och ett ständigt lärande ska förvaltningen
            interagera med omvärld i förändring. Samarbete och samverkan måste
            prägla myndigheternas arbete. En myndighet har i sig inget självändamål,
            dess existens styrs av hur ändamålsenlig dess verksamhet är för
            att möta medborgares och företags behov.
          </p>
          <p xml:id="i-HpzRYeTkbx195vNhTmRZ4h">
            Med dessa ledstjärnor i fokus skulle en socialdemokratisk regering
            driva det förvaltningspolitiska utvecklingsarbetet vidare.
          </p>
          <p xml:id="i-QZDbvweUmLNjVggYfdSdzt">
            Den borgerliga regeringen saknar en egen förvaltningspolitik.
            Dess hantering av de statliga myndigheterna lämnar mycket i övrigt
            att önska. Ansvariga ministrar hukar eller glider undan inför
            ekonomiska och organisatoriska problem i de enskilda myndigheterna.
            Antalet statsanställda reduceras samtidigt som arbetsuppgifterna
            blir fler. Stora pensionsavgångar väntar i framtiden, men någon
            strategi för att möta dessa förefaller inte finnas.
          </p>
          <p xml:id="i-FxXjeAfc7fPuzquhtvaDJ1">
            Under 2008 har stora diskussioner förts om Tullverkets organisation.
            Under hela våren och fram till i augusti förelåg ett internt förslag
            på att kraftigt minska personalen som helhet, i synnerhet den
            brottsbekämpande, och att lägga ned flera tullstationer. I september
            2008 meddelade rikskronofogden att Kronofogdemyndigheten befinner
            sig i ekonomisk kris och behöver säga upp anställda. Skatteverket
            har också en stram ekonomisk situation.
          </p>
          <head xml:id="i-6LvsZL6o5TVSfKQizNAbJx" type="h1">
            Skatteverket
          </head>
          <p xml:id="i-E6rZgUT9NADEu6h6K6kK8j">
            Skatteverket är enligt socialdemokratisk uppfattning en viktig
            myndighet för ordning och reda samt för kampen mot den organiserade
            brottsligheten och den svarta ekonomin. Med ordning och reda menar
            vi att medborgarnas inkomster och förmögenheter registreras och
            beskattas på ett rättvist sätt liksom företagens intäkter och
            tillgångar. Alltmer av både europeiskt och internationellt samarbete
            behövs också för att bekämpa en internationaliserad brottslighet
            och skatteflykt till olika skatteparadis.
          </p>
          <p xml:id="i-PWoSt6J1AXn4CfwBZJbSoH">
            Skattefusk och svartarbete leder till snedvriden konkurrens och
            riskerar att undergräva legitimiteten för den svenska välfärdsmodellen.
            I 2005 års ekonomiska vårproposition lanserade den dåvarande socialdemokratiska
            regeringen ett brett program mot skatte- och förmånsfusk. Skatteverket
            fick i budgetpropositionen för 2006 extra resurser för att anställa
            personal för att öka skattekontrollen i syfte att begränsa skattefusket.
            Den borgerliga regeringen har valt att inte fortsätta satsningen.
            Samtidigt har den med hjälp av den borgerliga riksdagsmajoriteten
            lotsat, och lotsar inför 2009, en rad nya avdrag och skatteavdrag
            genom riksdagen. Dessa avdrag och skatteavdrag försvårar skattekontrollen
            och kommer att kräva mer arbete av Skatteverket. Till skillnad
            från regeringen och den borgerliga majoriteten i riksdagen vill
            vi socialdemokrater att satsningarna för att stävja skattefusket
            fortsätter och föreslår därför 60 miljoner varje år utöver regeringens
            förslag för åren 2009 till 2011. I såväl vårmotionen 2008 som
            i årets budgetmotion för 2009 har vi ett antal konkreta åtgärdsförslag
            mot den ekonomiska brottsligheten och skattefusket.
          </p>
          <p xml:id="i-Vrqw2T7PJ8J49GhEr6kmBM">
            Vi motsätter oss att Skatteverket från och med inkomståret 2009
            inte längre ska samla in uppgifter på fysiska personers förmögenheter.
            Det öppnar för fusk med förmånssystemen genom att personer med
            stora förmögenheter då kan ansöka om olika former av förmåner,
            dvs. förmåner som i dag prövas mot den sökandes inkomst och förmögenhet.
            Därtill öppnar förslaget för en generell skatteamnesti som ändå
            inte kommer att leda till något större inflöde av kapital.
          </p>
          <p xml:id="i-7UHBs4dKs2KfCUzuze4r5t">
            Enligt Skatteverkets skattefelskarta (rapport 2008:1 Skattefelskarta
            för Sverige) har 133 miljarder kronor undanhållits vård, skola
            och omsorg. Svartarbetet står för 66 miljarder kronor. Det internationella
            skattefelet beräknades till 46 miljarder kronor och annat nationellt
            skattefel till 21 miljarder kronor. Vad rapporten definierar som
            mikroföretag samt små och medelstora företag står för ca 40 procent
            av det totala skattefelet.
          </p>
          <p xml:id="i-7PjAAfWM3HWABXPH13FiEn">
            Vi vill alltså anslå totalt 60 miljoner kronor extra varje år
            till Skatteverket för åren 2009 till 2011. Huvudinriktningen för
            dessa anslag är mer personal för att stävja skattefusket. Verksamheten
            mot skattefusk och ekonomisk brottslighet är också en del i verksamheten
            mot den organiserade vanliga brottsligheten. Flera kriminella
            sammanslutningar ägnar sig åt att förmedla eller sälja svart arbetskraft
            bland annat inom bygg-, städ-, transport och tvätteribranscherna.
            Rättsväsendet, Finansinspektionen och Skatteverket behöver samverka
            i syfte att bekämpa de kriminella sammanslutningarnas expansion
            av sin verksamhet.
          </p>
          <p xml:id="i-Dn1Si1WkzXEhWn4fmueHNQ">
            De 60 miljonerna vill vi fördela mellan åtgärder mot inhemskt
            skattefusk och åtgärder mot internationellt skattefusk.
          </p>
          <p xml:id="i-E2t8GkQZfJtPLReXoT7nwZ">
            Vi vill anslå 30 miljoner varje år för att motverka svartarbete
            och annat inhemskt skattefusk. Vi har i vår budgetmotion för 2009
            specificerat ett antal åtgärder som kommer att kräva mer personal
            och investeringar i dataprogram och annan teknik. Personalliggare,
            oannonserade kontrollbesök och individuell skatteredovisning från
            arbetsgivarna är några exempel på vad vi kräver. Alla näringsidkare
            i de så kallade kontantbranscherna som säljer varor och tjänster
            till allmänheten ska från den 1 juli 2010 ha typgodkända kassaregister.
            Även detta kräver åtgärder från verkets sida.
          </p>
          <p xml:id="i-2y61Y9nFBH3UNsPVN7fVCW">
            Vi vill anslå 30 miljoner varje år för att förbättra den internationella
            skattekontrollen. De pengar regeringen anslagit för detta ändamål
            under 2009 räcker inte. Utredningar av internationella transaktioner
            kräver specialkompetens eftersom berörda skattebetalare ofta inte
            vill medverka och uppgifter behöver tas fram på andra sätt. Även
            hos stora företag har tyvärr omfattande skatteplaneringsupplägg
            konstaterats. Regeringen har föreslagit stopp för handelsbolagsupplägg
            och ändrade avdragsregler för att förhindra så kallade räntesnurror.
            Dessa två åtgärder finansierar delvis den borgerliga regeringens
            företagsskattepaket i budgeten. Vi socialdemokrater stöder dessa
            åtgärder.
          </p>
          <p xml:id="i-RVGNU2WsdMY37ek64R1NQN">
            Även Skatteverket organiserar om sin verksamhet. Vi ser positivt
            på en fortsatt ökad elektronisk förvaltning och på att verket
            ska utveckla en frivillig webbaserad tjänst ( www.skatta.se )
            som är tänkt att hantera arbetsgivares arbete med löneredovisning
            med skatteavdrag, kontrolluppgiftsinlämnande och uträkning av
            arbetsgivaravgiften. Skatteverkets rapport 2007:1 Svartköp och
            svartjobb i Sverige handlade mycket om både användning av ny teknik
            och samverkan. Skatteverkets, Försäkringskassans och Arbetsmarknadsverkets
            generaldirektörer lämnade 2007 en avsiktsförklaring för att utöka
            sitt samarbete. Vi hoppas att detta nu konkretiseras men vill
            i sammanhanget framhålla vikten av regionala överväganden, inte
            minst relativt kommuner och orter i glesbygder med en svag arbetsmarknad.
          </p>
          <p xml:id="i-QHfnV9kei1UySKq2UYjECA">
            Ny teknik möjliggör att personal inte fysiskt behöver samlokaliseras
            på en ort för att kunna samarbeta. Vi menar att förändringar av
            Skatteverkets eller andra myndigheters organisation måste ske
            i dialog med medborgarna och lokalsamhället på de orter som berörs
            och i dialog med berörd personal.
          </p>
          <head xml:id="i-MHqXSxRU62wE1rvz4gvHXr" type="h1">
            Kronofogdemyndigheten
          </head>
          <p xml:id="i-WiDYi9a2a5r2bimgcTX3uS">
            De tio regionala kronofogdemyndigheterna upphörde den 1 januari
            2006 och verksamheten överfördes till en rikstäckande myndighet.
            Den dåvarande socialdemokratiska regeringen gjorde bedömningen
            att ansvaret för administrativ ledning och styrning av verksamheten
            borde ligga på Skatteverket. Regeringen avsåg att återkomma till
            frågan om den rikstäckande verksamhetens organisatoriska hemvist,
            dvs. om denna skulle vara knuten till Skatteverket eller bedrivas
            inom ramen för en helt fristående myndighet.
          </p>
          <p xml:id="i-Hv1EyyWP7vNSBwf7ePp3Xf">
            Regeringen framlade under våren en proposition 2006/07:99 En
            fristående kronofogdemyndighet vilken också godkändes av riksdagens
            borgerliga majoritet. I den socialdemokratiska kommittémotionen
            hävdade vi att kraven på att Kronofogdemyndigheten i sin operativa
            verksamhet skulle kunna arbeta helt självständigt och upprätthålla
            partsneutraliteten i det exekutiva arbetet lät sig förenas med
            en knytning till Skatteverket. Knytningen skulle finnas i strategiska
            frågor och för utnyttjande av gemensamt stöd när det gäller IT-verksamheten
            och administrativa stödfunktioner. Det fanns också en kostnadsaspekt.
            Kronofogdemyndigheten självt, vilket återgavs i propositionen,
            har beräknat den löpande merkostnaden för att göra myndigheten
            helt fristående från Skatteverket till 17,5 miljoner. Regeringen
            räknade då med lägre belopp. Vi socialdemokrater ansåg att det
            var fel att öka de administrativa kostnaderna för Kronofogdemyndigheten
            genom att släppa knytningen till Skatteverket.
          </p>
          <p xml:id="i-CR5jwvbvmkyGnYY1LmaaCk">
            Våra farhågor har nu tyvärr bekräftats. I september 2008 pekar
            prognoserna på att Kronofogdemyndigheten kommer att överskrida
            sina 1,6 miljarder kronor i budget för i år med ca 60 miljoner
            kronor. Nyanställningsstopp råder och ca 150 anställda av verkets
            totala 2 500 hotas av uppsägning. Detta är väldigt allvarligt
            eftersom volymen av arbetsuppgifter för Kronofogdemyndigheten
            har växt t.ex. genom det ökade ärendeinflödet för skuldsanering
            och utmätning. Ärenden hotas av att inte bli utförda inom rimlig
            tid när medarbetare måste sägas upp.
          </p>
          <head xml:id="i-2AS7VqVUFtsz8BCtu1WAym" type="h1">
            Tullverket
          </head>
          <p xml:id="i-GChp4HCdpHd4KTcQz35vk2">
            Tullverket är operativt organiserat i kompetenscentum utifrån
            vilka verksamheten bedrivs i två huvudprocesser, Effektiv handel
            och Brottsbekämpning, vilka i sin tur understöds av ett antal
            stödprocesser. Verksamheten syftar till att övervaka och kontrollera
            trafiken till och från utlandet så att bestämmelser om in- och
            utförsel av varor följs, vilket inrymmer beslag av olagliga varor.
            Verksamheten syftar också till att effektivt fastställa och indriva
            tullar, mervärdesskatt och andra skatter samt avgifter. Tullverket
            ska inte hindra det fria varuflödet inom EU och främja den legitima
            handeln med stater utanför EU. Vikten av samarbete med andra myndigheter
            är särskilt stor inom brottsbekämpningen och berör myndigheter
            som polisväsendet, Åklagarmyndigheten, Kustbevakningen och Skatteverket.
          </p>
          <p xml:id="i-NsTYbp7h87n7EFHEYaiVxQ">
            Fri rörlighet över gränserna bygger på och utgår ifrån lagliga
            verksamheter. Behovet av gränskontroller för att förhindra rörlighet
            av olagliga verksamheter kvarstår. Hamnar, lufthamnar och gränsöverskridande
            landsvägar och järnvägar måste bevakas. Spaning har blivit allt
            viktigare.
          </p>
          <p xml:id="i-Bink1rLnHSQL4hqdFUVvyR">
            Gränsövergångarna mot Norge och Finland bör inte försummas, och
            samarbetet med tullmyndigheterna i stater med landgräns till Sverige
            eller med färjor till Sverige bör stärkas.
          </p>
          <p xml:id="i-J6ce2sZQtA2HYaCvcrBQaW">
            Vi behöver ett tullverk för hela Sverige. Verksamheten kan inte
            enbart koncentreras till storstadsområdena. Även Norrland, skogslänen
            och glesbygden behöver tullverksamhet. Underrättelseverksamhet
            spelar en allt större roll för tullverksamheten när det ska råda
            fri rörlighet över EU:s inre gränser. Den mer traditionella gränskontrollen
            har dock därmed inte spelat ut sin roll. Dess ingripanden bidrar
            till att fånga upp förstagångssmugglare och ger ledtrådar eller
            tips att arbeta vidare med.
          </p>
          <p xml:id="i-K2VixRmZdF1eGu3N5By4fr">
            Olika former av gränsöverskridande brottsligheten framstår som
            ett tydligt hot mot Sverige och dess invånare. Vi har smugglingen
            av narkotika, tabletter och andra preparat liksom varusmuggling
            av cigaretter och alkohol. Illegal vapeninförsel är ett annat
            stort problem. Människohandel, som inte minst drabbar barn och
            kvinnor, pågår också i olika former. Trafficking är det främsta
            problemet men också flyktingsmuggling.
          </p>
          <p xml:id="i-SBHBwd6F15VCzfXihD2CNt">
            I våra budgetmotioner för både 2007 och 2008 föreslog vi socialdemokrater
            mer pengar till Tullverket än regeringen. Efter ett intensivt
            opinionsbildningsarbete under 2008, där vi socialdemokrater spelat
            en viktig roll, har Tullverket fått en ramhöjning med 50 miljoner
            kronor först i tilläggsbudgeten för 2008 och sedan som en permanent
            höjning av anslaget. Det interna omorganisationsförslaget är lagt
            åt sidan och nya diskussioner pågår. Vi avser inte i denna budgetmotion
            att tillföra några ytterligare medel till Tullverket men kommer
            att noga följa det arbetet som pågår kring Tullverkets organisation.
          </p>
        </div>
        <div type="motSignatures">
          <list>
            <item xml:id="i-597kfxAFpNxMCKrRySRFBB" who="i-H5HJUuQkcmeBKzDKgSJFMx">
              Lars Johansson (s)
            </item>
            <item xml:id="i-JMYHdy4CYow4LqoV6zpKrf" who="i-RV58z4JKLyvuKAyG2XobP8">
              Laila Bjurling (s)
            </item>
            <item xml:id="i-D1UJgD2fbQfPkdj3njm6Pe" who="i-YMP8nuJqySuXaujevkGpSV">
              Raimo Pärssinen (s)
            </item>
            <item xml:id="i-MHY6PtoWGrDCaykt36PCth" who="i-9xcMYrrML4AzXQ6jGcD6e2">
              Christin Hagberg (s)
            </item>
            <item xml:id="i-4Jn8ZF4XUrB5bk8zATspm2" who="i-Q8hYBES3N7Q4fZnAATRjsd">
              Fredrik Olovsson (s)
            </item>
            <item xml:id="i-WTkR5L1iyM8Yk81LAr4nHe" who="i-DKVEwjAedaaDyvZjYRUhUM">
              Britta Rådström (s)
            </item>
            <item xml:id="i-S7SGaBpiB1d68bYyk6Hu5g" who="i-V3GjREvdYiesCjNn7quoGc">
              Hans Olsson (s)
            </item>
            <item xml:id="i-3V3SDVsKiTNo54xiwiXPE2" who="i-HXbqFEyQ3cDBEvGisHaWzR">
              Birgitta Eriksson (s)
            </item>
          </list>
        </div>
      </div>
    </body>
  </text>
</TEI>
