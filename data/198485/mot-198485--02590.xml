<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02590">
  <teiHeader>
    <fileDesc>
      <titleStmt>
        <title>Naturvården</title>
        <author>Lars Ernestam och Börje Stensson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Naturvården</title>
          <idno type="rdwebb">G8022590</idno>
          <rs type="number">2590</rs>
          <ref type="dokument_url_text">http://data.riksdagen.se/dokument/G8022590/text</ref>
          <ref type="dokument_url_html">http://data.riksdagen.se/dokument/G8022590</ref>
          <ref type="dokumentstatus_url_xml">http://data.riksdagen.se/dokumentstatus/G8022590</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>LARS ERNEST AM</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-CP1NFcCA4knd73wq3oaYZW</idno>
            <name>BÖRJE STENSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AuSsygh83feQvonz4nvKyj" type="signed"/>
        <correspContext corresp="i-AuSsygh83feQvonz4nvKyj">
          <note type="signatory" corresp="r-0"/>
          <note type="signatory" corresp="i-CP1NFcCA4knd73wq3oaYZW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2590/mot_198485__2590-001.pdf"/>
      <fw xml:id="i-L7hPfBku268MzLtWVyZBS9">
        Motion 1984/85:2590
      </fw>
      <div xml:id="i-UnajcxFjpvysjvF7z69pLD" type="motHeader">
        <div xml:id="i-Gh73zTLdeG7frB1h8i2U27" type="motTitle"/>
        <div xml:id="i-HiAn8FRsyDyGPa6m78nirA" type="motSubmissionInfo"/>
      </div>
      <div xml:id="i-V2RQsauWM7q8EFXV5NJMw1" type="motBody">
        <div xml:id="i-SkdKfDhokRM27NdwNNsv45">
          <p xml:id="i-81WEKuQGdpcpS4g8o2mzZP">
            Lars Ernestam och Börje Stensson Naturvården
          </p>
          <p xml:id="i-HA9uX31cHraHXigEjsexcC">
            Vårt lands naturmiljö omvandlas f. n. i snabb takt, framför allt
            som en följd av rationaliseringar inom jord- och skogsbruk. Värdefull
            natur går förlorad. Växt- och djurlivet utarmas. Mot denna bakgrund
            framstår den allmänna naturvården som en allt viktigare del av
            miljövården. Arbetet med allmän naturvård inriktas till stor del
            på två mål, som är lika viktiga, nämligen att få till stånd naturvårdshänsyn
            vid verksamhet som påverkar naturen och säkerställa särskilt värdefulla
            och känsliga naturvårdsobjekt. Denna motion behandlar endast den
            sistnämnda delen av naturvårdsarbetet. Det urval naturvårdsobjekt
            som bör säkerställas — dvs. bevaras under vissa rättsliga garantier
            — omfattar allt från hela älvsystem och obrutna fjällområ- den
            till olika slags natur- och landskapsvärden inom mer begränsade
            områden, t. ex. i det mellansvenska jordbrukslandskapet. Landskapsom-
            vandlingen går allt snabbare och tar sig allt mer genomgripande
            och oåterkalleliga former. Arbetet med att söka säkerställa särskilt
            skyddsvärd natur blir alltmer en kapplöpning med tiden. I den
            kapplöpningen är naturvårdssidan i hög grad handikappad av brist
            på medel för inlösen av mark och brist på personal för det omfattande
            administrativa arbetet att skydda värdefull natur. Här kommer
            endast den förstnämnda frågan att diskuteras. Problemen med personalbrist
            tas upp i en annan folkpartimotion. Markägarersättning skall utgå
            bl.a. vid bildande av naturreservat, om föreskrifterna avsevärt
            försvårar pågående markanvändning, i flertalet fall främst jord-
            och skogsbruk. Antingen förvärvas marken eller betalas ersättning
            för det intrång i förfoganderätten som naturreservatet innebär.
            Ersättningen utgår normalt som ett engångsbelopp. Anslaget för
            detta ändamål föreslås i årets budgetproposition bli fördubblat
            till 40 milj. kr. men är trots detta helt otillräckligt för ett
            säkerställandearbete av rimlig omfatt- ning som bl. a. inkluderar
            våra mest skyddsvärda och hotade urskogar. I praktiken bestäms
            ambitionsnivån i naturvårdsarbetet f. n. av kortsiktiga budgettekniska
            överväganden. Samtidigt är det fråga om investeringar för i princip
            all framtid som inte kan skjutas framåt i tiden. Den reella kostnaden
            för nationalhushållet är inte markägarersättningarna utan framtida
            produk- tionsbortfall och fördyringar. Det är mot dessa senare
            kostnader vi måste väga naturvårdsintressena när ambitionsnivån
            i säkerställandearbetet läggs fast. Det är svårt att få gehör
            för det här redovisade långsiktiga synsättet på skydd av natur
            i det trängda läge naturvården f. n. befinner sig i genom att
            så mycket av säkerställandearbetet — om det över huvud taget skall
            kunna
          </p>
          <pb facs="riksdagen-motions-pdf/data/198485/mot_198485__2590/mot_198485__2590-002.pdf"/>
          <fw xml:id="i-V3FxqxWLyQDtULYXGAtf1">
            Mot. 1984/85:2590 9
          </fw>
          <p xml:id="i-4Jd2qpdTJNdf4isqnjGof9">
            genomföras — måste ske (och därmed också finansieras) under de
            närmaste åren. Den springande punkten är om det verkligen kan
            vara befogat att hålla fast vid dagens ordning, där markägarersättningar
            omedelbart belastar statens budget. Är det rimligt att ett eller
            annat årtiondes skattebetalare skall stå för huvuddelen av kostnaderna
            för att slå vakt om ett naturarv som förhopp- ningsvis ett oräkneligt
            antal framtida generationer skall ha nytta av? Svaret på frågan
            är nej. I stället bör markägarersättningar betraktas som en sorts
            investeringskostnad för objekt med i princip obegränsad livslängd.
            Man bör då också tillämpa ett avskrivningstänkande — med en avskrivningstid
            av exempelvis 50-100 år — liknande det för andra långsiktiga samhällsinveste-
            ringar. Former för en sådan utspridning i tiden av kostnaderna
            för markägarer- sättningar bör utredas. I vart fall beträffande
            intrångsersättning kan en enkel lösning vara ett årligt belopp
            som binds till fastigheten och utgår under en lång, avtalad tid.
            Beloppet borde normalt sättas så att intrånget blir fullt kompenserat
            för alltid efter denna tid. När det är fråga om inlösen av mark
            är det svårare att komma ifrån engångsersättningen, men även i
            detta fall kan kostnaden i princip fördelas på en längre period
            genom att lånefinansieras. För många markägare torde — i vart
            fall med nuvarande skatteregler — ersättning som utgår under lång
            tid vara ekonomiskt fördelaktigare än engångsersättning. Riksdagsmotioner
            angående formerna för markägarersättningar har väckts flera gånger
            tidigare, senast av Lars Ahlmark m. fl. 1981 (1980/ 81:1358).
            I jordbruksutskottets betänkande över denna motion (JoU 1981/
            82:15) framhålls att en vidgad möjlighet att periodisera markägarersättning-
            en skulle kunna innebära vissa fördelar i naturvårdsplaneringsarbetet.
            I första hand bör dock ankomma på naturvårdsverket att ta initiativ
            till de ändringar i ersättningssystemet som befinns nödvändiga.
            Eftersom natur- -vårdsverket inte har tagit något sådant initiativ
            och behovet av åtgärder på detta område blir mer uttalat för varje
            år, finns det nu starka skäl för riksdagen att göra ett uttalande
            i frågan. Med hänvisning till vad som ovan anförts föreslås att
            riksdagen hos regeringen hemställer om en översyn av formerna
            för säkerställandet av naturvårdsobjekt enligt vad som i motionen
            anförts i syfte att möjliggöra avsättningar i en omfattning som
            svarar mot samhällets långsiktiga intresse.
          </p>
          <p xml:id="i-VSiFkfNWsuxurhcqWvdww5" type="date">
            Stockholm den 25 januari 1985
          </p>
          <p xml:id="i-TigRo6r3peq7Dtg9CPWiBm">
            LARS ERNESTAM (fp) BÖRJE STENSSON (fp)
          </p>
        </div>
      </div>
    </body>
  </text>
</TEI>
