<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00028">
  <teiHeader>
    <fileDesc>
      <titleStmt>
        <title>med anledning av skr. 2007/08:89 Sveriges politik för global utveckling</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:89 Sveriges politik för global utveckling</title>
          <idno type="rdwebb">GV02U28</idno>
          <rs type="number">U28</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U28/text</ref>
          <ref type="dokument_url_html">http://data.riksdagen.se/dokument/GV02U28</ref>
          <ref type="dokumentstatus_url_xml">http://data.riksdagen.se/dokumentstatus/GV02U28</ref>
          <ref type="doc">http://data.riksdagen.se/fil/EDDB3E4D-FF73-4725-AFE4-C6A652751845</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5MJYjmat2a6VX5fs7M6xeL" type="basedOn"/>
        <correspContext corresp="i-5MJYjmat2a6VX5fs7M6xeL">
          <ref>Regeringsskrivelse 2007/08:89</ref>
        </correspContext>
        <correspAction xml:id="i-GHm2PuoqbjRWNts2q1qTsP" type="signed"/>
        <correspContext corresp="i-GHm2PuoqbjRWNts2q1qTsP">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-QQw69Wx2WyfbhP8MivkoKC" type="referral">
          <date when="2008-04-09"/>
        </correspAction>
        <correspAction xml:id="i-NTgQ2x7u1r5VpMWXGxS753" type="dismissal">
          <date when="2008-04-08"/>
        </correspAction>
        <correspAction xml:id="i-CX2Hc7PyjgpXCHAWtkBfDT" type="dismissal">
          <date when="2008-04-08"/>
        </correspAction>
        <correspAction xml:id="i-E2YVtYWogp8qpK6qbLbfAa" type="transfer">
          <date when="2008-04-07"/>
        </correspAction>
        <correspAction xml:id="i-JjJwyJBEyBN8d6LY6fuGoi" type="submission">
          <date when="2008-04-07"/>
        </correspAction>
        <correspAction xml:id="i-U3joMrVEzhB99CGAsexmGy" type="assigned"/>
        <correspContext corresp="i-U3joMrVEzhB99CGAsexmGy">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XmASddqiFVaXGsRbnw23Kj" type="motBody">
        <div xml:id="i-YCNW7z5SnktQH7SfPETqe3" type="motProposal" subtype="förslag">
          <head xml:id="i-6W5ZLDb32QvMC3ZoKiqM5D">
            Förslag till riksdagsbeslut
          </head>
          <list xml:id="i-6j5u7kiDjEPFCxXApPJTo4" style="ol">
            <item xml:id="i-PD3goxk5woGE9LZTALVcB8">
              Riksdagen tillkännager för regeringen som sin mening vad som
              anförs i motionen om mänskliga rättigheter och rätten till mat.
            </item>
            <item xml:id="i-Pk7oPBa9ftqFZTufty7Fcq">
              Riksdagen tillkännager för regeringen som sin mening vad som
              anförs i motionen om migration.
            </item>
            <item xml:id="i-BUi5VGVhMdY6HKQGowNueB">
              Riksdagen tillkännager för regeringen som sin mening vad som
              anförs i motionen om korruption.
            </item>
            <item xml:id="i-VK8ic41CRoqUrcKikfgv8j">
              Riksdagen tillkännager för regeringen som sin mening vad som
              anförs i motionen om hållbar skuldbörda.
            </item>
            <item xml:id="i-As7G3Zv587ZZh7awXLp1SQ">
              Riksdagen tillkännager för regeringen som sin mening vad som
              anförs i motionen om en rättvis och hållbar handelspolitik.
            </item>
            <item xml:id="i-DntxVB9rac1SLskzq5eVsv">
              Riksdagen tillkännager för regeringen som sin mening vad som
              anförs i motionen om utvecklingsländernas tillgång till ren energi.
            </item>
            <item xml:id="i-UeoxFyBqZRuytJBTpsqh9Q">
              Riksdagen tillkännager för regeringen som sin mening vad som
              anförs i motionen om svensk vapenexport.
            </item>
            <item xml:id="i-6Bmi2GYcZhvNwYGJaL6ohG">
              Riksdagen tillkännager för regeringen som sin mening vad som
              anförs i motionen om konfliktförebyggande åtgärder.
            </item>
          </list>
        </div>
        <div xml:id="i-BocJCgBYvG5ny6CFpGyRXw" type="motContent">
          <head xml:id="i-R5HBgLR3AKHCQEvtHvR68g" type="h1">
            Övergripande kommentarer
          </head>
          <p xml:id="i-DJPFpX2fxEDN8Q1GuDBPgS">
            Den 18 mars överlämnade regeringen skrivelsen Sveriges politik
            för global utveckling (2007/08:89). Miljöpartiet välkomnar skrivelsen
            och välkomnar också att den av riksdagen antagna politiken för
            global utveckling från 2003 ligger fast också under den nya regeringen.
          </p>
          <p xml:id="i-UFWVRHWvw76tihYcgvi1iX">
            Miljöpartiet stöder i grunden Politiken för global utveckling
            och delar upp­fattningen att alla politikområden, inte bara biståndet,
            måste inkluderas för att Sverige på ett trovärdigt sätt ska kunna
            prata om en rättvis och hållbar utveckling i världen.
          </p>
          <p xml:id="i-HJiv5o6R21kqjkzzLyWtgb">
            De mänskliga rättigheterna innefattar såväl politiska och medborgerliga
            som ekonomiska, kulturella och sociala rättigheter. Det är anmärkningsvärt
            och alarmerande att den svenska regeringen i allt högre grad utesluter
            de ekonomiska, kulturella och sociala rättigheterna när man talar
            om mänskliga rättigheter. Redan på Världs­konferensen om mänskliga
            rättigheter i Wien 1993, fastslogs att alla mänskliga rättigheter
            är universella, odelbara och ömsesidigt beroende.
          </p>
          <p xml:id="i-Qai5M8gdagrbqTjRqthBYm">
            Under skrivelsens rubrik om förtryck nämns i princip bara förtryck
            av politiska rättigheter medan de ekonomiska rättigheterna reducerats
            till en fråga om ekonomiskt utanförskap, som om en ökad ekonomisk
            integration skulle räcka för att åstadkomma social utveckling
            i utvecklingsländerna. De olika rättigheterna har samma status,
            men det återspeglas inte i regeringens föreslagna prioriteringar,
            tvärtom.
          </p>
          <p xml:id="i-W5yN6NiAHRfihq2yYhUq2y">
            Vår syn är att en jämn fördelning av jordens resurser är ett
            mål i sig. Stora ekonomiska klyftor skapar frustration och social
            oro och går emot universella principer om människors lika värde.
            Miljöpartiets tolkning av hållbar och rättvis utveckling i världen
            innefattar därmed att politiken leder till global utjämning av
            resurser.
          </p>
          <p xml:id="i-4WqLkULgDKuzExeMZRWDHD">
            Såväl PGU som Parisagendan understryker ägarskapet som en central
            princip. Ska en utveckling bli stabil och långsiktigt hållbar
            måste den baseras på varje lands egna unika förutsättningar och
            styras av de egna medborgarnas vilja om hur utvecklingen ska formas.
            Hur vi i Sverige formade vår utveckling kan tjäna som inspirationskälla,
            men varje försök att hitta en modell som fungerar överallt är
            dömd att misslyckas.
          </p>
          <p xml:id="i-fuhYA5MHg7NfGysAYRVaJ">
            Regeringen skriver (s. 6 stycke 3 rad 1): En rättvis global utveckling
            innebär respekt för mänskliga rättigheter och demokrati och uppnås
            genom tillväxt
          </p>
          <p xml:id="i-PZi7M1eTQj7ZgwgC77DJvJ">
            En diskussion om hållbar och rättvis utveckling för alla på jorden
            är inte meningsfull utan att begreppet tillväxt inkluderas. Men
            att tillväxt automatiskt leder till ökad respekt för mänskliga
            rättigheter och demokrati kan knappast beläggas. En extremt snabb
            tillväxt sker just nu i världens största diktatur, Kina.
          </p>
          <p xml:id="i-DyiPF8N5z31uTkksCD5PpV">
            Ekonomisk tillväxt är nödvändig för att fattiga länder ska kunna
            lyfta sig ur sin fattigdom. Samtidigt vet vi att jordens resurser
            är begränsade. En global tillväxt grundad på samma industriella
            bas som den som gjort västvärlden rik, kommer att förgöra jordens
            ekologiska resurser och därmed dra undan mattan för en hållbar
            utveckling. Därför räcker det inte att, som regeringen, tala om
            ett ekonomiskt utanförskap där lösningen är ökad tillväxt i utvecklingsländerna
            och ökad integrering i världsekonomin. Vi måste för det första
            se till att tillväxten sker på ett hållbart sätt och för det andra
            åstadkomma en jämnare fördelning av jordens resurser.
          </p>
          <p xml:id="i-6NMctMjrUw6iLeT8BySSjL">
            Nära sammankopplad till denna fråga är frågan om makt. Regeringen
            tycks anse att ett ökat ekonomiskt deltagande är det enda som
            behövs för att skapa utveckling i utvecklingsländerna och blundar
            för det faktum att den ojämna fördelningen av resurser i sig innebär
            såväl ett grundläggande utvecklingshinder som en global orättvisa.
            Regeringen väljer således att systematiskt ignorera frågor där
            vårt agerande utgör ett problem för utvecklingen i världen. Det
            handlar om frågor som vapenexport, ohållbara skulder eller orättvisa
            handelsregler. Det är just inom dessa områden som intressekonflikter
            skulle behöva lyftas fram och diskuteras.
          </p>
          <p xml:id="i-URp9etvT8y64vn6atM5FZJ">
            Miljöpartiet beklagar att regeringen tagit bort ett antal centrala
            politikområden när man formulerade de nya utmaningarna i årets
            skrivelse. Att reducera antalet målområden behöver i sig inte
            vara negativt, men resultatet av årets skrivelse är dessvärre
            att vissa områden givits alltför stort utrymme medan andra områden,
            som ESKrättigheter, skuldhållbarhet eller vapenexport, helt ignorerats.
          </p>
          <p xml:id="i-9sWpFxavEsJwMzC2K2nNsq">
            Miljöpartiet ser en risk i att PGU med den nya regeringen reduceras
            till ett dokument i raden av policyer och principer. Om PGU ska
            fylla någon funktion räcker det inte att ta dess principer i beaktande,
            vi måste också låta principerna om rättvisa och hållbarhet styra
            politiken. Bara då blir det politik för global utveckling och
            inte bara ett dokument för global utveckling.
          </p>
          <head xml:id="i-JWvBCGDANsGSrcEjzaoisL" type="h1">
            Mänskliga rättigheter
          </head>
          <p xml:id="i-377Qo7yVso5y4U3f9Xki7u">
            Demokrati och mänskliga rättigheter utgör en av regeringens tre
            tematiska prioriteringar. Det är bra. Dessvärre avser regeringen
            bara hälften av de mänskliga rättighet erna, de medborgerliga
            och politiska inte de ekonomis ka, kulturella och sociala.
          </p>
          <p xml:id="i-RJyyV7Qc2bPGPhSVVztC1Z">
            Den fattiga människans perspektiv sätter individen i fokus genom
            att utgå från hennes verklighet, erfarenheter och prioriteringar,
            skriver regeringen och fortsätter: För att Sveriges bidrag till
            global utveckling och kampen mot fattigdom ska bli effektiv måste
            vi öka vår förmåga att sätta oss in i den fattiga individens verklighet.
            Därför är det anmärkningsvärt och mycket beklagligt att regeringen
            nedprioriterar de ekonomiska och sociala mänskliga rättigheterna
            och bl.a. helt utelämnar rätten till mat.
          </p>
          <p xml:id="i-ALfiEDDpLLNDiMZNW4wfCQ">
            Redan på Världskonferensen om mänskliga rättigheter i Wien 1993
            fastslogs att alla mänskliga rättigheter är universella, odelbara
            och ömsesidigt beroende. Trots detta prioriterar den svenska regeringen
            bara de medborgerliga och politiska rättigheterna.
          </p>
          <p xml:id="i-TcCoP1rSz3UH7eN1Xhy4hh">
            Rätten till mat är en av de mest grundläggande mänskliga rättigheterna
            men trots detta är grav undernäring och svältdöd ett normaltillstånd
            för miljontals barn. Regeringen verkar vara helt blind för det
            första steget i den mänskliga behovstrappan.
          </p>
          <p xml:id="i-ENusvW9fAFpWW52dFFxGKy">
            Mer än 6 miljoner barn dör varje år av hungerrelaterade sjukdomar
            före sin femte födelsedag, och det finns nu 854 miljoner undernärda
            människor totalt i världen, konstaterade FN i resolutionen Rätten
            till mat som antogs i november 2007. De konstaterade också att
            antalet undernärda människor har ökat de senaste åren. Man påminner
            om vikten av New York-deklarationen Action Against Hunger and
            Poverty och konstaterar att löftet från FAO:s toppmöte World Food
            Summit 1996 om att halvera antalet svältande på 20 år inte kommer
            att hållas. Man uppmanar kraftfullt staterna att prioritera Rätten
            till mat i sina utvecklingsstrategier 1 . Ett större utanförskap
            än att vara berövad rätten till mat är svårt att föreställa sig.
          </p>
          <head xml:id="i-KmrUECDSqQtxj3gZpnfF8u" type="h1">
            Migration
          </head>
          <p xml:id="i-2ZUqHbEuWHzLpZYPMre1RP">
            Miljöpartiet välkomnar de inledande skrivningarna i avsnittet
            om migrationsströmmar. Vi delar den övergripande synen på migration
            som en positiv företeelse som bidrar till utveckling både i mottagarland
            och hemland. Vi har däremot olika syn i detaljfrågor.
          </p>
          <p xml:id="i-9fmtaqo5qfpN7dNSi9uxeS">
            Positivt i PGU-skrivelsen är att den betonar vikten av ett samstämmigt
            agerande mellan olika politikområden och aktörer för att kunna
            maximera de positiva effekterna av migrationen och minimera de
            negativa. Det talas om förebyggande arbete och krishantering för
            att motverka ofrivillig migration. Regeringen tar också i skrivelsen
            upp att klimatpåverkan och negativ miljöpåverkan kan driva människor
            på flykt och att man också ur det perspektivet måste arbeta förebyggande.
            Det är bra att skrivelsen på flera ställen betonar enskilda migranters
            och diasporans betydelse för utvecklingen i hemländerna, inte
            bara via remitteringar utan också den betydelse de har som naturlig
            länk till sina hemländer för näringsliv och handel.
          </p>
          <p xml:id="i-C58kwGWmAQ9GfexoAwwySQ">
            Det som är mindre positivt är att det samstämmiga agerandet som
            innefattar utrikes-, utvecklings-, säkerhets-, försvars-, näringslivs-
            och handelspolitiken utesluter vår nationella migrationspolitik.
            På sidan 96 i skrivelsen står det tydligt och klart att Sveriges
            nationella politik för migration respektive vår utvecklingspolitik
            inte i alla delar och sammanhang har gemensamma intressen. Grunden
            sägs vara att identifiera områden där utvecklingseffekterna av
            migrationen kan förstärkas genom samstämmig­het mellan relevanta
            delar av migrations- och utvecklingspolitiken. Vilka dessa relevanta
            delar anses vara är inte vidare specificerade.
          </p>
          <p xml:id="i-UmonB1SK8mNmDuUi4PjDDD">
            Den som läser mellan raderna inser att det är den överordnade
            principen om den reglerade invandringen som inte är kompatibel
            med en samsyn på detta område med övriga politikområden, vilket
            är mycket tragiskt, i synnerhet för alla de människor som dagligen
            drabbas av denna princip som nu blivit obsolet, då vi samtidigt
            säger att vi välkomnar migration och att människor kommer till
            Sverige.
          </p>
          <p xml:id="i-HQ1TKStCCyibCB7S7N9jeP">
            Regeringen aviserar dock att den kommer att utarbeta en svensk
            politik som främjar synergieffekter mellan migration och utveckling.
            Vi hoppas att den aviserade politiken även tar hänsyn till de
            migranter som redan befinner sig här i landet.
          </p>
          <p xml:id="i-4GiWbcUPfAWT4Wgs1X2kiw">
            Möjligheten till legal migration till Sverige kommer att förbättras
            när den nya lagen om arbetskraftsinvandring träder i kraft. I
            skrivelsen tas problematiken med kompetens­flykt upp och regeringen
            menar att det i huvudsak är utvecklingsländernas regeringar som
            ska motverka denna och också att tillvarata återvändandes kunskaper.
            Vi menar att dessa länder då måste ha både verktyg och ekonomi
            för att klara det. Där kan utvecklingssamarbetet spela en stor
            roll. Vi motsätter oss tendenserna i EU-samarbetet att enbart
            låta högutbildade arbetskraftsinvandra (blue card). Den lagliga
            migrationen ska omfatta alla inte bara en liten klick. Det bör
            regeringen driva i EU-samarbetet.
          </p>
          <p xml:id="i-NJjEXc2jZxW3gCiYSDnMRQ">
            Miljöpartiet motsätter sig en harmoniserad migrationspolitik
            eftersom många länder har en så diametralt annorlunda uppfattning
            än den svenska. Vi vill inte tvingas sänka vår ambitionsnivå i
            ett kompromissande med övriga länder. Ett nytt begrepp är t.ex.
            cirkulär migration. Detta tolkas på olika sätt i olika europeiska
            länder. Den svenska tolkningen som regeringen driver i EU-sammanhang
            är inte osympatisk, dock är det så att så många andra driver en
            annan linje att det Europeiska gröna partiet lutar åt att inte
            stödja förslagen om cirkulär migration. För Miljöpartiet är det
            svårt att ställa sig bakom en europeisk sämre tolkning av begreppet.
          </p>
          <p xml:id="i-AyfzVUmmCxzfS6FTu5JY3g">
            Vi stöder naturligtvis frivilligt återvändande men är emot det
            påtvingade, i synnerhet då återvändande ska ske till länder i
            krig eller där allvarliga brott mot de mänskliga rättigheterna
            begås. Återvändandestödet kan i vissa länder innebära en möjlighet
            att starta på nytt men om det enbart handlar om en återvändandepeng
            man får när man återvänder till ett land där det finns få eller
            inga möjligheter att försörja sig, kan detta aldrig vara en lösning.
            Regeringen bör ta ett större ansvar än så för de människor som
            utvisas under sådana omständigheter. Sverige bör införa ett uppföljningsansvar
            i syfte att garantera ett säkert återvändande.
          </p>
          <head xml:id="i-L2WtYCM6Y8XnFiQssJaGDN" type="h1">
            Korruption
          </head>
          <p xml:id="i-6CyAey8qKtWKgcpcy5smoA">
            I såväl avsnittet Organiserad brottslighet som Svensk handel
            och investeringar i utvecklingsländer återkommer korruptionsbekämpning
            som en viktig del i politiken. Miljöpartiet stöder den här uppfattningen,
            men vi anser att regeringens skrivelse alltför ensidigt ser korruption
            som ett problem för utvecklingsländer enbart. Försäljningen av
            JAS Gripen har den senaste tiden varit kantad av olika former
            av korrupt agerande. För att korruption ska uppstå krävs två parter,
            en som ger mutan och en som tar emot. Mycket av den korruptionsproblematik
            vi i dag ser i u-länder har sin grund i affärsöverenskommelser
            där transnationella företag baserade i i-länder varit inblandade.
          </p>
          <p xml:id="i-ExAyN42GebCzPshyHS3QFo">
            Det är lovvärt att regeringen avser att verka för att öka kunskapen
            om principerna i FN:s Global Compact och OECD:s riktlinjer för
            multinationella företag, men för att stoppa korruptionen vid källan
            krävs mer än så. Sverige följer OECD:s konvention mot bestickning
            av utländska offentliga företrädare, men anses brista bl.a. i
            fråga om företagsböter, utestängning av bestickare från offentliga
            upphandlingar och kontroll av korruptionstyngda branscher som
            vapenindustrin. Kännbara sanktioner på hemmaplan för de företag
            vars företrädare gör sig skyldiga till bestickning är en tydlig
            och bra signal som åtgärderna för att öka kunskaperna bör kompletteras
            med.
          </p>
          <p xml:id="i-6uoAZpv7hryKJ8NZWS8rxP">
            Mycket av internationell organiserad brottslighet har penningtvätt
            via skatteparadis som förutsättning. Vi är ense med regeringen
            om brottslighetens negativa inverkan på fattiga länders utvecklingsarbete
            men skulle önska att regeringen också uppmärksammade skatteparadisens
            roll och i skrivelsen angav hur man tänker agera för att stänga
            skatteparadisen.
          </p>
          <head xml:id="i-KtVbqj4HYvCY1K3o5EBahi" type="h1">
            Hållbar skuldbörda
          </head>
          <p xml:id="i-8RRj2T1qe5f93UUr9jpYxv">
            Den ohållbara skuldbörda som många fattiga länder bär på har
            under snart tre decennier utgjort ett av de största hindren för
            utveckling i världen. Regeringen påpekar mycket riktigt i skrivelsen
            att internationellt överenskomna initiativ för skuldavskrivningar
            skapat bättre förutsättningar för utveckling. Vi kan dock konstatera
            att de skuld­avskrivningsinitiativ som ägt rum, inom ramen för
            HIPC-initiativet och MDRI-initiativet (G 8-ländernas initiativ
            från Gleneagles 2005 om att skriva av en stor del av skulderna
            till de mest skuldsatta länderna), på intet sätt löst problemen
            med den ohållbara skuldsituationen i världen.
          </p>
          <p xml:id="i-XaMtiLP4mjwN3UQ2sVFCXp">
            För det första har många av de länder som hittills omfattats
            av initiativet fortfarande stora skulder till fordringsägare som
            inte inkluderades i överenskommelsen, för det andra ingår ett
            antal kraftigt skuldsatta länder som Ecuador eller Filippinerna
            inte i överenskommelsen och för det tredje har man misslyckats
            med att bygga upp ett system för hållbar utlåning i framtiden.
            Därmed riskerar ett flertal utvecklingsländer att åter hamna i
            den skuldfälla de just tagit sig ur. Regeringen skriver inte något
            om hur man avser att ta itu med dessa grundläggande utvecklingsproblem.
          </p>
          <p xml:id="i-B3LEmPfG8C3P8NQdbBREVa">
            Regeringen bör i skrivelsen inkludera på vilket sätt man bör
            arbeta för mer långt­gående skuldavskrivningar, som även beaktar
            skulders legitimitet. Man bör vidare tillkännage vilka åtgärder
            som ska vidtas för att skapa en mer hållbar skuldsituation, t.ex.
            genom att driva frågan inom internationella institutioner samt
            implementera kriterier för exportkreditgivning som säkerställer
            att krediter inte ges till svenska företag som utför projekt i
            diktaturstater eller till projekt som inte är miljömässigt eller
            socialt hållbara.
          </p>
          <p xml:id="i-6kZzaYuZt5rpSZX8p23WHx">
            En av det ekonomiska utanförskapets allvarligaste konsekvenser,
            nära sammanlänkad med frågan om fattiga länders ohållbara skuldsituation,
            är den brist på makt som många utvecklingsländer lider av. Då
            många utvecklingsländer alltjämt är beroende av stöd i form av
            lån, bistånd eller skuldavskrivningar från den rika delen av världen
            tvingas man också följa de krav som sätts upp av institutioner
            som Världsbanken och Internationella valutafonden, och som många
            givarländer använder sig av som kriterium för att betala ut stöd.
            De krav som Världsbanken och Internationella valutafonden ställer
            inkluderar långtgående reformer av utvecklingsländers ekonomiska
            politik och kan innehålla krav på privatiseringar eller ange hur
            hög nivå av statsbudgeten som får användas till exempel­vis löner
            inom offentlig sektor. Därigenom urholkas det demokratiska ägarskapet
            över politiken, som slås fast i Politiken för global utveckling
            från 2003 såväl som i Parisagendan.
          </p>
          <p xml:id="i-WsgH2vy7bpzAiGKqktdLzE">
            Både mottagar- och givarländer har ett gemensamt ansvar att sätta
            fattigdoms­bekämpning, demokrati, mänskliga rättigheter, miljöhänsyn
            och korruptionsbekämpning i centrum för politiken. Men för att
            kunna uppnå verklig demokrati krävs att politiska strategier för
            fattigdomsbekämpning förankras i parlament efter debatt i media
            och inom det civila samhället.
          </p>
          <p xml:id="i-F2eVk1DKSwDQ1xoaErXCN3">
            Miljöpartiet anser därför att regeringen, i implementeringen
            av Politiken för global utveckling, ska understryka vikten av
            utvecklingsländernas demokratiska ägarskap över politiken samt
            att ekonomiska policyvillkor som kör över demokratiska processer
            i utvecklingsländerna måste upphöra. När regeringen ska ta fram
            verksamhetsspecifika och uppföljningsbara mål och resultatindikatorer
            för målområde 2.2 om ekonomiskt utanförskap (s. 53 i skrivelsen)
            är det av central betydelse att man beaktar utvecklingsländernas
            demokratiska ägarskap över politiken.
          </p>
          <head xml:id="i-8FnhG9L889PUr3RXwVWwN2" type="h1">
            En rättvis och hållbar handelspolitik
          </head>
          <p xml:id="i-6ztQZP2RGxdmCm8Q6DN6C6">
            Miljöpartiet ser den internationella handeln som en central fråga
            inom Politiken för global utveckling. En öppen och rättvis handel
            är en förutsättning för utvecklingen i världen, men mer handel
            betyder inte automatiskt bättre handel eller större utvecklings­potential.
            Det är centralt att handeln sker på ett rättvist och hållbart
            sätt där PGU:s principer om att de fattigas perspektiv ska styra
            verkligen får genomslag.
          </p>
          <p xml:id="i-7hPAF3ViZGEY2kDqofN6ij">
            I internationella handelsförhandlingar driver Sverige på för
            att de fattiga länderna ska få ökat marknadstillträde till den
            rika världen. Sverige driver även att EU:s subventioner som snedvrider
            konkurrensen med utvecklingsländerna ska minska. I båda dessa
            frågor driver Sverige en positiv linje.
          </p>
          <p xml:id="i-GodAj3tRSjugbmq4bejRD5">
            Handelspolitikens påverkan på de fattigas situation är dock mycket
            bredare än så. Förutom intresse av marknadstillträde till OECD-länderna
            har utvecklingsländer också behov av att i olika grad och under
            vissa tider skydda särskilda sektorer såsom jordbruks- och matproduktion
            och industri- och tjänsteproduktion under uppbyggnadsfasen. Den
            här typen av åtgärder har nästan alla industrialiserade länder
            tillämpat, selektivt och under vissa tidsperioder, under ett uppbyggnadsskede.
            För de fattigaste länderna t.ex. i Afrika har ibland dessa defensiva
            intressen varit de viktigaste när de själva definierat sin agenda,
            minst lika viktigt som frågan om ökat marknadstillträde.
          </p>
          <p xml:id="i-SeT4aHPcYWVpErybHx3xUp">
            Regeringens resultatskrivelse och planering för det kommande
            PGU-arbetet handlar dock i princip enbart om ökat marknadstillträde.
            Miljöpartiet anser att en rättvis handelspolitik innebär att vi
            i den rika världen är lyhörda för fattiga länders behov av politiskt
            manöverutrymme i en uppbyggnadsfas av deras ekonomier. Därför
            bör Sverige exempelvis inte driva krav på att nya områden ska
            inkluderas i handelsavtal samt stödja fattiga länders krav på
            olika skyddsmekanismer för import av jordbruksprodukter.
          </p>
          <p xml:id="i-D7jyQKZKPWj9x7PxKxSU27">
            I inledningstexten till kapitlet om ekonomiskt utanförskap ges
            den indirekta definitionen av detta begrepp genom att det står
            att utanförskapet bryts genom bl.a. ökat tillträde till den internationella
            marknaden. Denna analys är bristfällig mot bakgrund av att handeln
            redan i dag utgör en lika stor eller större del av de fattiga
            ländernas BNP som av de rikas. Många fattiga länder har dessutom
            redan ganska bra tillträde till de rika ländernas marknad. Initiativ
            av typen Everything But Arms innebär exempelvis att nästan alla
            produkter från de minst utvecklade länderna redan har fritt marknadstillträde
            till EU. Bristfällig integrering på världsmarknaden är inte det
            stora problemet, utan de villkor som de internationella regelverken
            sätter för handeln.
          </p>
          <p xml:id="i-LCKZhqQTidJ3ZWanKrjDXr">
            När det gäller de konkreta målsättningarna har regeringen valt
            att bara lyfta fram Ökad export av jordbruksprodukter från utvecklingsländerna
            . Därmed undviker regeringen stora stridsfrågor inom de pågående
            handelsförhandlingarna inom exempelvis EPA (mellan EU och AVS-länderna),
            vilka relaterar just till de fattiga afrikanska ländernas möjlighet
            att kunna behålla ett politiskt handlingsutrymme för att t.ex.
            kunna bedriva en industrialiseringspolitik, något som också är
            mycket viktigt för att kunna diversifiera produktionen och utvecklas
            på lite längre sikt.
          </p>
          <p xml:id="i-HgQiM66xYzqz13z1hKyk7x">
            Andra frågor som regeringen väljer att inte ta upp i skrivelsen
            är exempelvis hur handeln med jordbruksvaror relaterar till livsmedelstrygghet
            samt vikten av att jordbruket som försörjningskälla inte undermineras,
            om FN:s milleniemål om att halvera fattigdomen i världen ska uppnås.
          </p>
          <p xml:id="i-XkbrPi91CELfF6oa2HRrnp">
            De sociala och ekologiska konsekvenserna av export av jordbruksprodukter
            från utvecklingsländer är ofta blandade och kan ha många negativa
            inslag. Detta bl.a. därför att produktionen av jordbruksvaror
            för export ofta är förknippad med vatten­krävande grödor och monokulturer
            som också tenderar att utarma den biologiska mång­falden (vilket
            regeringen säger sig vilja värna under målområde 2.4 om klimat­förändringar
            och miljöpåverkan). Denna problematik står visserligen inte i
            motsats till att arbeta för ökat marknadstillträde. Men det är
            alltjämt viktigt att väga in dessa faktorer i olika verksamheter
            som ges till stöd för ökad export från utvecklingsländer.
          </p>
          <p xml:id="i-BUMtY6wzSG1SegPd1j1Gri">
            Likaså är det viktigt att i ett stöd för ökad export av jordbruksprodukter
            också lägga in komponenter som stöder en möjlig vidareutveckling
            och diversifiering av produktionen i fattiga länder. Annars riskerar
            många utvecklingsländer att fastna i rollen som leverantör av
            råvaror.
          </p>
          <p xml:id="i-8kmrvQcUDjVJxZxZeBoKiF">
            I skrivelsen nämns, som exempel på att bidra till målet, att
            Sverige ska verka för breda EPA-avtal. Breda avtal uttolkas vanligen
            som avtal omfattande investeringar, tjänster, offentlig upphandling
            etc. exempel på kontroversiella frågor som många bedömare ifrågasätter
            och som många afrikanska regeringar har motsatt sig ska förhandlas.
            Dessa breda EPA-avtal kan, tvärtom mot vad PGU stipulerar om att
            politiken ska utgå från de fattigas perspektiv och ett rättighetsperspektiv,
            komma att försvåra möjligheten att bedriva en framgångsrik utvecklingspolitik.
          </p>
          <p xml:id="i-C1YBshhL6tcU1nR5EdmbGT">
            Miljöpartiet anser att Sveriges handelspolitik i sin helhet ska
            bidra till en rättvis och hållbar global utveckling och genomsyras
            av ett rättighetsperspektiv och de fattigas perspektiv. Detta
            innebär att vi ska respektera afrikanska länders rätt att bedriva
            en självständig utvecklingspolitik som formuleras genom demokratiska
            processer och inte pressa dem att acceptera breda EPA-avtal som
            omfattar investeringsavtal eller avtal om offentlig upphandling.
          </p>
          <p xml:id="i-32fBqdTviLqrzVRZWZcjyS">
            Miljöpartiet anser vidare att regeringen, i en operationalisering
            av målet om att öka exporten av jordbruksprodukter från utvecklingsländer,
            bör säkerställa att verksamheten alltid ska syfta till att stödja
            produktion och export som är socialt och ekologiskt hållbar. Konsekvensanalyser
            måste alltid göras.
          </p>
          <p xml:id="i-2WK9NQce6BBnr58Vi3oxw8">
            Under kapitlet Smittsamma sjukdomar och andra hälsohot skriver
            regeringen att den vill stödja användningen av Trips-avtalets
            flexibilitet inom EU, WTO och World Intellectual Property Organization
            (WIPO). Miljöpartiet välkomnar en sådan hållning och hoppas att
            den innebär att regeringen inte bara står bakom nuvarande skrivningar
            i TRIPS utan också vill förenkla flexi­biliteten ytterligare,
            i linje med vad många enskilda organisationer kräver.
          </p>
          <head xml:id="i-XKXQGK9hfJcaLEyYjk22yn" type="h1">
            Utvecklingsländernas tillgång till ren energi
          </head>
          <p xml:id="i-132PeXoeoSMav6LxpxMpqR">
            Den globala klimatförändringen utgör vår tids kanske största
            utmaning. Klimatförändringarna kommer att få avgörande konsekvenser
            för möjligheterna att bedriva en utvecklingspolitik i världen.
            Inom detta område ställs också frågan om global rättvisa på sin
            spets; trots att det är den rika världen som släpper ut mest växthusgaser
            är det den fattiga delen av världen som kommer att drabbas tidigast
            och värst. Politiken för global utveckling måste därför omfatta
            ett tydligt klimatperspektiv på samtliga frågor.
          </p>
          <p xml:id="i-MtU1LW7XvV3kBBvNqagPd3">
            Ett antal stora biståndsgivare, inklusive Sverige, fortsätter
            dock att finansiera utvinning av fossila bränslen i utvecklingsländer.
            Inom Världsbanken, som ger lån till såväl stater som den privata
            sektorn, gick år 2007 hela 60 % av investeringarna i energisektorn
            till fossila bränslen 2 . De förslag som lämnades i Världsbankens
            egen utredning Extractive Industries Review redan 2004 om en utfasning
            av allt stöd till fossilbränslen avvisades då av styrelsen, inklusive
            Sverige.
          </p>
          <p xml:id="i-6wqH7NVpR6A1Z44xZiuSch">
            I november 2007 krävde Europaparlamentet i en resolution att
            offentligt stöd, via exportkreditinstitut och offentliga investeringsbanker,
            till fossila bränsleprojekt avbryts (§ 29).
          </p>
          <p xml:id="i-GKxjonW7JimwSeggbs6Gd5">
            Enligt den nyligen antagna Svensk strategi för multilateralt
            utvecklingssamarbete ska regeringen inom internationella institutioner
            agera för verksamhetens överens­stämmelse med svenska utvecklingsmål.
            I samma strategi säger regeringen att den är beredd att hålla
            inne eller reducera bidrag om multilaterala institutioner inte
            anstränger sig för att genomföra nödvändiga förändringar. Detta
            påtryckningsmedel har hittills inte utnyttjats. Tvärtom har Sverige
            accepterat Världsbankens fortsatta satsningar på fossila bränslen.
          </p>
          <p xml:id="i-MZfDgE888yutKAFQH9tRNs">
            Miljöpartiet välkomnar regeringens initiativ om en internationell
            klimatkommission som ska titta på frågan om klimatanpassning och
            utveckling samt ta fram förslag på hur biståndet ska klimatsäkras.
            För att kommissionens arbete ska bli meningsfullt krävs dock att
            man tittar särskilt på de multilaterala utvecklingsbankerna, eftersom
            en mycket stor del av stödet till energisektorn kanaliseras genom
            dessa. Miljöpartiet anser vidare att regeringen tillsammans med
            likasinnade länder aktivt bör driva frågan om en snabbare utfasning
            av stödet till fossilbränsle i Världsbanken. Man bör också driva
            på för en kraftig ökning av stödet till förnybara energikällor
            i utvecklingsländerna.
          </p>
          <head xml:id="i-RLTDy97k7v5nLdURoz7qhw" type="h1">
            Svensk vapenexport
          </head>
          <p xml:id="i-9xsBtDdJguX78vtRRMLaMr">
            Även om de flesta våldsamma konflikter i dag är inomstatliga
            påverkar också ofta faktorer utifrån hur konflikten utvecklas.
            Den internationella vapenhandeln är en viktig drivkraft bakom
            militära rustningar och bidrar därmed till krig och väpnade konflikter.
            Därför bör Sverige verka för en radikal svensk och global nedrustning
            och för att resurser som i dag förslösas på militär rustning omfördelas
            till insatser som kan före­bygga krig och konflikter.
          </p>
          <p xml:id="i-15exGUnRA8CVmCP1SjXgZK">
            Dessvärre finns nu i stället förslag i Sverige som går i motsatt
            riktning och som ytterligare öppnar upp för att sälja vapen till
            krigförande länder. Förslag som syftar till att göra det enklare
            att exportera till ett antal strategiskt viktiga länder som Sverige
            har ett omfattande krigsmaterielsamarbete med.
          </p>
          <p xml:id="i-LVt1pCgVRPguS1Y2uXMD7g">
            En konsekvens av detta är att Sverige lättare kan exportera krigsmateriel
            till krig­förande länder, t.ex. USA och Storbritannien. Ett annat
            exempel är att Sverige, trots långvarigt krig mellan Indien och
            Pakistan, fortsätter att leverera krigsmateriel till båda parter
            för att inte undergräva nuvarande och framtida affärskontakter.
          </p>
          <p xml:id="i-XxutYFj3bU2Zrshs7vBQky">
            Av skrivelsen framgår att regeringen anser att riktlinjerna för
            svensk krigsmateriel­export är fullgoda. Vi i Miljöpartiet anser
            tvärtom att riktlinjerna måste stramas upp och att exporten måste
            bli mycket mer restriktiv för att inte motverka en politik för
            global utveckling.
          </p>
          <head xml:id="i-W5hxknPnVDWbKiTeanuZTS" type="h1">
            Konfliktförebyggande åtgärder
          </head>
          <p xml:id="i-MPG6zVrXArz7WbgDkMdnuX">
            Våldsamma konflikter och svaga regeringar som inte förmår upprätthålla
            rättssäker­heten i landet är grundläggande hinder för att ett
            utvecklingsarbete ska kunna bedrivas. Regeringen anger i sin skrivelse
            en rad åtgärder som Sverige kan och ska bidra med för att hjälpa
            till att lösa konflikter. Vår syn är att detta är bra, men att
            fokus ligger alltför mycket på det som kan och bör göras när en
            konflikt väl har eskalerat till våldsamheter och alltför lite
            på åtgärder som kan och bör sättas in långt tidigare. Balansen
            mellan före­byggande åtgärder, åtgärder för att stoppa en våldsam
            konflikt och åtgärder för att säkerställa freden efter att den
            våldsamma konflikten bilagts, är fel. Mer måste satsas på förebyggande
            åtgärder. Argumenten kring detta har Miljöpartiet utvecklat mer
            i sin motion med anledning av regeringens skrivelse om ny afrikapolitik,
            som vi hänvisar till.
          </p>
        </div>
        <div xml:id="i-BxXsnrPAyuW82xRyXVZ4B7" type="signatureBlock">
          <list xml:id="i-4CLZZRxaYUZfNqUZJsQyCM">
            <item xml:id="i-EGZA8gawx1ePPvrYDakMk4" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
            <item xml:id="i-5La7tcbWWC5z6wK5b3inDN" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
            <item xml:id="i-EtvKRTtWqUXan9C12snzKy" who="i-Q6UywURdDfH4kXfTm7hwEb" type="signature">
              Max Andersson (mp)
            </item>
            <item xml:id="i-6CByiUR6cZFMt2oF5NiEMn" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
