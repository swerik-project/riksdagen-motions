<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--ak--00573">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__573/mot_1954__ak__573-001.pdf"/>
      <fw xml:id="i-BQxeLD11aG1oCLFMiNZzxT">
        Motioner i Andra kammaren, nr 5173.
      </fw>
      <div xml:id="i-YVPuRdcgGPj2GjYaH61qKa" type="motHeader">
        <div xml:id="i-DabERCmdra6PzehMr2EH5r" type="motTitle"/>
        <div xml:id="i-8ZES4Xs5wxg2DARo1YUDKx" type="motSubmissionInfo"/>
      </div>
      <div xml:id="i-MvKrkdDo2GJpr3yHMX4Z3F" type="motBody">
        <div xml:id="i-KQt57FxaD8imCysN7nmm8F">
          <p xml:id="i-VwMnLZd6Jx1RnjowrfwRNd">
            bt
          </p>
          <p xml:id="i-UivxxbU1CAFz8isSTNqaX5">
            Nr 573.
          </p>
          <p xml:id="i-AMfF6DA1AZbM4ueNyojC1">
            Av herr Nyberg, i anledning av Kungl. Maj:ts proposition, nr
            151, angående riktlinjerna för den framtida nykter- hetspolitiken
            m.m.
          </p>
          <p xml:id="i-YDUsDhe4Mn7YoZwuGSbnPX">
            I Kungl. Maj:ts proposition nr 151/1954 angående riktlinjer för
            den framtida nykterhetspolitiken m. m. föreslås bl. a. att de
            nya bestämmel- serna om försäljning av rusdrycker och öl skall
            träda i kraft den 1 oktober 1955. Departementschefen har anslutit
            sig till det förslag, som avgivits av 1944 års nykterhetskommitté.
            Någon mera ingående motivering för att avveckla motbokssystemet
            den 1 oktober 1955 lämnas icke i propositionen. Det framhålles
            att det är av vikt att ikraftträdandet sker snarast möjligt, enär
            det »av nykterhetskom- mitténs förslag framkomna särskilda intresset
            för alkoholen snarast bör försvinna». Vidare synes den av kommittén
            föreslagna tidpunkten lämplig ur administrativ synpunkt. Men därtill
            torde väl även komma hänsynen till de ökade möjligheterna att
            under hösten sätta in effektiva nykterhets- vårdande åtgärder,
            samla större uppmärksamhet för nykterhetskampanjer etc. Argument
            av denna art är naturligtvis ganska starka. Men det kan dock diskuteras
            om det är ur alla synpunkter lämpligt att övergå till en friare
            försäljning av rusdrycker just vid den tidpunkt, som Kungl. Maj:t
            här föreslagit. Man synes i allmänhet — och detta med full rätt
            — frukta för en starkt ökad konsumtion av spritdrycker under tiden
            närmast efter den dag då motbokssystemet slopats. Vissa åtgärder
            för att möta övergångssvårighe- terna har också föreslagits. För
            att mildra dessa svårigheter spelar emel- lertid även själva tidpunkten
            för beslutets ikraftträdande en viss roll. Det skulle t. ex. vara
            mycket betänkligt att slopa motboken under någon av sommarmånaderna.
            Hösten eller vintern torde vara den bästa tidpunkten. Men även
            då måste särskild hänsyn tagas till de faktorer som kan väntas
            särskilt starkt påverka konsumtionen. Oavsett vilken dag motboken
            avskaffas torde man få räkna med en ome- delbar ökning av efterfrågan
            på sprit och därmed även en försämring i nykterhetstillståndet.
            Denna ogynnsamma verkan kan väntas sträcka sig flera månader framåt.
            Om motboken slopas den 1 oktober uppstår alltså i första hand
            en ökad konsumtions- och fyllerifrekvens under månaderna fram
            emot årets slut. Denna ogynnsamma utveckling kan emellertid befa-
            ras bli ytterligare förstärkt genom den ökade spritkonsumtion
            som är för- enad med jul- och nyårsfirandet. Övergångssvårigheterna
            blir på detta sätt
          </p>
          <pb facs="riksdagen-motions-pdf/data/1954/mot_1954__ak__573/mot_1954__ak__573-002.pdf"/>
          <fw xml:id="i-XXxBm95cpmWh3HVxo2KDqk">
            8 Motioner i Andra kammaren, nr 573.
          </fw>
          <p xml:id="i-JYuH7W7EfwFuP16LGRejDi">
            särskilt accentuerade — en omständighet som kan få ogynnsamma
            kon- sekvenser en lång tid framåt. Därigenom uppstår också risker
            för att själva bedömningsgrunderna för det nya systemets verkningar
            kommer att sned- vridas. Om man av dessa skäl icke vill övergå
            till en friare försäljningsordning den 1 oktober 1955 torde allvarligt
            böra övervägas att dröja med denna åt- gärd till lämplig tidpunkt
            efter jul- och nyårshelgerna. Närmast till hands ligger då att
            föreslå den 1 februari 1956. Ur nykterhetssynpunkt kan denna dag
            också vara lämpligast, eftersom tillgången på pengar kan bedömas
            vara mindre god än eljest, främst på grund av den nära tidpunkten
            efter julhelgen och eventuella kvarskatter. Därtill kommer att
            de större helger som infaller de närmaste månaderna efter den
            1 februari — påsken och pingsten — icke har samma stimulerande
            effekt på spritinköpen som jul- och nyårshelgerna. Om motboken
            slopas den 1 februari kan man vänta att övergången mellan det
            nuvarande restriktionssystemet och en friare försäljning blir
            mindre påfrestande. Utöver vad här anförts finns ytterligare ett
            par skäl som talar för att man bör dröja till den 1 februari 1956.
            Det främsta medlet att möta över- gångstidens påfrestningar torde
            vara en starkt utbyggd nykterhetsvård. Att få denna organisation
            ordnad och trimmad torde komma att ta avse- värd tid. Därtill
            kommer, att den restriktivitet som utmärker Kungl. Maj:ts proposition
            i detta ämne — nr 158/1954 — i jämförelse med utredningar- nas
            förslag kan komma att fördröja nykterhetsvårdens utbyggnad. En
            yt- terligare tidsfrist på några månader kan visa sig vara välbetänkt.
            Dessutom skulle det säkerligen vara till fördel att beslutet om
            motbokens slopande trädde i kraft vid en tidpunkt då riksdagen
            vore samlad. Man får nämli- gen icke helt förbise den eventualiteten
            att extraordinära åtgärder snabbt måste vidtagas, därest övergången
            till friare försäljning skulle bli särskilt svår. Möjligheterna
            att göra sådana ingripanden är givetvis betydligt större under
            en vårsession än under höstsessionen. Med stöd av vad sålunda
            anförts hemställes, att riksdagen måtte besluta att de nya bestämmelserna
            om försäljning av rusdrycker och öl skall träda i kraft den 1
            februari 1956.
          </p>
          <p xml:id="i-4DTZmRBZTjStqb9Dr4QTwr" type="date">
            Stockholm den 16 mars 1954.
          </p>
          <div xml:id="i-7PZKcGHiFrxvKxUbBMCXJs" type="signatureBlock">
            <p who="i-LhYyN2c3mQaesyUNSPg5Uq" type="signature">
              Olaus Nyberg
            </p>
          </div>
        </div>
      </div>
    </body>
  </text>
</TEI>
