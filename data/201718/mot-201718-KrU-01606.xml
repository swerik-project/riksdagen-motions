<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-01606">
  <teiHeader>
    <fileDesc>
      <titleStmt>
        <title>Mediefrågor</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1606 av Aron Emilsson m.fl. (SD)</title>
          <idno type="rdwebb">H5021606</idno>
          <rs type="number">1606</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5021606/text</ref>
          <ref type="dokument_url_html">http://data.riksdagen.se/dokument/H5021606</ref>
          <ref type="dokumentstatus_url_xml">http://data.riksdagen.se/dokumentstatus/H5021606</ref>
          <ref type="docx">http://data.riksdagen.se/fil/6A92567B-5986-4E92-B2D3-6EE0F1BE3369</ref>
          <ref type="pdf">http://data.riksdagen.se/fil/629E968F-F170-4014-BEB3-3C0AF0B33FF3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VxsbUrESEWZoSuxq4jRwxG</idno>
            <name>Sara-Lena Bjälkö</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NzDU6XEufoMdU3KgicqHHj" type="signed"/>
        <correspContext corresp="i-NzDU6XEufoMdU3KgicqHHj">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-VxsbUrESEWZoSuxq4jRwxG"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-9WvYLj6cZSFzFHCRbfbXnz" type="submitted">
          <date when="2017-10-03"/>
          <time when="12:14:23"/>
        </correspAction>
        <correspAction xml:id="i-TuSft2Ugy2GuKsgEcyTuHE" type="reviewed">
          <date when="2017-10-03"/>
          <time when="13:42:48"/>
        </correspAction>
        <correspAction xml:id="i-WzZQA7owRyi6BSpDvL6bqS" type="referred">
          <date when="2017-10-13"/>
        </correspAction>
        <correspAction xml:id="i-HZn3mnxXzWi3FPWToKe9pm" type="assigned">
          <date when="2018-10-04"/>
          <time when="14:11:08"/>
        </correspAction>
        <correspContext corresp="i-HZn3mnxXzWi3FPWToKe9pm">
          <ref type="assignedTo">Kulturutskottet</ref>
        </correspContext>
        <correspAction xml:id="i-CGqKm3HPfFrB3UQrbXUarU" type="behandlas_i"/>
        <correspContext corresp="i-CGqKm3HPfFrB3UQrbXUarU">
          <ref type="uppgift">2017/18:KrU4</ref>
          <ref type="ref_dok_id">H501KrU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU4</ref>
          <ref type="ref_dok_titel">Radio och tv i allmänhetens tjänst</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DdSCmqNY5Ys98RJdq8ApuD" type="behandlas_i"/>
        <correspContext corresp="i-DdSCmqNY5Ys98RJdq8ApuD">
          <ref type="uppgift">2017/18:KU31</ref>
          <ref type="ref_dok_id">H501KU31</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU31</ref>
          <ref type="ref_dok_titel">Massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BDGY2uzbJ14zuhaoDY2cMg" type="motHeader">
        <div xml:id="i-CSa3RRtgDiSPpx1ZG6pwfK" type="motTitle">
          Motion till riksdagen 2017/18:1606 av Aron Emilsson m.fl. (SD)
          Mediefrågor
        </div>
      </div>
      <div xml:id="i-Td7qfC6FS7QqFCuPt6qsYf" type="motBody">
        <div xml:id="i-KP5pTHwB6LpBC6myUQ8czn" type="motProposal" subtype="förslag">
          <head xml:id="i-KinAKWvffzX8TCpZtUXUbW">
            Förslag till riksdagsbeslut
          </head>
          <list xml:id="i-4aXyLiVdKNpRCdrax6v5UU" style="ol">
            <item xml:id="i-KtakV9wmTtZpLoBokNfJSr">
              Riksdagen ställer sig bakom det som anförs i motionen om fördjupad
              nordisk samverkan mellan public service-bolagen och tillkännager
              detta för regeringen.
            </item>
            <item xml:id="i-4Tjqus4xqJyLxe9g19btD7">
              Riksdagen ställer sig bakom det som anförs i motionen om att
              införa ytterligare uppdrag till granskningsnämnden och sändningstillståndet
              och tillkännager detta för regeringen.
            </item>
            <item xml:id="i-SoiC6ET2bzVH8w6KFURkZ6">
              Riksdagen ställer sig bakom det som anförs i motionen om att
              inkludera public service-bolagens webbinnehåll i sändningstillståndet
              och tillkännager detta för regeringen.
            </item>
          </list>
        </div>
        <div xml:id="i-3Ufux4U1tFhm9ZMy1QA6Pz" type="motContent">
          <head xml:id="i-BzgKrMCEmhAr2J47eo896V" type="h1">
            Motivering
          </head>
          <p xml:id="i-LFMKf2T9H5ehh8DMJrza8D">
            Mediasektorn benämns ibland ”den tredje statsmakten” på grund
            av dess roll och tyngd i den svenska demokratin. Det finns en
            grundläggande samsyn om att en av medias viktigaste uppgifter
            är att granska och kontrollera makthavare, institutioner och aktörer
            i demokratin, för att inte minst upprätthålla respekten för densamma
            bland landets invånare och omvärlden. Detta, tillsammans med tryckfrihetsförordningen
            och yttrandefrihetsgrundlagen, bildar ett av fundamenten i svensk
            demokrati.
          </p>
          <p xml:id="i-V189W8LnvWXiqYauiQSXYy">
            De senaste åren har public services vara eller icke vara debatterats
            frekvent. För Sverigedemokraterna är det självklart och viktigt
            att public service finns kvar då det är att betrakta som ett allmänintresse,
            som fortsatt skall arbeta med att förmedla kvalitativ samhällsinformation
            och ett brett utbud av svensk och nordisk film- och tv-produktion
            till svenska folket. Det är därför också viktigt att public service
            får de resurser de behöver för att kunna utföra det uppdrag som
            ålagts dem.
          </p>
          <p xml:id="i-Hyk584ba7ot5ANBFqzbn4V">
            Sverigedemokraterna välkomnar översynen av finansieringsformen
            för public service, då det finns behov av en moderniserad och
            långsiktigt trygg, solidariskt finansierad och teknikneutral finansieringsform
            för public service.
          </p>
          <head xml:id="i-81NDxJKZJmkMbVnUgU9UBt" type="h2">
            Finansiering av public service
          </head>
          <p xml:id="i-7sFhADgJzCgCcPfq3U8vha">
            Sverigedemokraterna har under de senaste åren tittat på modeller
            och utvärderat hur en ”radio- och tv-skatt” kan genomföras. Finansieringen
            av public service bör dock inte vara inkomstskattbaserad eftersom
            det skulle kunna innebära en betydande risk för att politiska
            intressen kan komma att försöka styra eller begränsa nyhetsrapportering
            och programutbud genom förändringar av skattesystemet vid maktskiften
            i riksdag och regering. Sverigedemokraterna föreslår istället
            att ”radio- och tv-skatten” skall vara utformad likt begravningsavgiften,
            vilket vi även varit tydliga med i den kommitté som utreder kommande
            finansieringsmodell av public service. Det vill säga att skatten
            bör vara anpassad efter de faktiska kostnaderna för ändamålet.
            Radio- och tv-skatten skulle då vara en separat post på skattsedeln
            och utkrävas i proportion till skattebetalarens beskattningsbara
            inkomst. Eftersom skatten då blir anpassad efter de faktiska kostnaderna
            som mediet uppbär, så hindras politiska intressen att ta kontroll
            över public services finansiering. Kostnaden förblir densamma
            oavsett hur skattesystemet är utformat och på så sätt upprätthålls
            det viktiga avståndet mellan den politiska och granskande makten
            som bör finnas i ett öppet och fritt samhälle. Det är glädjande
            att nuvarande utredning och övriga partier ändrat ståndpunkt och
            ansluter sig till Sverigedemokraternas inställning i denna fråga,
            samtidigt beklagar vi att man sagt nej till att utreda förändringar
            av sändningstillstånden och Granskningsnämnden för förstärkt saklighet
            och opartiskhet.
          </p>
          <head xml:id="i-Sxe3HVuhd283LLphpdPFNc" type="h2">
            Demokrati och lokal rapportering
          </head>
          <p xml:id="i-6vViD8tx7KAjQs7UBrtgLZ">
            Mediasektorns betydelse för vår demokrati går inte att försumma.
            Med dess stöd av en pressfrihet genom tryckfrihetsförordningens
            långa rötter och yttrandefrihetsgrundlagen, har medierna spelat
            och spelar en viktig roll för vårt demokratiska samhälle. Samtidigt
            är de mediala aktörerna de som de facto ofta sätter agendan i
            vårt land. Att kunna sätta agendan innebär att man har stort inflytande
            över vilka frågor som diskuteras och vilka politiska beslut som
            fattas, och denna typ av makt innebär ett oerhört ansvar för bredd,
            djup och perspektiv i reportage och rapporter. Därför är det av
            yttersta vikt att medierapporteringen är mångfasetterad, nyanserad
            och saklig. Dock kan en viss jargong, och vissa smala sanningar,
            alltid få fäste i en sluten krets eller grupp. En sådan utveckling
            i mediesektorn kan i förlängningen naturligtvis få förödande resultat
            för ett lands yttrandefrihet och demokrati. För att förebygga
            risken för att medborgarna får en alltför snäv medierapportering
            är det viktigt med omvärldsbevakning och analys. Inte minst är
            det nordiska samarbetet inom mediasektorn och däribland public
            service viktigt, då vi vilar på i mångt och mycket samma grundvalar
            vad gäller samhällssystem, kultur och språk.
          </p>
          <p xml:id="i-Tey7MfEJf6KTSm84LWpUcy">
            De senaste åren har vi sett, och ser ännu, stora förändringar
            inom media. Tidningarna ser minskade intäkter och vikande upplagor
            samt stora omställningsbehov. Public service-bolagen Sveriges
            Television och Sveriges Radio har generellt sett ett högt förtroende
            hos Sveriges invånare, samtidigt har vi de senaste åren kunnat
            notera en stor ökning av så kallade ”newsavoiders” som söker sig
            till alternativ media och känner ett minskat förtroende för public
            service och därmed minskade incitament att vilja bidra till public
            service. Det här är i grunden oroväckande för oss som tror på
            betydelsen av ett starkt och kvalitativt public service-utbud,
            och en gemensam bild av samhället och god källkritik i media generellt.
            I ett större perspektiv är det också ett hot mot demokratin om
            olika grupper i samhället har olika bilder av samhällsutvecklingen
            och vad som är sant eller falskt i nyhetsrapporteringen.
          </p>
          <p xml:id="i-JPdyzBgc5USYBv6efyGEg6">
            Det är viktigt och bra att public service behåller och utökar
            sin regionala och lokala nyhetsbevakning när kommersiella aktörer
            lämnar fältet och endast behåller annonsintäkter. Kommersiella
            bolag har inget samhällsansvar såsom public service för heltäckande
            nyhetsbevakning från glesbygd till storstad vilket blir ännu viktigare
            när tex lokala tidningar får det allt svårare att överleva digitaliseringens
            framsteg.
          </p>
          <head xml:id="i-Jw7yL1vnCZZDEUmEsZFWDT" type="h2">
            Nordiskt samarbete
          </head>
          <p xml:id="i-S9bUEckNBdNcQT5pPJD71x">
            Med anledning av ovanstående problemställning föreslår vi ett
            djupare samarbete i nyhetsrapportering mellan de nordiska länderna.
            En modell skulle kunna vara att förvaltningsstiftelsen, i samarbete
            med nordiska rådet och de olika programbolagen, tar fram riktlinjer
            för hur public service-bolagens nyhetsredaktioner årligen kan
            genomföra ömsesidiga utbyten av nyhetsreportage med övriga nordiska
            länder, där de andra länderna skapar ett reportage för Sverige
            med infallsvinklar som de anser att svenska journalister är dåliga
            på att belysa, i gengäld ska de svenska public service-bolagen
            göra detsamma för övriga public service-bolags nyhetsredaktioner.
            På så sätt kan de olika ländernas public service-bolag dela med
            sig av sina styrkor till varandra, och minska risken för ensidig
            rapportering. Det skulle kunna bli en källa för public service-bolagen
            att få konstruktiv kritik på hur de kan förbättra sig och medvetandegöra
            vilka perspektiv och skeenden de missat eller undvikit att rapportera
            om. Vår förhoppning är att denna åtgärd kan ha en positiv påverkan
            på övriga mediers nyhetsrapportering och på så vis stärka trovärdigheten
            för hela mediasektorn.
          </p>
          <head xml:id="i-7gmQ4pdqkq266A3wKdGRgK" type="h2">
            Saklighetsprövningar
          </head>
          <p xml:id="i-DjwrgeYitHDhWE86R6G4vz">
            I Timbros rapport ”Sakligheten i SVT och SR” och i det seminarium
            som hölls om rapporten framkom det att det finns brister i granskningsnämndens
            granskning av sakligheten i public services reportage. Det framkom
            att det råder en diskrepans mellan vad allmänheten uppfattar är
            granskningsnämndens uppgift kring att granska exempelvis sakligheten
            i program som har sänts. Granskningsnämnden menar att det inte
            är deras uppgift att på egen hand dubbelkontrollera fakta. Samtidigt
            använder programföretagen ofta granskningsnämndens arbete som
            ett argument för att programföretagen lever upp till sitt uppdrag
            om saklighet.
          </p>
          <p xml:id="i-S9EfTSg1UzpXtBjzzbwdQi">
            Sverigedemokraterna anser att det är av yttersta vikt att public
            services rapportering är saklig och korrekt, och att uppgifter
            kontrolleras i de fall som anmäls till granskningsnämnden. Det
            är naturligt att det kan bli fel i exempelvis nyhetsförmedling,
            men i de fall det råder oklarheter om korrekt information förmedlats
            så ska detta givetvis följas upp.
          </p>
          <p xml:id="i-cPbZoJGV7LiuuVyfEC6AT">
            Vi föreslår att det, åtminstone vad gäller public services nyhets-
            och faktaförmedling, ska finnas ett samhällsorgan som genomgående
            kontrollerar saklighet och informations korrekthet i de fall en
            anmälan gjorts. Detta skulle kunna göras genom att granskningsnämnden,
            eller ett specialinriktat organ, sätter samman ett vetenskapsråd
            som får till uppgift att kontrollera anmälda programs eller reportages
            saklighet. Deras utredning skulle därefter kunna publiceras offentligt
            och skickas till anmälaren. Det är av största vikt att public
            service-bolagen känner vid och förstår vad de anmälningar som
            kommer in handlar om för att inte bolagen ska hamna i samma situation
            igen. Publiken som tar del av innehållet ska känna och ha förtroende
            för public service-bolagen. Det är så vi upprätthåller förtroendet
            mellan producenter och konsumenter.
          </p>
          <head xml:id="i-Jqyku9oYXqJ83AFYoZ7rqH" type="h2">
            Öka medias förtroende genom att exponera rättelser
          </head>
          <p xml:id="i-SMWNrip97rvxzizk7TwJ8z">
            I studien ”Rätta på riktigt – om upprättelse och rättelser i
            medier” som Institutet för mediestudier låtit göra framkommer
            det att många av de som gjort en anmälan mot medier inte upplever
            att medierna ger dem upprättelse eller anstränger sig tillräckligt
            för att rätta sitt misstag. Det upplevs som att medierna försöker
            gömma undan sina rättelser istället för att tydligt försöka rätta
            till det som blivit fel.
          </p>
          <p xml:id="i-EnwB7k4MK52rVRCxRR9ufj">
            I studien lyfts det fram att bland annat New York Times har en
            daglig spalt för rättelser, och rättelserna blir på så vis enkla
            att se och hitta. Sverigedemokraterna instämmer i detta, och vi
            är övertygade om att förtroendet för medierna kan stärkas genom
            att mediekonsumenterna kan känna sig trygga i att i de fall de
            blivit felinformerade kommer de att uppmärksammas på detta. Det
            är mänskligt att fela, men den som är beredd att erkänna sina
            misstag och söka rätta till dem har hedern i behåll.
          </p>
          <p xml:id="i-XH8AN7mTgTVwHTPVigp5R">
            Vi föreslår därför en översyn av hur detta skulle kunna implementeras
            i public services sändningstillstånd. En modell där sändningstid
            avsätts för ett program med rättelser skulle kunna vara ett alternativ.
            Programmet skulle kunna innehålla en förklaring av ansvarig redaktör
            till vad som gått fel tillsammans med en rättelse och en eventuell
            diskussion i ämnet. På så vis kan public service förstärka sitt
            förtroende ytterligare genom att garantera att deras uppdragsgivare
            och konsumenter enkelt blir medvetna om felaktigheter i public
            service-bolagens rapportering. Programmet kan också vara en möjlighet
            för public service att mera utförligt rapportera om ett program
            eller reportage som fått många anmälningar, men där det visat
            sig att allmänheten inte har fog för sin uppfattning.
          </p>
          <head xml:id="i-9453ThuwxuLbAEdRzuhZHR" type="h2">
            Kompetens före kvotering
          </head>
          <p xml:id="i-HXSgd72N6yi5WsudUVTcv">
            Ofta föreslås etnisk och sexuell representation som ett verktyg
            för att bredda medierapportering och mångfald. Man utgår från
            att personer med olika ursprung, genom sin härkomst, kan ge nya
            perspektiv i debatten. Sverigedemokraterna anser att denna form
            av mångfaldsambition inte är konstruktiv, det vill säga att en
            persons förmåga att lyfta fram perspektiv inte alltid eller enbart
            påverkas av en persons etnicitet eller sexuella läggning, och
            att det är högst tveksamt att denna typ av åtgärd skulle bredda
            debattklimatet och säkra en mångfasetterad rapportering. Av den
            anledningen är vi kritiska till att man i sändningstillståndet
            fäster vikt vid könsfördelning och etnisk representation. Kompetens
            måste vara primärt fokus framför kvotering av olika slag. Ett
            närmare nordiskt nyhetssamarbete med varierade perspektiv torde
            till exempel vara en bättre metod för att bredda kompetens och
            infallsvinklar.
          </p>
          <head xml:id="i-MroMXYzJtiDjDFHSapUreT" type="h2">
            Public service-bolagens webbtjänster
          </head>
          <p xml:id="i-WVyzi9Zp5GGRfZTUySYjWk">
            Idag granskas inte public service-bolagens webbinnehåll av granskningsnämnden,
            och sändningstillståndet berör inte webbverksamheterna. Sverigedemokraterna
            anser att detta är problematiskt. Programbolagens hemsidor innehåller
            mycket som vanliga tv-sändningar inte innehåller, såsom textavsnitt
            intill programinslag som givetvis bör kunna granskas utefter programbolagens
            uppdrag om saklighet och opartiskhet.
          </p>
          <p xml:id="i-VaGtphEJ4n5gftUwWAJhgF">
            Sverigedemokraterna anser att regeringen snarast bör ta fram
            ett förslag på hur programbolagens webbtjänster ska kunna inkluderas
            i sändningstillståndet. Mer av public services innehåll ska kunna
            granskas.
          </p>
          <p xml:id="i-XNvuTQvzJpTp3WxPL35pYn">
            Slutsatsen för Sverigedemokraternas konservativa princip lyder:
            Reformera för att bevara något i grunden gott. Att riva upp, avskaffa
            eller detaljstyra politiskt ligger inte för oss, men att återskapa
            tillit mellan allmänhet och radio och tv i allmänhetens tjänst
            är desto viktigare att kämpa för.
          </p>
        </div>
        <div xml:id="i-3tYNyXDv6YAqHh5UCLVzGQ" type="signatureBlock">
          <list xml:id="i-GN3oGbuHay44Ze9pqKmgZU">
            <item xml:id="i-UKukGBJMCgPYDi1FeYkzWr" type="signature">
              Aron Emilsson (SD)
            </item>
            <item xml:id="i-TLaT27xxSM6TrB2Zc7JZ1M" type="signature">
              Angelika Bengtsson (SD)
            </item>
            <item xml:id="i-NMiEMR5nVg98ergEENHjJo" type="signature">
              Sara-Lena Bjälkö (SD)
            </item>
            <item xml:id="i-KdyGY8oGHbCNM7v3HFEPBJ" type="signature">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
