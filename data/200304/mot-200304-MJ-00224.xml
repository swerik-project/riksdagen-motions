<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0224/mot_200304_MJ_0224-0001.pdf"/>
      <div type="motHeader" xml:id="i-QZruTm6X1t8EqN83QUKQVc">
        <div type="motTitle" xml:id="i-P2yQod2eKuhAnvyaHMQWNW"/>
        <div type="motSubmissionInfo" xml:id="i-JQBComyVn7bSZx7RaNZggX"/>
      </div>
      <div type="motBody" xml:id="i-5TQmm27ausFDD8MMtevyyu">
        <div xml:id="i-4zVKdGQSrekmFR7UGNngTv">
          <p xml:id="i-DERNAWY1qTemuzx6guoqSV">
            2003/04 mnr: MJ224 pnr: fp212
          </p>
          <p xml:id="i-CKuUHxLK5cCGv95ysmL4s5">
            Motion till riksdagen 2003/04:MJ224
          </p>
          <p xml:id="i-AXKWHxZjpmPq7bAFPFv4HG">
            av Marie Wahlgren (fp)
          </p>
          <p xml:id="i-WyNWmGraQj5kYeiWAAa92q">
            Biologiska risker vid kliniska prövningar
          </p>
          <p xml:id="i-EsahvE4RC4WfPt5nMPQev1">
            Förslag till riksdagsbeslut
          </p>
          <p xml:id="i-JsqFckefijsEevPphjjegR">
            1. Riksdagen tillkännager för regeringen som sin mening vad i
            motionen anförs om att tillsätta en utredning om lagstiftning
            kring omgivningens miljösäkerhet vid kliniska prövningar med genetiskt
            material. 2. Riksdagen tillkännager för regeringen som sin mening
            vad i motionen anförs om att regeringen bör verka för eventuella
            ändringar inom EU- lagstiftningen för att möjliggöra en förändring
            av lagstiftningen kring kliniska försök med genetiskt modifierade
            mikroorganismer.
          </p>
          <p xml:id="i-5pUYdBkpV33ZnYQXdoPJVs">
            Motivering
          </p>
          <p xml:id="i-WoehpyrGRy9qGuLq3knN5R">
            Upptäckten av DNA firar 50 år. Denna upptäckt har i mycket påverkat
            vår tid och vår syn på livet, i form av många tekniska och medicinska
            landvinningar. Trots att det alltså nu är 50 år sedan upptäckten
            gjordes, präglas mycket av vårt förhållningssätt till de möjligheter
            som DNA-tekniken ger av en viss ambivalens, och ofta har detta
            resulterat i en speciallagstiftning som mest präglas av vilken
            teknik som använts och inte av vilka risker som föreligger. DNA-tekniken
            borde idag ha nått den mognad som krävs för att vi inte skall
            behandla den som ett undantag. Vi bör istället skapa en lagstiftning
            som mer generellt tar upp de risker som tekniken gjort oss medvetna
            om. Vi har idag en övergripande lagstiftning för hantering av
            genmodifierade organismer (GMO) och genmodifierade mikroorganismer
            (GMM) som är iikadan oberoende av vilken användning som avses.
            Detta innebär att kliniska prövningar med genetiskt förändrade
            organismer skall prövas enligt samma agstiftning som t.ex. utsättning
            av genetiskt modifierade grödor. Det kan innas vissa risker med
            genetiskt material i kliniska prövningar men dessa kan innas oberoende
            av om materialet är genetiskt modifierat eller inte. Likheten
          </p>
          <p xml:id="i-Qa7Qd2Yw1vQYGBJ7b6U5uC">
            mellan olika problem och frågeställningar vad avser t.ex. spridningsrisk
            är troligen betydligt mer relevant mellan olika mikroorganismer
            oberoende av
          </p>
          <pb facs="riksdagen-motions-pdf/data/200304/mot_200304_MJ_0224/mot_200304_MJ_0224-0002.pdf"/>
          <p xml:id="i-TrHHdgqzHLxZoBqdpFzPYw">
            2003/04:MJ224
          </p>
          <p xml:id="i-3NHbv6LUp4Xa5WHUwcj6Cw">
            deras ursprung än mellan kliniska försök på människor och odling
            av t.ex. potatis. Det vore därför rimligt att inte ha en gemensam
            lagstiftning fokuserad på en teknik, nämligen gentekniken, utan
            istället ha en gemensam lagstiftning kring omgivningens säkerhet
            vid kliniska prövningar. Ett exempel där nuvarande lagstiftning
            visar på tolkningsproblem är begreppen avsiktlig eller innesluten
            användning. Det kan diskuteras under vilken av dessa regler en
            klinisk prövning kan utföras. Avsiktlig utsättning innebär att
            inga restriktioner på särskilda säkerhetsåtgärder för att minska
            risk för spridning av organismen kan krävas. Innesluten användning
            kräver att forskarna måste garantera att ingen spridning av det
            genetiska materialet sker. Det senare är troligen inte möjligt
            att garantera vid kliniska prövningar eftersom det står i strid
            med lagar och regler som säkerställer försökspersonernas rättigheter.
            Samtidigt kan det vara lämpligt att ställa vissa miljösäkerhetskrav
            vid framför allt tidiga s.k. ”fas 1”-studier, vilket alltså inte
            är möjligt enligt begreppet avsiktlig utsättning. Det finns all
            anledning att tro på en ökad utveckling av terapier och läkemedel
            som innehåller genetiskt material, både vad avser genterapi, användning
            av mikroorganismer i förebyggande och botande syfte (probiotika),
            genbaserade läkemedel m.m. Det vore därför rimligt att vi får
            en lagstiftning som är specifik för den kliniska situationen och
            där ursprunget för det genetiska materialet är underordnat vilka
            reella risker som en spridning an orsaka. Det är möjligt att en
            sådan lagstiftning inte endast skall omfatta reglerna för klinisk
            prövning utan också andra frågeställningar vad avser genetiskt
            material i klinisk forskning och läkemedelstillverkning. Det vore
            därför önskvärt att regeringen tillsatte en bred utredning med
            syfte att lägga ram en relevant lagstiftning inom området. Ett
            av problemen med den svenska lagstiftningen är att den delvis
            bygger på EU-direktiv avseende GMM (genmodifierade mikroorganismer).
            Direktiven presenterar till viss del just begreppen innesluten
            användning och avsiktlig utsättning. Om ändring i lagstiftningen
            inte kan göras med nuvarande EU-regler bör regeringen verka för
            att få en ändring till stånd inom EU.
          </p>
          <p xml:id="i-Gvn1xY5CFTG2JHEAGyCyeZ">
            Stockholm den 29 september 2003 Marie Wahlgren (fp)
          </p>
        </div>
      </div>
    </body>
  </text>
</TEI>
