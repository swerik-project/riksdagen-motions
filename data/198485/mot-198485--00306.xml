<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00306">
  <teiHeader>
    <fileDesc>
      <titleStmt>
        <title>Bättre livskvalitet för djuren, m. m.</title>
        <author>Kerstin Anér</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bättre livskvalitet för djuren, m. m.</title>
          <idno type="rdwebb">G802306</idno>
          <rs type="number">306</rs>
          <ref type="dokument_url_text">http://data.riksdagen.se/dokument/G802306/text</ref>
          <ref type="dokument_url_html">http://data.riksdagen.se/dokument/G802306</ref>
          <ref type="dokumentstatus_url_xml">http://data.riksdagen.se/dokumentstatus/G802306</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F6R4MXEc9J8UvT1Vp1cFq4" type="signed"/>
        <correspContext corresp="i-F6R4MXEc9J8UvT1Vp1cFq4">
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__306/mot_198485__306-001.pdf"/>
      <fw xml:id="i-VG8v7g31CruvopkTGkEcwd">
        Mot. 1984/85:306 g
      </fw>
      <div type="motHeader" xml:id="i-HFuJHN3kJ4gCRUXvKSrELe">
        <div type="motTitle" xml:id="i-7ZcaZKt4bGeCcxvotibZaP"/>
        <div type="motSubmissionInfo" xml:id="i-WBMCYjjjmyAnnfyQMzWswz"/>
      </div>
      <div type="motBody" xml:id="i-DGWdnHNHHLyum31w6ZgC5s">
        <div xml:id="i-TTUSPLPZugjkb96sZAAnHt">
          <p xml:id="i-SBujhy8mav4GsrkzXXe5pu">
            Motion
          </p>
          <p xml:id="i-YWzDwfYLy5vBH5a2y2YH5X">
            1984/85:306
          </p>
          <p xml:id="i-6BGhwZ9ouM5AmVmcAe51rL">
            Kerstin Anér Bättre livskvalitet för djuren, m. m.
          </p>
          <p xml:id="i-HBBoYxiZugQtJpqqn5pQpk">
            I Tovetorp nära Björnlunda, söder om Gnesta, bor en grisflock,
            som får leva ett naturligt liv. Djuren är vanliga tamdjur eller
            födda av sådana, men lever utomhus i förhållanden så lika som
            möjligt dem som deras vilda förfäder en gång hade. Vad som då
            framkommer är att grisar inte alls var vad vi trodde. De är varken
            lortiga eller dumma, tvärtom ytterst renliga och fulla avintelligent
            uppmärksamhet på omgivningen. Deras nyfödda kultingar dör inte
            om lufttemperaturen går under 34”, som det står i handböckerna,
            utan lever lyckliga med sin moder även när det börjar bli nollgradigt.
            De uppvisar ett rikt och nyanserat socialt samliv. Det märkliga
            är alltså, att alla dessa anlag och instinkter kommer oförstörda
            fram efter 8 000 års liv som husdjur, bara de får en chans. Detta
            experiment — av forskare från veterinärhögskolan i Skara — är
            ett av många exempel på vad verklig etologisk kunskap kan göra
            för att ändra vår syn på djuren. Vårt sätt att behandla både slaktdjur
            och försöksdjur bygger i alltför stor utsträckning på okunnighet
            om deras verkliga behov och möjligheter. Till de senare hör t.
            ex., att de ”fria” grisarna i Tovetorp växer så fort, att besökande
            veterinärer blir stumma av häpnad. Alltså överträffar de fläskfabrikernas
            djur även på det enda område som intresserar dessas ägare, nämligen
            det ekonomiska! Man behöver givetvis inte nödvändigtvis använda
            sådana etologiska kunskaper för att söka ge de djur människan
            vill ha nytta av exakt samma livsbetingelser som i vilt tillstånd.
            De som arbetar med försöksdjur brukar t. ex. gärna påpeka att
            djuren i vilt tillstånd (apor i djungeln) skulle leva mycket kortare
            tid, därför att de är utsatta för så många sjukdomar. Men det
            finns oerhört mycket kvar att göra för att närma djurens livsbetingelser
            i människans tjänst till de betingelser som faktiskt är de bästa
            för dem, och som inte sällan också ger bäst resultat ur en snävt
            mänsklig synpunkt. Animalieproduktionens djur har i verkligheten
            fått sitt livsrum stympat så - drastiskt som någonsin kan tänkas,
            fjärran från den naturmiljö de under årmiljoner anpassats till.
            Vi ser symptomen i sårig hud, fjäderlöshet, avbitna svansar, förvridna
            tår, förvärkta leder eller skelettfrakturer. De utvecklar en rad
            beteendeabnormiteter och drabbas av magsår och andra stressymptom.
            Allt detta sker inte hos bara ett fåtal individer utan hos en
            förfärande stor andel. Detta gör inte djuren godare att äta, för
            att ta den mest egoistiska synpunkten. Det kan alltså knappast
            försvaras ens med hänvisning till konsumentens önskemål. Så snart
            verkliga interiörer av hur djuren på
          </p>
          <pb facs="riksdagen-motions-pdf/data/198485/mot_198485__306/mot_198485__306-002.pdf"/>
          <p xml:id="i-UWzFp2JyKXsUTPtSGp7oJv">
            djurfabrikerna har det kommer ut i massmedia, sjunker f. ö. kundernas
            vilja att köpa resultatet, och fabrikanterna får rycka ut med
            väldiga annonser, för att inte tala om vissa forskare som yttrar
            sig i intervjuer och försäkrar att djuren mår bra. Det vore en
            mycket bättre väg att se till att djuren får vad de behöver, nämligen
            så naturliga livsbetingelser som möjligt, och därvid lyssna på
            vad etologerna säger om detta. 1976 väckte Biologsamfundet hos
            Nordiska rådet ett förslag om att utreda på nordisk basis hur
            modern etologi skulle kunna positivt påverka djurhållningen. Efter
            sex år kom den första positiva reaktionen till denna propos; ett
            symposium kring animalieproduktionens behov av etologisk kunskap
            anordnades i Köpenhamn (1983). Symposiet utgjorde en första påtaglig
            reaktion på att en omsvängning i inställningen till vår djurhantering
            har skett. Som en direkt följd av överläggningarna har sedan hösten
            1983 kursplanerna vid Sveriges lantbruksuniversitet (SLU) för
            agronomer och veterinärer förändrats så att en veckas grundkurs
            i etologi ges. Vid ett endagsseminarium i maj detta år på SLU
            var enigheten stor i uppfattningen att forskare inom djurskyddssektorn
            måste se till att påverka en djurhållning som i alltför många
            fall har överskridit gränsen för det etiskt försvarbara. På liknande
            sätt borde det ställas krav på dem som håller försöksdjur att
            inte tvinga djuren till ett onaturligt liv. Beteendeforskare studerar
            t. ex. djurmödrars och ungars förhållande till varann, men endast
            under framkon- struerade och vanligen obehagliga förhållanden.
            Apor även vid de mest välskötta svenska djurförsöksinstitutioner
            sitter på livstid (och det kan bli upp till 30 år) i burar så
            trånga (0,8 m?, höjd 1,20 m) att de aldrig skulle accepteras i
            en djurpark. Deras beteenden blir därefter: trots vänligt bemötande
            från djurskötarna utvecklar många av dem stereotypa rörelse- mönster
            som att vagga fram och tillbaka etc., vilka tydligt anger att
            dessa nyfikna, livliga, intelligenta djur med starka sociala instinkter
            mår psykiskt mycket illa. Det gör naturligtvis inget för den som
            skall ta blodprov på dem. Lika litet gör det hönsfabrikens ägare
            något, att hans höns inte har möjlighet att ägna sig åt något
            annat medfött beteende än att äta och värpa. Men det borde åtminstone
            inte tas som ett bevis på hönornas ”trivsel” att de lägger ägg.
            Inte heller ”trivs” höns med att leva hopträngda i stora fönsterlösa
            hangarer och hämta mat ur sin egen avföring på golvet, med en
            mängd medicinska tillsatser i fodret som en nödvändig motåtgärd.
            Så enkla mätmetoder som att säga att en varelse ”mår bra”, därför
            att den äter och avsöndrar, kan ingen etolog acceptera. Nu är
            inte sådana krav på livskvalitet för levande djur inskrivna i
            någon lag eller förordning. De bestämmelser som finns (och som
            inte är sämre i Sverige än någon annanstans, snarare bättre) utgör
            endast en yttersta minimigräns, om ens det. Dessa bestämmelser
            behöver alltså skärpas betydligt. Det måste utgöra en del av en
            ansvarig livsmedelspolitik, liksom av en etiskt acceptabel
          </p>
          <pb facs="riksdagen-motions-pdf/data/198485/mot_198485__306/mot_198485__306-003.pdf"/>
          <fw xml:id="i-BL9mGFUSHtncvdp8yUohAP">
            Mot. 1984/85:306 9
          </fw>
          <p xml:id="i-Q1NAGiGuiGYuzTyBP3gusr">
            försöksdjurshantering, att dessa krav på livskvalitet åt de djur
            vi hanterar uttryckligen införs i bestämmelserna och får en rättmätig
            vikt. För att så skall kunna ske, krävs bl. a. att människorna
            får en utbildning som öppnar deras ögon för vad djur verkligen
            är. I ungdomsskolan lär man sig t. ex. inte detta på att dissekera
            djur, och än mindre på att göra experiment på levande djur, något
            som över huvud taget inte borde få förekomma. Man lär sig det
            i stället på en del undervisningselement som knappast förekommer
            alls, dvs. besök på djurfabriker och andra institutioner där djur
            hålls i massor, understödda av en rejäl upplysning om vad djurs
            verkliga behov och levnadskrav är. Om biologiundervisningen lades
            om åt det hållet, skulle generationer av barn och ungdomar få
            en annan syn på vad man kan och inte kan använda djur till. Man
            stöter givetvis också alltid på frågan: Men vad skulle vi göra
            i stället? Detta är inte platsen att propagera för en vegetarisk
            livsstil, hur bra och hälsobefrämjande den än kan vara. Men det
            ligger ju inget ödesbestämt i hur stor del av ett lands livsmedel
            som skall vara animaliska och vegetariska — det kan ändras, och
            ändras ofta i verkligheten genom jordbrukspolitiken, det må vara
            avsiktligt eller ej. Vad beträffar försöksdjuren, så finns däremot
            ytterst påtagliga möjligheter att ersätta i varje fall stora mängder
            av dem med alternativa metoder, och fler kommer fram varje år,
            bl. a. av det skälet att djuren blir för dyra eller svåråtkomliga.
            Här är LD 50-metoden det stora exemplet på vad som kan göras.
            För bara några år sedan ville ingen forskare eller industriföreträdare
            höra talas om att det var något fel på den metoden. Numera utdöms
            den allmänt — åtminstone i offentligheten. Man kant. o. m. få
            höra företrädare för läkemedelsfabriker i Sverige påstå att metoden
            inte används alls längre. Anmälningarna till de etiska nämnderna
            talar dock ett annat språk — där krävs fortfarande stora grupper
            djur för olika ”toxicitetstest”, ibland direkt kallade LD 50-test,
            ibland med andra namn. Men kraven på att minska försöksdjurens
            antal har åstadkommit åtminstone en läpparnas bekännelse, och
            en rad alternativa metoder är på gång. Men man kan inte slå sig
            till ro med det. Nya alternativa testmetoder utvecklas i t. ex.
            Storbritannien och USA, och utvärderas så att man kan använda
            dem med säkerhet och veta vad deras resultat verkligen anger.
            Detta utvärderingsarbete är utomordenligt viktigt och Sverige
            bör aktivt delta i det och se till att utländska resultat snabbt
            tas upp och används i Sverige, så att man inte fortsätter att
            skylla på vad det internationella samarbetet kräver, även sedan
            dessa krav hör till historien. Det bör slutligen utredas om man
            inte i Sverige kan ha en lag av samma art somi Norge och Danmark,
            nämligen en som säger att då alternativa metoder finns som kan
            ersätta djurförsök, får man helt enkelt inte använda djurförsök
            i denna forskning. Eftersom alla vetenskapsmän med en mun säger
            sig vara motståndare till onödiga djurförsök, borde en sådan lag
            inte träffa på motstånd någonstans.
          </p>
          <pb facs="riksdagen-motions-pdf/data/198485/mot_198485__306/mot_198485__306-004.pdf"/>
          <fw xml:id="i-JdPRUD4zaBgyzXcYeD57Pf">
            Mot. 1984/85:306 10
          </fw>
          <p xml:id="i-PoR2gtNVhGh5JpMhRE5ToS">
            Att arbeta för djurs livskvalitet är av någon anledning alltid
            att arbeta i motvind. Man har svårt att bli tagen på allvar —
            även om man blir det i alla andra sammanhang. Låt mig därför till
            slut säga: djurens och människornas intressen sammanfaller inte
            alltid, inte kortsiktigt i alla fall. All moral är en fråga om
            att avstå — och en sådan moral är svår att lagstifta om. Men det
            finns oändligt mycket att göra för att ta bort de uppenbart onödiga
            plågorna för djuren, de som beror på fantasilöshet, okänslighet,
            slentrian, bristande kunskap, bristande lust att tänka om och
            tänka nytt. Vi kan hålla på länge med det, innan vi kommer fram
            till något val där det verkligen skulle gälla en svåröverkomlig
            uppoffring för människorna. Eller någon grupp människor. Låt oss
            alltså gå den vägen, utan att skrämma oss själva eller varandra
            med att den ändå är omöjlig till slut. Kanske är den inte det.
            Med anledning av vad jag ovan anfört hemställer jag” 1. att riksdagen
            beslutar att uttala att ett delmål för Sveriges livsmedelspolitik
            skall vara att värna om djurens livskvalitet enligt den etologiska
            vetenskapens rön, 2. att riksdagen beslutar att ändra instruktionen
            för de etiska nämnderna för djurförsök så att nämnderna skall
            ha skyldighet att vid bedömningen av ett experiments etiska halt
            också beakta djurens behandling under hela förvaringstiden, 3.
            att riksdagen beslutar att som sin mening ge regeringen till känna
            att Sverige aktivt bör delta i den utvärdering av alternativa
            toxicitetstest som förekommer internationellt, 4. att riksdagen
            beslutar att som sin mening ge regeringen till känna att en utredning
            bör tillsättas med uppdrag att föreslå en lagändring som förbjuder
            djurförsök i de fall då likvärdiga alternativa metoder finns eller
            kan utarbetas.
          </p>
          <p xml:id="i-XWjBqXTofhqr4CBVEgWTUo" type="date">
            Stockholm den 10 januari 1985
          </p>
          <p xml:id="i-LqZyUXfxPaSrg3pVfzq1KE">
            KERSTIN ANÉR (fp)
          </p>
          <p xml:id="i-Fsa3xTwknBKuxximFp8g1e">
            + Se även motion 1984/85:307.
          </p>
        </div>
      </div>
    </body>
  </text>
</TEI>
