<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__27/mot_1946__ak__27-001.pdf"/>
      <fw xml:id="i-Fv4wkUoajmERZfRkz4N8KT">
        Motioner i Andra kammaren, nr 27. 1
      </fw>
      <div type="motHeader" xml:id="i-8BBM3UByTjpib3iTuuM8HT">
        <div type="motTitle" xml:id="i-B2XcYn27UC21fapMVoxpmZ"/>
        <div type="motSubmissionInfo" xml:id="i-TCymcg7j8V9em22s6mmMUJ"/>
      </div>
      <div type="motBody" xml:id="i-Wj8oPxUcFeGdXnxwQ8naVu">
        <div xml:id="i-2jLdizpScVLtTSJbCFXrRi">
          <p xml:id="i-UcN5HutfzJ7dtSq6RZJ8qZ">
            Nr 27.
          </p>
          <p xml:id="i-PXDa3C15vAdoCmdjzs3FTZ">
            Av herr Holmberg m. fl., angående ändring av kommunalskattelagens
            bestämmelser om rätt för skogsarbetare m. fl. till avdrag för
            vissa fördyrade levnadsomkostnader.
          </p>
          <p xml:id="i-Jn1KqY1J9jsWw53FoMsgKB">
            Under de senaste åren ha statsmakterna vidtagit åtgärder av olika
            slag för att skaffa arbetskraft till avverkningar och skogskörslor.
            Det har bl.a. visat sig nödvändigt att av statsmedel ge ganska
            betydande lönetillägg för att få folk till skogarna, och detta
            har på ett annat sätt än tidigare aktualiserat frågan om skogsarbetarkårens
            levnadsbetingelser överhuvudtaget. Erfarenheterna under kriget
            visa nämligen att de flesta undvika denna förvärvsmöjlighet om
            något annat arbete står till buds. Tillgången på arbetskraft i
            skogarna beror utan tvivel främst på vilka löner som betalas.
            Andra omständigheter inverka emellertid också. Skogsarbetet är
            tyngre än de flesta andra sysselsättningar och måste utföras under
            mycket svåra förhållanden. Skogsarbetarna måste avstå även från
            de rimligaste anspråk på bekvämlighet, bostäderna äro vanligen
            dåliga och riskerna för sjukdom och olycks- fall mycket stora
            o. s. v. Men därtill kommer, att arbetarna inom denna närings-
            gren också måste vidkännas betydande extra kostnader för inkomstens
            förvär- vande. Levnadskostnaderna fördyras därför att arbetet
            vanligen försiggår långt borta från ordinarie bostadsort. Utrustningen
            med kläder föranleder stora extra kostnader, som andra grupper
            inte behöva vidkännas, och kosthållet fördyras inte bara därav
            att skogsarbetarna ofta måste leva på matsäck utan också därav
            att skogsarbetarna böra äta mera än andra för att stå ut 'med
            sitt tunga arbete. Det sistnämnda har fastställts inte bara erfarenhetsmässigt
            av alla som känna skogsarbetarnas arbetsförhållanden utan också
            genom vetenskapliga försök. Bland annat ha sådana undersökningar
            nyligen företagits i Finland, och resultaten härav refereras 1
            tidningarna såsom bevis för att skogsarbetarnas yrke är det ”kroppsligen
            mest krävande av alla”. Samma erkända faktum är också anled- ningen
            till att skogsarbetarna medgivits rätt till mycket större livsmedelsransoner
            än andra grupper. Det borde därför vara självklart, att skogsarbetarna
            skulle ha rätt att från sin skattepliktiga inkomst göra sådana
            avdrag, som motsvara dessa extra kost- nader för inkomstens förvärvande.
            Därvidlag finnas emellertid inga klara bestäm- melser, och den
            prövning som verkställes av lokala skattemyndigheter utfaller
            mycket olika. I vissa län medger man sådan avdragsrätt för gifta
            skogsarbetare, och detta motiveras då med den merkostnad som uppstår
            för dem på grund av att de måste vistas borta från hemmet. Här
            förbiser man alltså helt det vägande skälet, att alla skogsarbetare
            ha större utgifter för kosthållet än andra grupper.
          </p>
          <p xml:id="i-YXmk682sqRye32EMaJDQfQ">
            Bihang till riksdagens protokoll 1946. 4 saml. Nr 27—36. 1
          </p>
          <pb facs="riksdagen-motions-pdf/data/1946/mot_1946__ak__27/mot_1946__ak__27-002.pdf"/>
          <fw xml:id="i-VN5pdJA27YTVgiq9vaQYLJ">
            2 Motioner i Andra kammaren, nr 27.
          </fw>
          <p xml:id="i-QectnwJuJDfAadGSWefWWn">
            Inom andra län godkännes avdrag med varierande belopp för alla
            skogsarbetare, men på många håll medgivas icke några sådana avdrag.
            I anvisningarna rörande kommunalskattelagens avdragsbestämmelser
            sägs det, att avdrag för resor och ökade levnadsomkostnader får
            göras av den som i tjänst verkställt resor utom den vanliga verksamhetsorten.
            Dessa anvisningar äro uppenbarligen inte tillräckliga för att
            ge skogsarbe- tarna en oomtvistlig rätt till sådana avdrag som
            förut nämnts. För andra grupper inträder som regel rätt till avdrag,
            om resor i tjänst företagits utanför bostads- orten. Men när det
            gäller skogsarbetare ger man begreppet ”vanlig verksamhets- ort”
            en helt annan betydelse. En skogsarbetares ”vanliga verksamhetsort”
            anses som regel vara åtminstone hela hemsocknen, och taxeringsmyndigheterna
            ta van- ligen inte hänsyn till att han inom detta område måste
            företaga resor på många mil och vistas utom bostadsorten i veckotal.
            Därtill komma, såsom tidigare anförts, de skäl, som tala för att
            skogsarbetaren borde tillerkännas avdragsrätt för ökade levnadsomkostnader
            inte bara jämfört med de kostnader han har under verk- samhet
            i sin bostadsort utan också för de ökade kostnader, jämfört med
            andra grupper, som han måste vidkännas på grund av att skogsarbetet
            är så krävande. Under hänvisning till vad sålunda anförts föreslås,
          </p>
          <p xml:id="i-KtqJuqH3JTkjr12SW88reJ">
            att riksdagen måtte besluta att i skrivelse till Kungl, Maj:t
            hemställa om proposition med förslag om sådan ändring av kom-
            munalskattelagens bestämmelser rörande avdrag från intäkt, att
            skogsarbetare och med dem jämförliga arbetargrupper tillför- säkras
            skattefrihet för sådana fördyrade levnadsomkostnader som ovan
            sagts.
          </p>
          <p xml:id="i-4F9pLxoD2YrrffLtaESJVg">
            Stockholm i januari 1946. Helmer Holmberg.
          </p>
          <p xml:id="i-RyLZzEw7a1uvmCLhRuUwHz">
            Gösta Kempe. Azel Nordström. O. F. Persson.
          </p>
        </div>
      </div>
    </body>
  </text>
</TEI>
