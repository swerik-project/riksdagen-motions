<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01319">
  <teiHeader>
    <fileDesc>
      <titleStmt>
        <title>om ett barnvänligt samhälle.</title>
        <author>av fru Frankel</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ett barnvänligt samhälle.</title>
          <idno type="rdwebb">FX021319</idno>
          <rs type="number">1319</rs>
          <ref type="dokument_url_text">http://data.riksdagen.se/dokument/FX021319/text</ref>
          <ref type="dokument_url_html">http://data.riksdagen.se/dokument/FX021319</ref>
          <ref type="dokumentstatus_url_xml">http://data.riksdagen.se/dokumentstatus/FX021319</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ACVAPuDAAVNFDcYqCfRkK</idno>
            <name>ENKEL</name>
            <state type="partyAffiliation" ref="Q105112">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-B11gvLpy2hZtzvwD5iYr54" type="signed"/>
        <correspContext corresp="i-B11gvLpy2hZtzvwD5iYr54">
          <note type="signatory" corresp="i-ACVAPuDAAVNFDcYqCfRkK"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1319/mot_1974__1319-001.pdf"/>
      <fw xml:id="i-E4EBtnXkTpmPQUagGPtrSM">
        Mot. 1974:1319 2
      </fw>
      <div xml:id="i-EYRqnRZgM3FoafLopAs2gv" type="motHeader">
        <div xml:id="i-APmwwRcMRQST4ToW64tQ4y" type="motTitle"/>
        <div xml:id="i-3BdNvBCKvngWWBqz1N72pD" type="motSubmissionInfo"/>
      </div>
      <div xml:id="i-KPvVDT6xPJYMTu5iEttTBe" type="motBody">
        <div xml:id="i-CC7FtZN4fv3zqMX5bvjgDc">
          <p xml:id="i-A2uxBYES9BixRWfwZKUs6B">
            Motioner nr 1319-1320 år 1974 Mot. 1974 1319-1320
          </p>
          <p xml:id="i-VcjdhVQyS1ZTQbnp62EP1v">
            Nr 1319
          </p>
          <p xml:id="i-KK736oi1VboWfqUf2eHdZH">
            av fru Frenkel om ett barnvänligt samhälle.
          </p>
          <p xml:id="i-2BHWsGZwqTpNfBYn5gPD9C">
            Åtskilliga tecken tyder på att vårt samhälle inte är särdeles
            barnvänligt. Det ifrågasätts ibland rent av om barnen utsätts
            för en deformeringsprocess. I vilken riktning personlighetsutvecklingen
            har gått för en grupp min- deråriga Stockholmspojkar har redovisats
            av 1956 års klientelundersökning. I en rapport av Kristina Brandt-Humble
            om den projektiva testen i un- dersökningen framhålls att tanken
            på en ny människotyp, som kan kallas ”Aniaramänniskan”, blivit
            aktuell och fått fastare konturer. Om denna hy- potetiska framtidsprognos
            skulle ha fångat en personlighetsutveckling som faktiskt förekommer
            hos flera ungdomar i dagens samhälle, då skulle det peka på att
            en anpassningsprocess till en alltmera teknologisk livsstil försiggår.
            Aniaramänniskan representerar en personlighetstyp som kan te sig
            tämligen välanpassad i ett samhälle där det mänskliga inte värderas
            särskilt högt. Åtskilliga undersökningar belyser uppväxtmiljöns
            avgörande betydelse för social anpassning, och de flesta menar
            att de allra första barnaåren betyder mest härvidlag. Det som
            vi kallar livsstil är resultat av inlärning. Barn lär sig omedvetet
            inte bara beteenden utan också kulturella värderingar utan att
            någon direkt påpekar det för dem. Mot denna bakgrund vill jag
            kraftigt understryka alla barns rätt till en allsidig utveckling
            under de viktiga uppväxtåren innan de börjar skolan. Samhället
            som helhet har ansvar för barnen och skall se till att de får
            bästa möjliga utgångsläge för sitt vuxna liv. Föräldrarna bär
            största delen av detta samhällsansvar. Det allmänna måste emellertid
            komplettera föräldrarnas upp- fostran. Detta är viktigt, inte
            minst för att skillnader i uppväxtmiljön i så hög grad sammanhänger
            med skillnader i familjernas sociala och ekonomiska situation.
            Fattiga människor, som själva lever med konsekvenserna av sitt
            eget sociala arv, sjuka, osäkra, olyckliga och maktlösa, saknar
            förutsättningar att av egen kraft skapa gynnsammare livsvillkor
            för sina barn än för sig själva. Uppfattningen att undanröjande
            av fattigdom och sociala missförhål- landen leder till ett mer
            harmoniskt samhälle har varit en väsentlig drivkraft bakom flera
            politiska rörelsers sociala reformvilja. Standardutvecklingen
            har emellertid visat sig långtifrån automatiskt kunna lösa alla
            sociala missför- hållanden. Låginkomstutredningen har visat att
            gamla välfärdsbrister består. Socialhjälpskostnadernas ökning
            under sextiotalet och utslagningen på ar- betsmarknaden tyder
            på nya sociala problem i det svenska samhället. Det tekniskt utvecklade,
            lönsamhets- och effektivitetsorienterade näringslivet
          </p>
          <p xml:id="i-BbMRwAGrqMTmA5W4Peo39q">
            1 Riksdagen 1974. 3 saml. Nr 1319-1320
          </p>
          <pb facs="riksdagen-motions-pdf/data/1974/mot_1974__1319/mot_1974__1319-002.pdf"/>
          <p xml:id="i-NAzcQY6btxCBfdu6HJEhcB">
            tenderar att ”stöta ut” grupper av arbetstakare. Själva urbaniseringsprocessen
            har också skapat nya typer av välfärdsproblem i känslan av övergivenhet
            och ödslighet i nya förortsmiljöer, i upplevelsen av miljö- och
            stressfenomen av delvis ny karaktär. Den liberala jämlikhetstanken
            bottnar inte i någon föreställning om att alla människor är lika.
            Tvärtom utgår vi från det uppenbara faktum att män- niskor är
            olika, har olika förutsättningar, olika önskemål och olika möjligheter
            att realisera dem. Vi utgår också från att man genom insatser
            i den sociala miljön kan ge människor möjlighet att utjämna dessa
            olikheter. Förhållanden som bostadssegregation, drogmissbruk,
            ökat socialhjälpsbehov, brist på dag- hemsplatser, disciplinsvårigheter
            i skolan och gängbildning nedåt i åldrarna bör leda till krav
            på integrerad fysisk, ekonomisk och social planering. 1956 års
            klientelundersökning har visat att materiella villkor inte är
            ut- slagsgivande för personlighetsutvecklingen. Uppfostringsmetoderna
            och ar- ten av social träning har en oerhörd betydelse för hur
            ett barn utvecklas som social person. Uppfostrans roll är stor,
            även om man inte kan förneka inflytande av andra faktorer, t.
            ex. konstitution och temperament. Av stor betydelse är att det
            känslomässiga förhållandet mellan fostrare och barn är gott. Det
            är hela den känslomässiga stämningen som avgör om uppmuntran upplevs
            som en belöning eller om den ogillande blicken känns som ett straff.
            Motsvarande resultat har framkommit i narkomanvårdskommitténs
            undersökningar. Erik Homburger Eriksson är kanske den som mest
            ingående beskrivit vad den uppväxande känslomässigt behöver i
            de olika utvecklingsstadierna för att bli en harmonisk människa.
            Viktigast är att en grundtillit först skapas. Det kan ske genom
            att barnet i en stabil omvärld och i samvaro med några få vårdare
            lär sig att ta och ge. Om barnets behov tillgodoses, om det känner
            att det i dess närhet ailtid finns vissa bestämda personer som
            verkligen bryr sig om det, då får barnet den trygga bas på vilken
            förtroende och tillit kan byggas. Utifrån den basen kan det sedan
            ta sina första steg in i tillvaron och fram mot ökande självständighet.
            De första stora svårigheterna med driftskontrollen går lättare
            om kärleken till den som sätter de nödvändiga gränserna vuxit
            sig stark. Självkänslan kan dock inte förvärvas, om inte barnet
            får klara av uppgifter i stigande svårighetsgrad efter ålder,
            på egen hand eller tillsammans med jämnåriga. När den unga människan
            en dag skall lämna familjen måste det finnas resurser — och en
            kännedom om dessa resurser — för att hon skall lyckas hitta sin
            egen identitet och inte stå helt förvirrad inför de möjliga rollernas
            mångfald. Uppenbarligen finns det ofta brister i den känslomässiga
            kontakten mellan uppfostrarna och de uppväxande. Men hur lätt
            är det att fylla de krav som ställs på en förälder i dag? I de
            gamla by-, gårds-, kvarters- och släktge- menskaperna växte barnen
            automatiskt in i grupper som liknade dem som de sedan skulle leva
            i som vuxna, om inte gruppen rent av förblev densamma. Vår tid
            har skingrat de gamla gemenskaperna. I stället har vi fått den
            isolerade
          </p>
          <pb facs="riksdagen-motions-pdf/data/1974/mot_1974__1319/mot_1974__1319-003.pdf"/>
          <fw xml:id="i-UcN4hJBo1ELxKkvkwvBTN7">
            Mot. 1974:1319 3
          </fw>
          <p xml:id="i-JoqW2JSDNTySfKaMj7sLdL">
            cellfamiljen där ett eller två barn går ensamma med mamma, dagmamma
            eller någon som svarar för tillfällig ”tillsyn” under barnets
            tidigaste och för personlighetsbildningen avgörande år. Och samma
            förhållande råder i barnstugan där jämnåriga barn förs samman
            i stora homogena grupper under ledning av alltid för få, alltid
            kvinnliga vårdare. Även föräldrar är människor. Dagens föräldrar
            har formats av den uppfostran de själva har fått. De måste anpassa
            sig efter de villkor de lever under. Ökade krav i arbets- och
            bo- stadsmiljöerna försvårar självfallet för föräldrarna att stödja
            sina barn i deras utveckling. Folkpartiets program för ett mänskligare
            samhälle spänner över nästan hela det politiska fältet. Där inrymmes
            allt från konkreta arbetsmark- nadspolitiska insatser till något
            så svårdefinierat som att uppspåra och eli- minera psykiska miljöhot.
            Ytterst måste det ankomma på det allmänna att se till att barnen
            ges nödvändiga förutsättningar för sin sociala, känslomässiga
            och intellektuella utveckling. Kanske har det varit så att inte
            så få föräldrar blivit förvirrade av allt som skrivits och talats
            om barnuppfostran under de gångna decennierna. En missriktad ”modern”
            uppfostran kan vara minst lika skadlig som en gammaldags. Att
            bära det grundläggande ansvaret för barnens uppfostran ställer
            stora krav på föräldrarna, och många föräldrar känner också osäkerhet
            inför upp- giften. Det gäller t. ex. om den rent fysiska vården
            av barnet och om dess sätt att reagera i olika situationer. Med
            de snabba förändringarna inom sam- hällslivet under de senaste
            årtiondena saknar föräldrarna många gånger även erfarenhet av
            den miljö som barnen kommer att växa upp i och hur den inverkar
            på dem. Därför är det viktigt att det allmänna är berett att bistå
            och stödja föräldrarna i deras funktion som fostrare, bl.a. genom
            att ge dem den kunskap som behövs för den svåra uppgiften. Under
            en rad år har folkpartiet gemensamt med centerpartiet i riksdagen
            fört fram kravet på en utbyggd föräldrautbildning. Men anledning
            härav uttalade riksdagen 1970 att det är synnerligen väsentligt
            att alla som har att bära ansvar som föräldrar också har bästa
            möjliga kunskapsmässiga un- derlag härför. Några mer påtagliga
            insatser från stat och kommun för att ge föräldrarna de nödvändiga
            kunskaperna har emellertid ännu inte kommit till stånd. Även till
            förra årets riksdag förde därför folkpartiet gemensamt med centerpartiet
            fram kravet på utbyggd föräldrautbildning. Också barnstugeutredningen
            har tagit upp frågan om föräldrautbildning och lagt fram ett konkret
            förslag hur denna bör organiseras, vilket nära överensstämmer
            med de riktlinjer som skisserats av folkpartiet och cen- terpartiet.
            Mot bakgrund av detta var det anmärkningsvärt att frågan om föräl-
            drautbildning inte berördes i propositionen om förskolan. Den
            är ett naturligt komplement till de insatser som görs genom en
            utbyggd förskola. Från vårt håll framhölls därvid vid riksdagsbehandlingen
            av propositionen om förskolan att en brett upplagd försöksverksamhet
            snarast måste komma till
          </p>
          <pb facs="riksdagen-motions-pdf/data/1974/mot_1974__1319/mot_1974__1319-004.pdf"/>
          <fw xml:id="i-V5qrKAXDTMsLHddMeQQ3To">
            Mot. 1974:1319 4
          </fw>
          <p xml:id="i-VnCqbGQCJQYTmiRJUit6dQ">
            stånd. Riksdagen anslöt sig också till uppfattningen att föräldrautbildningen
            är ett viktigt medel för att stödja föräldrarna och därmed påverka
            barnens uppväxtsituation redan från tidig ålder. Enligt riksdagens
            förra året uttalade mening är det nödvändigt att föräldrautbildningen
            utan dröjsmål blir föremål för en övergripande utredning, och
            det framstår som sannolikt att en för- hållandevis omfattande
            försöksverksamhet på området kan behövas. Regeringen har i olika
            sammanhang de senaste tio åren aviserat en genom- gripande familjepolitisk
            reform. Vi beklagar att denna ännu inte förverkligats. De familjepolitiska
            åtgärderna bör vara ett led i en strävan till större jämlikhet
            och solidaritet olika grupper emellan. Den fortgående ekonomiska
            tillväxten bör även komma barnfamiljerna till del i form av förbättrad
            levnadsstandard. Det offentliga stödet till vård och tillsyn av
            barn går nu huvudsakligen till den av kommunerna organiserade
            barntillsynen. Stödet ges delvis av staten genom statsbidrag till
            barnstugor och familjedaghem. Den största an- delen av kostnaden
            betalas av kommunerna. För den omsorg och vård som ges i hemmet
            betalas ingen ersättning från samhällets sida. Allt fler na- tionalekonomer
            opponerar sig mot den politiska värderingen av hemarbetet. För
            min del anser jag det motiverat att vårdnadsbidrag införs för
            i första hand barn upp till tre års ålder. Föräldrarna skall själva
            få avgöra om bidraget skall användas som ersättning till den av
            föräldrarna som i hemmet svarar för vård och tillsyn av barnen
            eller för att betala avgift för barntillsyn ordnad på annat sätt.
            Förslag angående en familjepolitisk reform med bl. a. vård- nadsbidrag
            har framförts även i år i en gemensam partimotion från cen- terpartiet
            och folkpartiet. Utformningen av den statliga familjepolitiken
            har också stor betydelse för kvinnans jämlikhet och valfrihet.
            Männens dominans i det svenska sam- hället är fortfarande ett
            faktum. De har makten i politiken, i organisationerna och i arbetslivet.
            Många kvinnor som önskar det får aldrig en chans till yrkesarbete.
            Arbetsfördelningen i hemmen är ännu skev, kvinnorna bär det tyngsta
            lasset i fråga om både hushållsarbete och omsorg om barnen. De
            flesta lagliga hindren för jämställdhet är borta, men ännu spärras
            vägen mot verklig valfrihet för båda könen av en snårskog av fördomar.
            Därför kräver vi från folkpartiet: Rättvisa åt kvinnorna! Vi kan
            inte acceptera ett samhälle där männen styr i både politik och
            arbetsliv och där kvinnorna hålls tillbaka av förlegade konventioner
            så att deras förmåga inte fullt ut kommer till sin rätt. Vi vill
            arbeta för ett samhälle där kvinnor och män har lika chanser och
            där båda har samma ansvar för hem och barn. Ett centralt mål är
            att skapa ökad valfrihet — både för män och kvinnor. Den omprövning
            av gamla könsroller som påbörjats medför naturligtvis en omställningsprocess
            som kan vara påfrestande för såväl kvinnor och män som barn. Det
            är därför angeläget att samhället genom olika åtgärder främjar
            familjen och föräldrarnas valfrihet. För att föräldrarna skall
            få större möj- ligheter att förena familjeansvar med yrkesinsatser
            utanför hemmet erfordras bl. a. att arbetslivet görs mera familjevänligt,
            bl. a. genom ökade möjligheter
          </p>
          <pb facs="riksdagen-motions-pdf/data/1974/mot_1974__1319/mot_1974__1319-005.pdf"/>
          <fw xml:id="i-E2bYBp7Lu5qpP7ZnZQ6Rj5">
            Mot. 1974:1319 , 5
          </fw>
          <p xml:id="i-CcAerYi1iQmmWbosbbyhju">
            till deltidsarbete, förkortad arbetsdag i första hand för småbarnsföräldrar
            och vidgade försök med flexibel arbetstid. Den individuella principen
            inom skat- tesystemet bör successivt förverkligas och barnavårdande
            arbete i hemmet ge ATP-poäng. I Sverige äger i dag 95 procent
            av förlossningarna inte längre rum i hemmet utan på sjukhus. Rutinerna
            där gör att barnet under första lev- nadsveckan tas in till modern
            för korta amningsperioder om 20 minuter för att sedan isoleras
            igen och vara att beskåda bakom en glasvägg. Först på senare år
            har en del sjukhus ordnat med rooming-in-systemet, som nu möjliggör
            en intensivare och mera hudnära kontakt mellan barnet och mo-
            dern. Det är angeläget att denna utveckling fortsätter samt att
            förlossnings- vården erhåller tillräckliga resurser för att de
            mänskliga aspekterna skall kunna beaktas. Socialstyrelsen har
            nyligen sänt ut en utredning om för- lossningsvårdens organisation
            på remiss. Jag förmodar att det blir tillfälle att återkomma till
            detta när remissvaren föreligger. Yttre arrangemang är inte tillräckligt.
            Vissa undersökningar tyder på att blivande föräldrars psykiska
            kondition och i vilken utsträckning de önskat och förberett sig
            på föräldraskapet och förlossningen är av minst lika stor betydelse
            för den tidiga kontakten mellan föräldrar och barn. Det är därför
            också angeläget med en utbyggd preventivmedelsrådgivning och familje-
            rådgivning. Dessutom bör utvidgade kurser för blivande föräldrar
            ingå i försöksverksamheten med organiserad föräldrautbildning.
            I det samman- hanget är det angeläget att kurser i den s. k. psykoprofylaktiska
            metoden för smärtlindring vid förlossning kan erbjudas i tillräcklig
            omfattning. En rad undersökningar pekar på att vistelse i daghem
            och lekskolor har en gynnsam effekt på de flesta barns utveckling.
            En kraftigt utbyggd för- skoleverksamhet med en medveten pedagogisk
            inriktning kan därför bli ett viktigt instrument för att kompensera
            brister i uppväxtmiljön och hjälpa barnen att allsidigt utveckla
            sina inneboende resurser. Därför framstår en satsning på förskolan
            som angelägen. Genom ett samspel mellan förskola och hem skapas
            den för barnen bästa uppväxtmiljön. Vid riksdagsbehandlingen förra
            året ställde vi oss därför bakom förslaget om en allmän förskola
            för sexåringar från den 1 juli 1975. Samtidigt föreslog vi att
            riksdagen skulle fatta principbeslut om en obligatorisk förskola
            för sexåringar och femåringar. I vad gäller förskolans mål och
            arbetsformer ställde vi oss bakom barnstugeutredningens förslag.
            Centrala kvalitetskrav och per- sonaltäthet o.d. bör dock fastläggas
            i en särskild stadga knuten till för- skolelagen. Vi avvisade
            förslaget att öka gruppstorleken i heltidsförskolan till 20 barn.
            Maximiantalet bör vara 15 med bibehållande under en över- gångstid
            av nuvarande möjligheter till överinskrivning. Personalen i del-
            tidsförskolan bör förstärkas med en medhjälpare för vilken bör
            utgå stats- bidrag med 500 kr. per barn och år. Den långsiktiga
            målsättningen för förskolans utbyggnad måste självfallet vara
            att plats i förskola skall kunna erbjudas alla barn från den ålder
            då
          </p>
          <pb facs="riksdagen-motions-pdf/data/1974/mot_1974__1319/mot_1974__1319-006.pdf"/>
          <fw xml:id="i-EGBahjF5CPd5V4ZJ29WSki">
            Mot. 1974:1319 &amp; 6
          </fw>
          <p xml:id="i-CV4PRLYqQb4vtgVkKW4fuu">
            behovet av ett vidgat samspel med andra människor utanför den
            egna fa- miljen och behovet av ökad miljöstimulans blir särskilt
            påtagligt. Först omkring tredje levnadsåret kan barn vanligen
            uppskatta att delta i aktiviteter i grupp. Vi vill därför starkt
            understryka vad barnstugeutred- ningen framhåller, nämligen att
            forskning måste komma till stånd rörande effekten av småbarns
            vistelse i förskola för att bl. a. ge bättre kunskap om småbarns
            behov och för att utröna vilken ålder som är lämplig för inskrivning
            i heltidsförskola. I nuvarande läge är det utbyggnadsprogram som
            lagts fram av barn- stugeutredningen och som i sina huvuddrag
            accepteras i propositionen re- lativt väl avvägt. Med en allmän
            förskola för sexåringar tillgodoses behovet av att bereda alla
            barn möjlighet till vistelse i förskola före skolstarten. Sam-
            tidigt försöker man med utgångspunkt i forskningsrönen om de tidiga
            lev- nadsårens centrala betydelse för barnets utveckling göra
            det möjligt för barn med särskilda behov att få plats i förskola
            redan från fyraårsåldern och till- godose behovet av förskoleplats
            för barn med förvärvsarbetande eller stu- derande föräldrar. Utöver
            skyldigheten för kommunerna att tillhandahålla alla sexåringar
            plats i förskola går propositionen inte närmare in på hur den
            önskade ut- byggnaden av förskolan skall komma till stånd. Den
            föreskoleplan som kom- munerna i fortsättningen blir skyldiga
            att upprätta är bra som planerings- instrument och som underlag
            för debatt i kommunerna, men den medför inte skyldighet för kommunerna
            att bygga ut förskoleverksamheten i takt med behoven. Bl. a. för
            att undvika att den allmänna och senare obligatoriska förskolan
            för sexåringar leder till att utbyggnaden av förskoleverksamheten
            för yngre åldrar eftersätts är därför — vid sidan av ett generöst
            statsbidragssystem — en viss styrning av den fortsatta utbyggnaden
            nödvändig. Det bör ske genom att dels en utbyggnadsplan med centralt
            fastställda mål utarbetas och föreläggs riksdagen, dels kommunerna
            — som föreslagits av barnstugeutredningen — ges skyldighet att
            täcka behovet av förskoleplatser i nya bostadsområden med minst
            200 lägenheter. En sådan skyldighet för kommunerna kan visserligen
            gå ut över utbyggnaden i befintliga bostadsområden. Detta måste
            emellertid vägas mot dels att huvuddelen av dem som flyttar till
            de nya områdena är familjer som har eller snart kommer att ha
            behov av att få tillgång till plats i förskola, dels att den sociala
            miljön i många nya bostadsområden ofta är sådan att förebyggande
            insatser av det slag som förskolan representerar är angelägna.
            En central plan för en stegvis utbyggnad av förskolan bör som
            första etappmål ha en obligatorisk förskola för alla sexåringar
            samt 50 procent täckning av behovet av heltidsförskoleverksamhet
            för barn till förvärvsarbetande eller studerande föräldrar. Detta
            mål bör uppnås under 1970-talet. Fram till dess bör kommunerna
            ges möjlighet att lokalt göra förskolan obligatorisk för sexåringar.
            Vid samma tidpunkt bör allmän förskola för femåringar inrättas.
          </p>
          <pb facs="riksdagen-motions-pdf/data/1974/mot_1974__1319/mot_1974__1319-007.pdf"/>
          <fw xml:id="i-CeXCvxaBx4ckSetmFiPTjn">
            Mot. 1974:1319 7
          </fw>
          <p xml:id="i-AsuRT3jVECYFdmqCKTKgr8">
            I en andra etapp, som bör sträcka sig till mitten av 1980-talet,
            bör den obligatoriska förskolan utsträckas till att även omfatta
            femåringarna samtidigt
          </p>
          <p xml:id="i-EtizkEiUr3YDo4Nx67KUHJ">
            som heltidsförskolan byggs ut ytterligare.
          </p>
          <p xml:id="i-ATPoTriioT2jf924qPDqWB">
            Enskilda förskolor Svenska kyrkan, fria samfund och organisationer
            av olika slag har under lång tid bedrivit en omfattande barnverksamhet.
            Dess karaktär och om- fattning är olikartad. Till huvuddelen rör
            det sig om s.k. barntimmar ett par dagar i veckan, men även mer
            omfattande verksamhet helt i nivå med den kommunala lekskoleverksamheten
            bedrivs. Det är en verksamhet som är värdefull, inte minst mot
            bakgrund av att de kommunala insatserna i fråga om lekskolor på
            många håll fortfarande är mycket begränsade i detta avseende.
            Även på orter där den kommunala verksamheten är väl utbyggd har
            enskilda förskolor upplevts som ett värdefullt alternativ. Enskilda
            för- skolor med speciell pedagogisk inriktning lämnar också värdefulla
            bidrag till förskolans utveckling. Även i framtiden bör det finnas
            utrymme och reella möjligheter för förskoleverksamhet även i icke-kommunal
            regi. Framför allt två skäl talar för detta. Som barnstugeutredningen
            kraftigt understryker i sitt betänkande kom- mer tillgången på
            förskoleplatser under lång tid inte att motsvara behovet. Därför
            är det angeläget att på allt sätt försöka ta till vara friviiliga
            insatser. Ett ytterligare skäl är att man därigenom kan ge även
            förskolan en mer varierad utformning. Som vi berört tidigare bör
            det nämligen lokalt finnas stor frihet att utifrån givna mål och
            kvalitetskrav lägga upp verksamheten. Enskilt drivna förskolor
            bör därför ses som ett positivt bidrag och inte — som i propositionen
            — som ett hot mot den kommunala verksamheten. Vi finner det därför
            naturligt att enskilda förskolor drivna i regi av bl. a. svenska
            kyrkan, fria samfund och organisationer av olika slag inte bara
            skall ha tillåtelse att bedriva verksamhet utan att de skall kunna
            göra det på samma tider och under samma villkor som den kommunala
            förskolan. Förutsättningen är dock att de uppfyller de pedagogiska
            mål och kvalitets- krav, uttryckta i förskolelag, stadgor och
            anvisningar, som ställs på de kom- munala förskolorna. Under denna
            förutsättning bör de även kunna tas med i den kommunala förskoleplanen
            samt skall ha rätt att erhålla statsbidrag. Genom den konstruktion
            som detta föreslås få — som ett bidrag till nu nytillkommande
            platser — bör emellertid bidraget förmedlas via kommunen. Den
            kommunala huvudmannen bör vidare ha ett tillsynsansvar även för
            de enskilda förskolorna. Även inom ramen för en obligatorisk förskola
            finns det enligt vår mening utrymme för enskilda insatser under
            de förutsättningar som berörts ovan. Skyldigheten att delta i
            förskoleverksamhet bör således kunna fullgöras i en enskild förskola
            som uppfyller de krav som ställs på den kommunala förskolan.
          </p>
          <pb facs="riksdagen-motions-pdf/data/1974/mot_1974__1319/mot_1974__1319-008.pdf"/>
          <fw xml:id="i-G7YDQKv6VsVoPh7sERG9d3">
            Mot. 1974:1319 8
          </fw>
          <p xml:id="i-3TzYy6ZYrUxsFWuutvc741">
            Statsbidrag
          </p>
          <p xml:id="i-7DdFMSBFR4f5PNh85ThXg3">
            Riksdagen har flera gånger begärt att förslag om principerna
            för statsbidrag till den kommunala barntillsynen skall läggas
            fram i samband med behand- lingen av förslag grundade på 1968
            års barnstugeutrednings arbete. Med hänvisning till uttalanden
            av denna innebörd har riksdagsmajoriteten flera gånger avvisat
            motionsförslag angående ändrade statsbidragsregler. När riksdagen
            i fjol behandlade regeringens förslag på grundval av barn- stugeutredningens
            arbete förelåg inget förslag till nya principer för stats- bidragen.
            Regeringen härnvisade till kommunalekonomiska utredningen. Besvikelsen
            över att regeringen går ifrån de utfästelser som tidigare gjorts
            är givetvis stor hos den som länge önskat nya och mer genomtänkta
            regler för stödet till den kommunala barntillsynen. Förslag härom
            har framförts från skilda håll. Att driftbidragen till daghem
            och fritidshem successivt har höjts är visserligen glädjande,
            men det tillgodoser inte de önskemål om ett genomtänkt bidragssystem
            som framförts. Enligt vår mening är det inte rimligt att använda
            kommunalekonomiska utredningens arbete som ursäkt för att gå ifrån
            de löften på detta område som regeringen tidigare givit. Det var
            heller inte avsikten då riksdagen begärde denna utredning att
            den skulle leda till passivitet på viktiga sektorer under den
            tid utredningen arbetar. Bland de förslag beträffande statsbidrag
            till kommunernas barntillsyn som tidigare framförts vill vi särskilt
            peka på behovet av att stödet ges en automatisk anknytning till
            kostnadsökningarna i stället för att fastställas i krontal per
            plats och behovet av särskild hänsyn till de kommuner som i förhållande
            till invånarantal och skatteunderlag har ett särskilt stort behov
            av barntillsynsplatser. Jag föreslår således att riksdagen hos
            Kungl. Maj:t begär att förslag till ett genomtänkt statsbidragssystem
            för förskoleverksamheten snarast fram- läggs utan att den kommunalekonomiska
            utredningens arbete avvaktas. Självfallet måste det även i framtiden
            finnas möjlighet att justera reglerna, om kommunalekonomiska utredningens
            arbete eller andra omständigheter motiverar detta. I propositionen
            föreslås vissa statsbidrag till deltidsförskolan, i första hand
            till det nytillskott av platser som erfordras för att uppnå målet
            allmän förskola för sexåringar och för yngre barn med särskilda
            behov av stimulans. Förslaget innebär att bidrag skall utgå med
            1 200 kr. per barn och år för det ökade antal sexåringar som bereds
            plats i kommunen i förhållande till platsantalet i maj 1973. Bidrag
            skall även utgå för det platsantal som omfattas av försöks- verksamheten
            med lekskola i glesbygd, samt för den del av nuvarande platsantal
            som överstiger 90 procent av antalet sexåringar. Vidare skall
            bi- drag för deltidsförskola för fyra- och femåringar med särskilt
            behov av stöd och stimulans utgå med upp till 10 procent av antalet
            fyra- och fem- åringar i kommunen. Förslaget innebär en alltför
            snäv behandling av de kommuner som varit förutseende och redan
            byggt ut lekskoleverksamheten. Det innebär också
          </p>
          <pb facs="riksdagen-motions-pdf/data/1974/mot_1974__1319/mot_1974__1319-009.pdf"/>
          <fw xml:id="i-4XGi4F8vnVJuaqbpoY3P3a">
            Mot. 1974:1319 2
          </fw>
          <p xml:id="i-XkBoGDQkca5RKzrz7ydCS1">
            en alltför liten stimulans till fortsatt utbyggnad av förskolan
            för fyra- och femåringar. Jag föreslår därför att bidraget till
            platser i deltidsförskola för fyra- och femåringar inte begränsas
            till 10 procent av antalet barn i dessa årskullar. Bidraget om
            1 200 kr. per barn bör utgå för hela det antal platser i deltidsförskola
            som överstiger 90 procent av antalet sexåringar i kommunen. Vidare
            är det angeläget att medhjälpare anställs i deltidsgrupperna.
            Kost- naden härför kan beräknas till ca 1100 kr. per barn och
            år. Jag föreslår att ett stimulansbidrag motsvarande halva denna
            kostnad, dvs. 550 kr. per barn, utgår till de kommuner som inför
            medhjälpare i deltidsförskolan. Detta bidrag bör utgå från den
            1 juli 1974 och utbetalas i efterskott, det påverkar således inte
            stadsbudgeten för 1974/75. Jag har tidigare påpekat förskoleperiodens
            avgörande inflytande på barnens möjlighet att under skoltiden
            kunna förverkliga sina inneboende förutsätt- ningar. Även under
            skolperioden fortsätter denna påverkan. Mot denna bak- grund är
            det naturligt att elevens totala, sociala miljö ingår i den allmänna
            skoldebatten. Samarbetet mellan skola och hem utgör därvid den
            kanske viktigaste faktorn i komplexet skola-närsamhälle. Således
            sammanfaller här familje- och skolpolitiska ambitioner. Med den
            reformverksamhet som vi nu har haft och fortfarande har inom skolsektorn
            har den situationen uppstått att dagens föräldrar i stor utsträckning
            saknar adekvat information om skolans inre arbete. Denna speciella
            kunskapsbrist medför särskilda svårigheter för barn från hem med
            ringa studietradition. Den önskvärda integreringen mel- lan skola
            och hem måste ges en konkret utformning i centrala och lokala
            instansers organisation. Vill man fostra socialt kapabla människor,
            måste de tillåtas att leva i en mångsidig social gemenskap från
            tidig ålder. Ett viktigt inslag i elevens sociala miljö är den
            del av dygnet som utgör elevens fritid. För närvarande omfattar
            skolans aktivitetsutbud huvudsakligen undervisning. Det finns
            emellertid inom skolsektorn en strävan att genom olika insatser
            av typ sam- arbete med andra förvaltningar som bedriver fritidsverksamhet
            och genom anställning av fritidspedagoger söka berika elevernas
            utomhusaktiviteter. Dessa aktiviteter bör inte enbart betraktas
            som allmänna avbrott i skolarbetet utan bör i stället upplevas
            som kompletterande aktiviteter för att uppnå de för skolans verksamhet
            övergripande målen. Trots att antalet fritidshemsplatser nära
            nog fördubblats sedan 1968 är fortfarande var femte lågstadieelev
            ”nyckelbarn”. Bland sina kvarstående uppgifter har barnstugeutredningen
            att ta itu med fritidsproblemen för de yngre skolbarnen. Allt
            fler familjer frågar efter plats i fritidshem för sina barn. 7-12-åringarna
            är den grupp som hittills fått minst av samhällets re- surser
            för fritidssysselsättningar. Enligt min mening är det viktigt
            att stödja sådana verksamheter som föreningslivet och ungdomsorganisationerna
            sva- rar för. Ett ökat samarbete över nämndgränserna i kommunerna
            bör också prövas för att barnens olika behov skall kunna fångas
            upp. På längre sikt bör kvartersgårdar finnas i varje bostadsområde.
            De bör
          </p>
          <pb facs="riksdagen-motions-pdf/data/1974/mot_1974__1319/mot_1974__1319-010.pdf"/>
          <fw xml:id="i-6ysmHN7WsNtrwfPM15yM5g">
            Mot. 1974:1319 10
          </fw>
          <p xml:id="i-MwG23UNTaBErErVF24VmHe">
            kunna användas för både barnstugeverksamhet och fritidsverksamhet.
            Fast personal, som uppfyller höga krav på samarbetsförmåga, smidighet
            och män- niskokunskap, måste finnas för kvällsverksamheten. I
            en del områden är det lämpligt att fritidslokalen anordnas i anslutning
            till skolans lokaler. Ett alternativ till utvidgad fritidsverksamhet
            är att bygga upp en särskild verksamhet för 10-13-åringar, som
            f.n. i mycket begränsad utsträckning har plats på fritidshem.
            Vilket alternativ man än väljer måste man dock enligt min mening
            se till att välutbildad personal i tillräcklig omfattning engageras
            till verksamheten och att man strävar efter att överbrygga bristen
            på kontakt mellan människor i olika åldrar — således även mellan
            barn och äldre i en mångsidig social gemenskap från tidig ålder.
            En positiv åtgärd kunde vara att öka hyresgästernas möjligheter
            att förvalta hyreshusen själva och att kvartersbefolkningen gemensamt
            kunde ta ansvar för skötsel och vidareutveckling av den närmaste
            omgivningen. Institutionaliserade grann- kontakter, delaktighet
            i ansvar för gemensamma villkor kunde få positiva konsekvenser
            för ungdomar, pensionärer och hemarbetande, som mer än andra är
            hänvisade till närmiljön. För ungdomarna är bristen på möjlighet
            till kontakt med vuxna människor i omgivningen en allvarlig nackdel
            i många bostadsområden. Barnstugeutredningen bedriver nu en viss
            försöksverksamhet med ut- vidgat fritidshem tillsammans med berörda
            kommunala organ. Det är an- geläget att denna försöksverksamhet
            snarast utvärderas och att den leder till en utbyggnad av fritidsverksamheten
            för barn i åldrarna 7-12 år i alla kommuner.
          </p>
          <p xml:id="i-6EJ9u7Weq2bSbAbCZFFheu">
            Hemställan
          </p>
          <p xml:id="i-Hv8Rf6GpGoxKW7y5Xvt2ah">
            Med hänvisning till det anförda hemställs att riksdagen 1. ger
            Kungl. Maj:t till känna vad som i motionen anförts om försöksverksamhet
            med utvidgad undervisning för blivande föräldrar inom planerad
            försöksverksamhet med organiserad föräldrautbildning, 2. hos Kungl.
            Maj:t begär ett förslag till utbyggnadsplan för för- skoleverksamheten,
            varvid en första etapp, som bör uppnås under 1970-talet, bör omfatta
            obligatorisk förskola för sex- åringar, allmän förskola för femåringar
            samt minst 50-procentig täckning av behovet av heltidsförskoleverksamhet
            för barn till förvärvsarbetande eller studerande föräldrar, 3.
            uttalar att enskilda förskolor — förvaltade av t. ex. församlingar
            inom svenska kyrkan eller annat samfund samt organisationer —
            skall ges rätt att driva verksamhet parallellt med de kom- munala
            förskolorna i enlighet med de riktlinjer som anges i motionen,
          </p>
          <pb facs="riksdagen-motions-pdf/data/1974/mot_1974__1319/mot_1974__1319-011.pdf"/>
          <fw xml:id="i-2unesajWcAjFkGYEYsH7tZ">
            Mot. 1974:1319 1
          </fw>
          <p xml:id="i-HB6sRBUNcsmnqXNcFDV2jw">
            4. hos Kungl. Maj:t begär ett samlat förslag till innevarande
            riks- dag till regler för statsbidrag till den kommunala förskoleverk-
            samheten, 5. beträffande statsbidragen till deltidsförskola för
            fyra- och fem- åringar ger Kungl. Maj:t till känna vad som anförts
            i motionen, 6. uttalar att statsbidrag till medhjälpare i deltidsförskolan
            skall utgå med 500 kr. per barn och år från den 1 juli 1974, 7.
            hos Kungl. Maj:t anhåller om förslag snarast till utökad fri-
            tidsverksamhet för barn i 7-12-årsåldern.
          </p>
          <p xml:id="i-bVxMVo4pBDM3R17SES5NR" type="date">
            Stockholm den 26 januari 1974
          </p>
          <div xml:id="i-MMe1CWSQkTR2EAZWnh99zr" type="signatureBlock">
            <p xml:id="i-QrY2iLdpJ39ik7rSkkF66M" who="i-GNWd5uE9fySggzZr5teCwt" type="signature">
              INGEGÄRD FR/AENKEL (fp)
            </p>
          </div>
        </div>
      </div>
    </body>
  </text>
</TEI>
