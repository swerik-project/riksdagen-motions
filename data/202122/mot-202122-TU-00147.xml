<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-00147">
  <teiHeader>
    <fileDesc>
      <titleStmt>
        <title>Åldersbegränsning av däck</title>
        <author corresp="i-Y6pV2kmHmseFnW9xv9t8yX">av Eric Palmqvist (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:147 av Eric Palmqvist (SD)</title>
          <idno type="rdwebb">H902147</idno>
          <rs type="number">147</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H902147/text</ref>
          <ref type="dokument_url_html">http://data.riksdagen.se/dokument/H902147</ref>
          <ref type="dokumentstatus_url_xml">http://data.riksdagen.se/dokumentstatus/H902147</ref>
          <ref type="docx">http://data.riksdagen.se/fil/C7A2C2F5-B7FD-4A02-8D12-665CE617F849</ref>
          <ref type="pdf">http://data.riksdagen.se/fil/1E40EAF6-1DDF-4C64-B576-53BFF4E85672</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-B9FagiFjUTdfM2EcUUa1AN" type="signed"/>
        <correspContext corresp="i-B9FagiFjUTdfM2EcUUa1AN">
          <note type="signatory" corresp="i-Y6pV2kmHmseFnW9xv9t8yX"/>
        </correspContext>
        <correspAction xml:id="i-fYxmVLskDKPfk9izTJcKD" type="submitted">
          <date when="2021-09-22"/>
          <time when="16:33:55"/>
        </correspAction>
        <correspAction xml:id="i-4bQdYj9Vig4g9WCTd4sSFR" type="reviewed">
          <date when="2021-09-23"/>
          <time when="11:45:44"/>
        </correspAction>
        <correspAction xml:id="i-LeM1myFw4DjM6YriTrMi83" type="referred">
          <date when="2021-10-14"/>
        </correspAction>
        <correspAction xml:id="i-JhyrzYJtR6FLaLLWMD1gaP" type="assigned">
          <date when="2022-10-05"/>
          <time when="09:21:21"/>
        </correspAction>
        <correspContext corresp="i-JhyrzYJtR6FLaLLWMD1gaP">
          <ref type="assignedTo">Trafikutskottet</ref>
        </correspContext>
        <correspAction xml:id="i-WjweiMJR1N1DjGeWtMf2s1" type="behandlas_i"/>
        <correspContext corresp="i-WjweiMJR1N1DjGeWtMf2s1">
          <ref type="uppgift">2021/22:TU20</ref>
          <ref type="ref_dok_id">H901TU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU20</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-74wywjX2EoYN5pXJDnRdri" type="behandlas_i"/>
        <correspContext corresp="i-74wywjX2EoYN5pXJDnRdri">
          <ref type="uppgift">2021/22:TU19</ref>
          <ref type="ref_dok_id">H901TU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU19</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NZURr7LyPE89StTyoeKgPJ" type="motHeader">
        <div xml:id="i-CHWzsS9p3iRq4ghRANehqZ" type="motTitle">
          Motion till riksdagen 2021/22:147 av Eric Palmqvist (SD) Åldersbegränsning
          av däck
        </div>
      </div>
      <div xml:id="i-PQWK1Wnex6MMXBTLGj6D4L" type="motBody">
        <div xml:id="i-9sMtwmt8D8JR8zePk7LRbE" type="motProposal" subtype="förslag">
          <head xml:id="i-ShpDfN2RxL6CYXdN7yqiUW">
            Förslag till riksdagsbeslut
          </head>
          <list xml:id="i-SswTZ1LnAoCHsEeZZupfdb" style="ol">
            <item xml:id="i-LRS964Fd3exyhuZABRaFBn">
              Riksdagen ställer sig bakom det som anförs i motionen om att
              däck är en färskvara och tillkännager detta för regeringen.
            </item>
            <item xml:id="i-5DTHiU6sxQWKyB9vXa8btx">
              Riksdagen ställer sig bakom det som anförs i motionen om kontroll
              av efterlevnad och påföljd och tillkännager detta för regeringen.
            </item>
          </list>
        </div>
        <div xml:id="i-L8aE5tvNHjDuMB1gkYgLB" type="motContent">
          <head xml:id="i-Xzh4pDDYtgqXpDUNCErNvM" type="h1">
            Motivering
          </head>
          <p xml:id="i-XNW6mzwCjSkA6DZZ1cQDn6">
            De däck som sitter på våra fordon som vi färdas i utgör fordonets
            enda kontakt med vägbanan. En yta stor som fyra handflator är
            ungefär det som utgör fästet för en person­bil som färdas längs
            en kurvig väg i 90 km/h, och då det gäller motorcyklar är ytan
            inte mycket större än motsvarande två femkronor.
          </p>
          <p xml:id="i-A9h4H3zWDz9L7WN9X7yH2T">
            Däckens beskaffenhet har en direkt avgörande inverkan på bland
            annat fordonets accelerationsförmåga, bromsförmåga, kurvtagningsförmåga
            och förmåga att hantera väta på vägbanan. Bra däck är inte primärt
            en fråga om komfort och utseende utan skall ses som en av fordonets
            viktigaste säkerhetskomponenter.
          </p>
          <p xml:id="i-QN9cGALw9ssjymhS3GZem4">
            Vi har idag lagkrav vad avser dimension, hastighetsklassning
            och belastningsindex på däck, vilket regleras av fordonets helhetsgodkännande.
            Vidare har vi lagstadgade krav då det gäller vinterdäck då det
            råder vinterväglag, och när det gäller däckens slitage föreligger
            det regler avseende kvarvarande mönsterdjup. Att de däck som sitter
            mon­terade på ett fordon stämmer överens med vad registreringsbeviset
            föreskriver kontrol­leras enkelt under exempelvis kontrollbesiktningen.
            Detsamma gäller för återstående mönsterdjup och att däcket har
            rätt beskaffenhet beträffande årstiden. Även polisen kan göra
            en kontroll av däcken i samband med att de utför en fordonskontroll,
            och kontrollen är inte komplicerad.
          </p>
          <head xml:id="i-MJa5mfo5tEkgpU7gV25ptQ" type="h2">
            Däck är en färskvara
          </head>
          <p xml:id="i-ERQyGNzKMfJRiHx2GMPyLu">
            Däck brukar beskrivas som en färskvara, och även om det inte
            är hela sanningen så ligger det mycket i påståendet, i synnerhet
            sedan de mjukgörande men miljöskadliga HA-oljorna fasades ut ur
            tillverkningsprocessen. Aktuell forskning visar emellertid att
            ett fabriksnytt däck kan lagras i flera år utan att dess egenskaper
            påvisbart försämras så länge det förvaras korrekt. Däcket får
            under lagringen inte utsättas för värme, olja, UV-strålning eller
            höga ozonhalter om det skall bibehålla de egenskaper som det hade
            då det tillverkades. Detta ställer således stora krav på distributionskedjorna
            och återförsäljarna, och ju äldre ett däck är desto svårare är
            det för kunden att förvissa sig om att det däck denne köper har
            förvarats korrekt och inte exempelvis i en container utomhus under
            en längre tid.
          </p>
          <p xml:id="i-TvVqAiUdHjSgsbovwny1HA">
            Den gängse uppfattningen är annars, om man bortser från resonemanget
            ovan om riskerna med brister vid lagringen av nya däck, att ett
            däcks åldrande påbörjas då det börjar användas. Detta för att
            däcket då utsätts för friktionsvärme, solljus och kemikalier på
            marken eller i miljön som har negativ inverkan på gummits egenskaper.
            Däck som börjat användas förvaras heller inte sällan på ett direkt
            dåligt sätt då det inte används exempelvis under en presenning
            på altanen eller någon annan för däcket mindre gynn­sam miljö.
          </p>
          <p xml:id="i-UhRMKAF8ZPPN2GonHFF7yP">
            Ett däck som börjat användas, eller har lagrats på ett felaktigt
            sätt, hårdnar med tiden och tenderar att förr eller senare få
            torrsprickor. Däckens stomme utgörs av en kord som ofta har inslag
            av metalltrådar, i synnerhet på äldre däck. Då sprickbildning
            uppstår kan fukt leta sig in till korden som riskerar att korrodera
            (rosta) varpå man får ett däck med exempelvis en ”bula” på sidan.
            Ett sådant däck är direkt trafikfarligt att färdas med då det
            förr eller senare brister under färd då det blir varmt – en så
            kallad däckexplosion. Även om gamla däck inte alltid nyttjas så
            länge att utgången blir så drastisk skall det påpekas att ett
            gammalt och torrt däck har avsevärt försämrade broms-, regn- och
            väg­egenskaper, vilket utgör en risk för alla som vistas i trafiken.
          </p>
          <p xml:id="i-SQHZCdW1ka5CcmzboPwaTZ">
            Tyvärr ser vi idag längs våra vägar fordon som framförs med mycket
            gamla och torrspruckna däck som fortfarande har tillräckligt mönsterdjup
            för att anses vara lagliga. Detta är särskilt vanligt förekommande
            på släpvagnar och fritidsfordon som inte färdas så många mil per
            år. Gamla torrspruckna däck är livsfarliga, hårda som bakelit
            och riskerar att slitas sönder vid en kraftig inbromsning eller
            då de blir varma av friktions­värmen vid färd, och detta är en
            problematik som nuvarande lagstiftning inte förmår att adressera
            på ett tydligt sätt. Regeringen bör därför låta utreda om en åldersbegränsning,
            eller annan åtgärd för att förhindra brukandet av alltför gamla
            däck med tvivelaktiga trafiksäkerhetsegenskaper, skall införas
            samt hur ett sådant regelverk skall utformas.
          </p>
          <head xml:id="i-8jobKLrHzu2xzDCTzqGwSi" type="h2">
            Kontroll av efterlevnad och påföljd
          </head>
          <p xml:id="i-FWYcpEkUuhvhVrB8ccGs7s">
            Av all den information som finns att utläsa av däckens märkning
            idag framgår även tiden för däckets tillverkning som anges med
            en kod för år och vecka. Det är därför möjligt att ålägga samma
            kontrollorgan som idag kontrollerar ifall våra fordon har rätt
            däck med rätt mönsterdjup att även kontrollera att däcken inte
            är för gamla utan att arbetsbelastningen skulle öka eller ytterligare
            kontrollinstanser skulle behöva tillskapas.
          </p>
          <p xml:id="i-6RaAJkscWxA2Q2iYUpSPfH">
            En rimlig påföljd vid färd med för gamla och därmed trafikfarliga
            däck skulle, om en åldersbegränsning på däck införs, kunna vara
            böter i samma nivå som vid färd med däck med för litet mönsterdjup
            eller däck av fel beskaffenhet för fordonet.
          </p>
        </div>
        <div xml:id="i-9ebgSA1U4JqWay2Scd2qJ3" type="signatureBlock">
          <list xml:id="i-FzD9Yod1PjzyrUj232xBvy">
            <item xml:id="i-FwFmnc9w21baUCDdJBdmCr" type="signature">
              Eric Palmqvist (SD)
            </item>
          </list>
        </div>
      </div>
    </body>
  </text>
</TEI>
