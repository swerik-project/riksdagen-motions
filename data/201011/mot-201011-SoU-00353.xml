<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00353">
  <teiHeader>
    <fileDesc>
      <titleStmt>
        <title>Utbildningsstöd för familjehemsplacerade barn</title>
        <author corresp="i-LQN2UB7ZUM3n6gNS929Hes i-BTT4KmhANXmGX5MoaLfFg9">av Thomas Finnborg och Margareta Pålsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbildningsstöd för familjehemsplacerade barn</title>
          <idno type="rdwebb">GY02So353</idno>
          <rs type="number">So353</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So353/text</ref>
          <ref type="dokument_url_html">http://data.riksdagen.se/dokument/GY02So353</ref>
          <ref type="dokumentstatus_url_xml">http://data.riksdagen.se/dokumentstatus/GY02So353</ref>
          <ref type="doc">http://data.riksdagen.se/fil/46B57D9E-9A17-434D-B26C-88D3DAD3BCAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LQN2UB7ZUM3n6gNS929Hes</idno>
            <name>Thomas Finnborg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BTT4KmhANXmGX5MoaLfFg9</idno>
            <name>Margareta Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9FtB5t56AdhPXUUZA6i2Yg" type="signed"/>
        <correspContext corresp="i-9FtB5t56AdhPXUUZA6i2Yg">
          <note type="signatory" corresp="i-LQN2UB7ZUM3n6gNS929Hes"/>
          <note type="signatory" corresp="i-BTT4KmhANXmGX5MoaLfFg9"/>
        </correspContext>
        <correspAction type="numbering" xml:id="i-42tuv1NdevXwdbFKQuDdWe">
          <date when="2010-10-28"/>
        </correspAction>
        <correspAction type="submission" xml:id="i-RDFbA17fwjizoRpLWtxDtu">
          <date when="2010-10-26"/>
        </correspAction>
        <correspAction type="transfer" xml:id="i-TTRaq6knT6caZhXgA81gTc">
          <date when="2010-10-26"/>
        </correspAction>
        <correspAction type="assigned" xml:id="i-8duh4pKsnoCTBeYTgTpQV5"/>
        <correspContext corresp="i-8duh4pKsnoCTBeYTgTpQV5">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Bb3mFPnQ8gfSDXx5PEnwd2">
            Förslag till riksdagsbeslut
          </head>
          <p xml:id="i-Nv6uqPY7w9AMsU5Rweo3ve">
            Riksdagen tillkännager för regeringen som sin mening vad som
            anförs i motionen om utbildningsstöd för familjehemsplacerade
            barn.
          </p>
        </div>
        <div type="motContent">
          <head type="h1" xml:id="i-X4TSLqJtwRR3Mi4nP5if9a">
            Rätten till utbildning
          </head>
          <p xml:id="i-6YTxVNs3jPeRCVx5ejMXbt">
            Alla barn som växer upp i Sverige har rätt till utbildning. Det
            gäller även barn som av olika skäl är omhändertagna. Socialtjänstlagen
            föreskriver att barn som placeras i familjehem ska få god vård
            (6 kap. 1 § SoL) och att socialnämnden ska verka för att de får
            lämplig utbildning (6 kap. 7 § SoL). Att alla barn och ungdomar
            har lika tillgång till utbildning oberoende av kön, geografiskt
            hemvist samt sociala och ekonomiska förhållanden regleras av skollagen
            (1 kap. 2 § SL) , som också föreskriver att skolan ska ta hänsyn
            till elever i behov av särskilt stöd. Alla barns rätt till utbildning
            framhålls även i FN:s barnkonvention. Artikel 3 anger att det
            är barnets bästa som ska komma i främsta rummet vid alla åtgärder
            som rör barnet. Artikel 28 föreskriver att barnet ska uppmuntras
            till olika typer av utbildningar efter grundutbildningen och dessa
            ska vara tillgängliga och åtkomliga för alla barn. Varje lämpligt
            medel ska användas för att ge barnet möjlighet att genomföra högre
            utbildning, och åtgärder ska vidtas så att barnet inte skolkar
            eller har studieavbrott.
          </p>
          <head type="h2" xml:id="i-2i6k5H4xUbGpx1vLdHGc3Q">
            Placerade barn en riskgrupp
          </head>
          <p xml:id="i-LcvGysajS7sZvkz5zz6iom">
            Socialstyrelsens Social rapport 2010 visar att barn som växer
            upp i samhällets vård har mycket höga överrisker för ogynnsam
            utveckling över tid. En hög förekomst av skolmisslyckande är en
            nyckelfaktor för att förklara och förstå detta. Majoriteten av
            pojkarna i gruppen har låga eller ofullständiga betyg från årskurs
            9. Detta kan bara delvis förklaras av skillnader i kognitiv förmåga.
            I vuxen ålder har de lägre utbildningsnivå än jämnåriga med samma
            kognitiva förmåga, men också jämfört med andra barn med samma
            betyg från grundskolan. I rapportens analyser är låga eller ofullständiga
            betyg från årskurs 9 den starkaste riskfaktorn för framtida psykosociala
            problem bland dessa barn. Omvänt var frånvaron av skolmisslyckande
            den starkaste skyddande faktorn.
          </p>
          <p xml:id="i-BQM2DSjpb3KYSa2eBC1cFu">
            Rapporten visar att långvarig familjehemsvård i dess nuvarande
            former har svag kompensatorisk påverkan på utsatta barns framtidsutsikter,
            inte minst på skolprestationer och utbildning. Detta trots att
            lagstiftningen i flera decennier markerat att kommunerna har ett
            särskilt ansvar för placerade barns utbildning. Resultaten pekar
            också på att insatser för att förbättra utsatta barns skolprestationer,
            exempelvis för barn som växer upp i samhällets vård, sannolikt
            är nödvändiga om deras framtidsutsikter ska förbättras.
          </p>
          <p xml:id="i-Gh6bEs4C6Jv7PYV6H9wKNP">
            Att se till att de barn som samhället har tagit ansvar för får
            god utbildning och hälsa borde prioriteras högt, både av etiska
            skäl och utifrån ett samhällsekonomiskt perspektiv. Genom preventionsforskningen
            vet vi att riskfaktorer kan kompenseras av en rad skyddande faktorer.
            En av de mest kraftfulla är utbildning. Att säkerställa att varje
            placerat barn får en god skolgång utifrån sina individuella förutsättningar
            för lärande är en kraftfull åtgärd för att bryta negativa mönster.
            Det innebär också att barnkonventionens intentioner omsätts i
            konkret handling.
          </p>
          <head type="h2" xml:id="i-A5KaHdeeXvze3iAkR8dJPm">
            Lyckat försök kan spridas till fler
          </head>
          <p xml:id="i-57k3ZeXZkYPsZAZuvU2GMJ">
            SkolFam® Skolsatsning inom familjehemsvården är en arbetsmodell
            som har utvecklats i Helsingborgs stad med stöd från professor
            Bo Vinnerljung, Socialstyrelsen, och lektor och leg. psykolog
            Eva Tideman, Lunds universitet. Arbetet startade i projektform
            2005 i samverkan mellan Helsingborgs socialförvaltning och skol-
            och fritidsförvaltning och omfattade 25 barn. År 2008 utvärderades
            satsningen med hoppfulla resultat. Efter två år visade barnen
            högre kognitiv prestationsförmåga och medelvärdena hade förbättrats
            i nästan alla pedagogiska tester. Idag är SkolFam® en del av den
            permanenta familjehemsverksamheten i Helsingborgs stad (läs mer
            på www.helsingborg . se/ skolfam).
          </p>
          <p xml:id="i-8NarK6re7mjuN3aSfLmS7V">
            SkolFam® är unikt i Sverige och har fått stor nationell uppmärksamhet,
            bland annat genom att Socialstyrelsen lyfter fram arbetet i Social
            rapport 2010. Norrköpings kommun replikerar för närvarande arbetsmodellen
            och fler kommuner har anmält sitt intresse. I samarbete med Stiftelsen
            Allmänna Barnhuset och Sveriges Kommuner och Landsting ser Helsingborgs
            stad nu över möjligheterna att inleda ett fortsatt långsiktigt
            utvecklingsarbete kring frågan tillsammans med andra kommuner,
            vilket skulle ge en bredare kunskapsbas än vad som är möjligt
            att åstadkomma på lokal nivå.
          </p>
          <p xml:id="i-C5KhHAPSNTDUFaNJc4MneV">
            Vid en spridning är det är nödvändigt att reglera hur arbetsmodellen,
            som i hög grad är forskningsbaserad, ska kunna behålla nödvändig
            kvalitet för att möjliggöra slutsatser om större grupper av barn.
            Det förutsätter stöd från berörda myndigheter på den nationella
            nivån.
          </p>
        </div>
        <div type="motSignatures">
          <list>
            <item xml:id="i-W8t9usFpS84fQ6u2hUmPBJ" who="i-LQN2UB7ZUM3n6gNS929Hes">
              Thomas Finnborg (M)
            </item>
            <item xml:id="i-FBiHTgACXjqxbtatv5bnTP" who="i-BTT4KmhANXmGX5MoaLfFg9">
              Margareta Pålsson (M)
            </item>
          </list>
        </div>
      </div>
    </body>
  </text>
</TEI>
