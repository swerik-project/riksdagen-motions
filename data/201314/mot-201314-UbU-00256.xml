<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00256">
  <teiHeader>
    <fileDesc>
      <titleStmt>
        <title>Ökad simkunnighet bland barn och unga</title>
        <author corresp="i-SS4MgL3HhkwCjKYAxgBPkd">av Karin Granbom Ellison (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökad simkunnighet bland barn och unga</title>
          <idno type="rdwebb">H102Ub256</idno>
          <rs type="number">Ub256</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub256/text</ref>
          <ref type="dokument_url_html">http://data.riksdagen.se/dokument/H102Ub256</ref>
          <ref type="dokumentstatus_url_xml">http://data.riksdagen.se/dokumentstatus/H102Ub256</ref>
          <ref type="doc">http://data.riksdagen.se/fil/9A2F8CCC-2D52-4884-8672-D69DE53B7BD0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom Ellison</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8zetS7DBUX18fWAeLCBW1i" type="signed"/>
        <correspContext corresp="i-8zetS7DBUX18fWAeLCBW1i">
          <note type="signatory" corresp="i-SS4MgL3HhkwCjKYAxgBPkd"/>
        </correspContext>
        <correspAction type="numbering" xml:id="i-E5YCCi8XhasejB5twaaDTZ">
          <date when="2013-10-02"/>
        </correspAction>
        <correspAction type="submission" xml:id="i-5D89gFYGEnKy9ZPCxR5GLX">
          <date when="2013-10-01"/>
        </correspAction>
        <correspAction type="transfer" xml:id="i-Qx3EeX2bSZvn1gZwPB3DSP">
          <date when="2013-10-01"/>
        </correspAction>
        <correspAction type="assigned" xml:id="i-F5sz1QzaB6ZJopzE9kANha"/>
        <correspContext corresp="i-F5sz1QzaB6ZJopzE9kANha">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-H14rtaUVX8rnjcrLPaLD4K">
            Förslag till riksdagsbeslut
          </head>
          <p xml:id="i-KtN6yzefdWVDXj2EhV6no7">
            Riksdagen tillkännager för regeringen som sin mening vad som
            anförs i motionen om behovet av insatser i skolan för ökad simkunnighet
            bland barn och unga.
          </p>
        </div>
        <div type="motContent">
          <head type="h1" xml:id="i-R8WHAbx6mK2iWryAfnp7qV">
            Motivering
          </head>
          <p xml:id="i-Jg2AzciYL1z5tby6fo3pEf">
            För att kunna glädjas och känna sig trygg kring vatten är simkunskaper
            nödvändigt. Tyvärr saknar många denna kunskap och det kan sluta
            mycket olyckligt.
          </p>
          <p xml:id="i-GHEesszFbvoL9uMKCD5TFf">
            Det är sedan 2011 inskrivet i grundskolans läroplan att för att
            få betyget E (godkänt) i ämnet idrott och hälsa ska eleven kunna
            simma 200 meter, varav 50 på rygg. Skolverket gjorde 2010 en uppföljning
            av simkunnigheten hos elever i årskurs 5 som visar att drygt 8
            procent av eleverna inte uppnår målen. Det betyder att ungefär
            7 800 barn varje år lämnar årskurs 5 utan denna livsviktiga färdighet.
            Det finns inte någon samlad uppföljning av simkunnighet från senare
            årskurser.
          </p>
          <p xml:id="i-XtvfT1QtDMVveih48uV1vh">
            Svenska Livräddningssällskapet har som mål att inga barn och
            ungdomar under 19 år ska drunkna. Deras statistik visar att i
            snitt har nio barn och ungdomar under 19 år drunknat årligen under
            2000-talet. Vad kan vi då göra för att minska drunkningsolyckorna?
          </p>
          <p xml:id="i-8iaE7CaSGhYPFmraRNWda9">
            Skolans simundervisning är mycket viktig för att fånga upp alla
            barn. Att över 8 procent av eleverna i årskurs 5 inte når målen
            och att det inte finns en samlad uppföljning som säkerställer
            att dessa barn får kompletterande undervisning och når målen för
            grundskolan är otillfredsställande. Skolverket har i sin undersökning
            om simkunnighet fått fram att var sjunde skola inte erbjuder kostnadsfri
            simundervisning till elever som inte nått målen i årskurs 5. En
            annan rapport från Skolverket samma år, 2010, visar att över 70
            procent av elever i årskurserna 3, 6 och 9 aldrig eller bara en
            eller ett par gånger per år har simning i skolan. I gymnasieskolans
            kunskapskrav återfinns inte simkunnighet som ett uttalat krav.
            I gymnasiet handlar det om att lära sig åtgärder vid skador och
            nödsituationer, till exempel livräddande aktiviteter vid blödning
            och drunkningstillbud. Det tas för givet att simkunskaper förvärvats
            under grundskolan, men så är inte alltid fallet.
          </p>
          <p xml:id="i-9gCtfaiv4moTrXCWWKHfEt">
            Barn med utländsk bakgrund har lägre simkunskaper. Skolorna lyfter
            fram ovana vid vatten som orsak till att nyinvandrade elever inte
            når målet. De säger också att eftersom föräldrar till dessa barn
            inte heller har vattenvana så prioriteras inte simningen av föräldrarna.
            Det är därför angeläget att skolorna tar ansvar både för att säkerställa
            att färdighet uppnås och för att föräldrar förstår att simundervisning
            är nödvändig. Barn kommer till Sverige under skolgången. Vi har
            hittills inte haft underlag för att veta när elever börjat delta
            i undervisningen. Skolverket har dock med start i maj 2013 fått
            i uppdrag att börja redovisa statistik när det gäller resultat
            för elever som är födda i Sverige eller har bott här längre tid
            än fyra år respektive för elever som har invandrat till Sverige
            under de senaste fyra åren. Insamlingen av dessa data förutsätter
            att man vet när elever börjat svensk skola och det är angeläget
            i detta sammanhang för att veta om eleverna hunnit delta i grundskolans
            simundervisning.
          </p>
          <p xml:id="i-H7qLjUMpizbgMGtKnXviZh">
            Var och en har rätt att få kunskap som gör att man kan känna
            trygghet vid och i vatten samt tillit till att man klarar sig
            om man ofrivilligt hamnar i vattnet. Alla bör också kunna bistå
            någon som hamnat i nöd i vatten, vilket i de allra flesta fall
            kräver simkunnighet. Att simskolor och simning arrangeras i föreningsverksamhet
            är mycket bra, men för att nå alla barn och unga bör simningen
            i skolan få en mer framskjuten plats med bättre uppföljning i
            både grundskola och gymnasieskola. Kunskapskraven i gymnasiet
            bör förutom förmåga att vidta åtgärder vid skada eller nödsituation
            också uttryckligen inkludera simkunnighet.
          </p>
        </div>
        <div type="motSignatures">
          <list>
            <item xml:id="i-DSUpbDRsbUGdUAqaYFxGET">
              Karin Granbom Ellison (FP)
            </item>
          </list>
        </div>
      </div>
    </body>
  </text>
</TEI>
