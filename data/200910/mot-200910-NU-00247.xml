<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00247">
  <teiHeader>
    <fileDesc>
      <titleStmt>
        <title>Uranprospektering</title>
        <author corresp="i-VRHymVx7EsX48sg7b5qmpS">av Jan Lindholm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Uranprospektering</title>
          <idno type="rdwebb">GX02N247</idno>
          <rs type="number">N247</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N247/text</ref>
          <ref type="dokument_url_html">http://data.riksdagen.se/dokument/GX02N247</ref>
          <ref type="dokumentstatus_url_xml">http://data.riksdagen.se/dokumentstatus/GX02N247</ref>
          <ref type="doc">http://data.riksdagen.se/fil/01C28657-7DCA-4FF5-B2C6-D94F55FC0462</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Pf4c9CnDFNhqJZwfoKqRod" type="signed"/>
        <correspContext corresp="i-Pf4c9CnDFNhqJZwfoKqRod">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-HnkU3k6wqpVa3qPtuWvxgu" type="numbering">
          <date when="2009-10-05"/>
        </correspAction>
        <correspAction xml:id="i-6W1CqzXKQeRXQycrRkaGZg" type="submission">
          <date when="2009-10-01"/>
        </correspAction>
        <correspAction xml:id="i-5b6XG62eR46rXZ8u16V42Q" type="transfer">
          <date when="2009-10-01"/>
        </correspAction>
        <correspAction xml:id="i-XZYL6gGxX39icYkR2NFt3W" type="assigned"/>
        <correspContext corresp="i-XZYL6gGxX39icYkR2NFt3W">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VXnmDZABf75dF8pFbqKDMD">
            Förslag till riksdagsbeslut
          </head>
          <list style="ol">
            <item xml:id="i-7LS1Um25An8md6rQnYB7sp">
              Riksdagen tillkännager för regeringen som sin mening vad som
              anförs i motionen om rätten för en kommun att utan nationell hänsyn
              besluta om förbud mot prospektering för uranbrytning.
            </item>
            <item xml:id="i-HfV31AZfE1gifdxUgDJphB">
              Riksdagen tillkännager för regeringen som sin mening vad som
              anförs i motionen om att Sverige bör verka för att EU:s rätt till
              svenska naturtillgångar avvecklas.
            </item>
          </list>
        </div>
        <div type="motContent">
          <head xml:id="i-BaZ1ucTX8WuHcjPmSadxkh" type="h1">
            Bakgrund
          </head>
          <p xml:id="i-J76b5rhxQugJn1bNzoAfq">
            Brundtlandkommissionen definierade 1987 hållbar utveckling som
            att utvecklingen tillgodoser dagens behov utan att äventyra kommande
            generationers möjligheter att tillgodose sina behov. Kommissionens
            rapport var underlag till FN:s konferens om miljö och utveckling
            i Rio 1992. I Rio uttalades bl.a. att en strävan efter en hållbar
            utveckling bör genomsyra relevanta statliga politikområden. Den
            svenska regeringen har drivit detta på EU-nivå både genom den
            s.k. Cardiffprocessen och vid toppmötet i Göteborg.
          </p>
          <p xml:id="i-7sQ9NoeXjz5ckhxVLfCXpR">
            De senaste åren har resursknappheten blivit påtaglig. Matpriserna
            har globalt gått upp liksom priset på de flesta ändliga råvaror.
            Den globala ekonomiska kris vi upplevt från hösten 2008 och en
            tid därefter innebär inte någon förändring utan bara en kort paus
            i en tydlig utveckling.
          </p>
          <p xml:id="i-ADrMJC6upKBuXKzHd4bsQx">
            Den globala kris vi genomgår ställer många viktiga frågor. Hur
            kan en hållbar utveckling se ut? Är krisen ett tecken på mer än
            oansvarig och girig kapitalförvaltning? Räcker intelligenta lösningar
            för att möta exempelvis råvarubristen? Och i vilken utsträckning
            innebär dagens höga efterfrågetryck inskränkningar för framtidens
            generationer?
          </p>
          <p xml:id="i-DoqdBXhJmEbXHJP8H6rfDj">
            Egentligen är det inte så att mineralerna tar slut, utan det
            är de mest lättutvunna fyndigheterna som sinar. I takt med att
            allt mer svårbrutna fyndigheter med allt lägre mineralhalter måste
            tas i bruk så stiger priset liksom energiinsatsen som krävs för
            att ta fram mineralen. De snabbt växande materialflöden som därmed
            krävs leder sekundärt även till att miljöbelastningen ökar såväl
            i brytning som i transporter, bearbetning och avfallshantering.
          </p>
          <p xml:id="i-3XWLeSPxn4PWW9qqceVqkA">
            Ett grundläggande problem är att enorma mängder material frigörs
            och riskerar att komma i kontakt med omgivningen, särskilt genom
            försurande och metallhaltigt processvatten och lakvatten från
            deponier. Det liv som finns på jorden har anpassat sig till de
            koncentrationer av ämnen som finns i biosfären. Om koncentrationerna
            ändras kan förutsättningarna för liv rubbas.
          </p>
          <p xml:id="i-LTkR7ujh2T2nakTtT8JZ4b">
            Gruvavfall kan ge problem med spridning av försurande ämnen,
            tungmetaller m.m. Även om stora förbättringar gjorts innebär produktionen
            av stora mängder gruvavfall ett stort åtagande att under överskådlig
            framtid säkerställa att avfallet hålls avskilt från omgivningen
            genom t.ex. underhåll av dammar. Miljöproblemen från sulfidmalmsgruvor
            är särskilt betydande. Dessa omfattar den dominerande delen av
            gruvproduktionen i Sverige. Årligen genereras ca 25 miljoner ton
            gråbergsavfall och 20 miljoner ton anrikningssand från sulfidmalmsgruvor.
            En följd av detta är att Dalälven utgör den enskilt största tungmetallkällan
            för Östersjön.
          </p>
          <p xml:id="i-QcWDDLCcWnupWxVshBMmMe">
            Lakvatten från avfallsdeponier bildas under mycket långa tidsperioder.
            Problemen med att på lång sikt hålla kretsloppen slutna och förhindra
            läckage ökar med mängden materia som hanteras. Brytningen av mer
            låghaltiga malmer ökar således de problem som måste hanteras.
            Resultaten från Mistras forskningsprogram MiMi Åtgärder mot miljöproblem
            från gruvavfall visar att problemen är långtifrån lösta. Ett annat
            grundläggande problem är energianvändningen. Bearbetning och anrikning
            av malm är en mycket energikrävande verksamhet.
          </p>
          <p xml:id="i-5iLWgoGXBWLJu5JjbAifhV">
            Det hållbara samhället måste visa solidaritet med kommande generationer
            också genom att avstå från att förstöra den biologiska produktionsförmågan.
            Det är inte enbart brist på ändliga råvaror vi lämnar efter oss.
            Kontaminerade odlingsjordar och förorenade vattendrag är inte
            en bra grund att bygga framtida välfärd på.
          </p>
          <p xml:id="i-LDhRHB9Ls47tW4bgY2JiPS">
            Den värsta formen av förorening som kan ske är den förorening
            som brytning av uran innebär. Enligt svensk lag har kommunerna
            rätt att säga nej till uranbrytning. Detta är förmodligen ännu
            inte prövat mot det åtagande Sverige har som medlemsland i EU
            att i ett krisläge ställa våra naturtillgångar till hela unionens
            förfogande. Eftersom Sverige har beslutat att avveckla kärnkraften
            och därför inte kan ha något eget intresse att i framtiden utnyttja
            uranfyndigheter i Sverige, så vore det bästa om kunskapen om fyndigheter
            var så liten som möjligt. Därför borde ingen prospektering ske.
          </p>
          <p xml:id="i-XYLbdPtAR2Ti3KT72LWvxx">
            Vid de provborrningar som numera sker på allt fler platser runt
            om i den svenska idyllen bildas processvattenvolymer av inte obetydlig
            storlek. Nivån på omhändertagandet av de mineralmängder som följer
            med upp i samband med dessa provborrningar är inte alltid den
            bästa. Riskfritt är det inte för miljön.
          </p>
          <head xml:id="i-SC9docjQ2wZuDQmVZwBSR2" type="h1">
            Åtgärdsförslag
          </head>
          <p xml:id="i-2CoCc12fLfPDPY4MgjmcuL">
            Att ta beslut om att inte ge tillstånd till brytning i en kommun
            är ett svårt beslut. Så som lagen ser ut idag innebär det oftast
            att säga nej till ett antal arbetstillfällen. Om kommunerna i
            stället fick möjlighet att säga nej redan vid provborrningstillfället
            skulle beslutet lättare kunna fokusera kring det omedelbara. Oavsett
            om det blir några framtida eventuella arbetstillfällen eller ej
            så blir det garanterat miljökonsekvenser av en provborrning. Ganska
            säkert skulle miljöargumenten ha lättare att vinna gehör med en
            sådan ordning. Det är lokalsamhället och den lokala miljön som
            står på spel när mineralfyndigheter exploateras. Det vore därför
            rimligt att kommunerna redan vid provborrning fick möjlighet att
            säga nej och stoppa försök att kartlägga vad som finns under kommunens
            yta. Riksdagen bör därför ge regeringen till känna som sin mening
            vad som ovan anförts i motionen om rätten för en kommun att utan
            nationell hänsyn besluta om förbud för prospektering för uranbrytning.
          </p>
          <p xml:id="i-8jZavAMLy6S3wXsmtZGSXu">
            Att den svenska lagstiftningen är underställd EU:s lagstiftning
            är ett stort problem både för legitimitetens skull och när det
            gäller att med lag kunna tillvarata lokala intressen. Om det är
            så illa som det påstås, att en svensk kommuns rätt att säga nej
            till mineralbrytning enligt den svenska lagstiftningen, inte har
            något värde i den överordnade EU-lagstiftningen så är det mycket
            allvarligt. Frågan är tydligen inte prövad, så det kanske inte
            går att få svar på vad som gäller.
          </p>
          <p xml:id="i-XRm3divxq2dnh8wHiuxq3P">
            Det är dock vår bestämda uppfattning att den situation där en
            svensk kommun förlorar en sådan tvist inte får uppstå. Skulle
            det ske så har vi riktigt stora problem. Sveriges regering bör
            därför snarast möjligt agera inom EU för att säkerställa att en
            sådan händelse inte ska kunna inträffa. Om det är möjligt att
            stoppa risken för sådana ingrepp med hjälp av nationell lagstiftning
            så bör även den vägen prövas. Regeringen bör med andra ord, med
            alla rimliga medel, verkar för att EU:s rätt till svenska naturtillgångar
            avvecklas.
          </p>
        </div>
        <div type="motSignatures">
          <list>
            <item xml:id="i-DZY7M54AnaoMjDCatDobgi" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-FcJdcticZsDFENSo4qAxc5" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-WsRXuGCp6eWTiXmtioaoLa" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-U5cq5enURZXuDY13Pgtvqk" who="i-9x2nw6aosA3pyEJfJTc1eD">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
