<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-SoU-00218">
  <teiHeader>
    <fileDesc>
      <titleStmt>
        <title>Utbyggnad inom handikappområdet</title>
        <author corresp="i-Y2s3vw3xfBnmDmMhCYX6QJ">Rune Gustavsson m. fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbyggnad inom handikappområdet</title>
          <idno type="rdwebb">G902So218</idno>
          <rs type="number">So218</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/G902So218/text</ref>
          <ref type="dokument_url_html">http://data.riksdagen.se/dokument/G902So218</ref>
          <ref type="dokumentstatus_url_xml">http://data.riksdagen.se/dokumentstatus/G902So218</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>Rune Gustavsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-SD9pkoqRT5Wh44pQmYMCqD</idno>
            <name>Ulla Tillander</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-X8h8DhaFnaqHz5Z9ujNuRe</idno>
            <name>Kersti Johansson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-RCTjiWPTWsdbhU76ZmcCUr</idno>
            <name>Rune Backlund</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-UFZGewHDwtGkFra772Gsp6</idno>
            <name>Rosa Östh</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-TVpY9zEquJ2jKT7pqxS85w</idno>
            <name>Karin Israelsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-Wiq5749k7owcARUynxZuX7</idno>
            <name>Gunhild Bolander</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MdL7eAwS3NnrUwg7D7BxDz" type="signed"/>
        <correspContext corresp="i-MdL7eAwS3NnrUwg7D7BxDz">
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-SD9pkoqRT5Wh44pQmYMCqD"/>
          <note type="signatory" corresp="i-X8h8DhaFnaqHz5Z9ujNuRe"/>
          <note type="signatory" corresp="i-RCTjiWPTWsdbhU76ZmcCUr"/>
          <note type="signatory" corresp="i-UFZGewHDwtGkFra772Gsp6"/>
          <note type="signatory" corresp="i-TVpY9zEquJ2jKT7pqxS85w"/>
          <note type="signatory" corresp="i-Wiq5749k7owcARUynxZuX7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_so_218/mot_198586_so_218-001.pdf"/>
      <div xml:id="i-FCZBzjdtEqT8ubfaj1pTQs" type="motHeader">
        <div xml:id="i-69Jri7ZXetWrWtUYeNxLr2" type="motTitle"/>
        <div xml:id="i-PBgYRGqe6pdhJbXezFmH4u" type="motSubmissionInfo"/>
      </div>
      <div xml:id="i-NXpgVJUpo6FnoA8Eu5cuJP" type="motBody">
        <div xml:id="i-9U7t7r7CqdHN46a6F8m79M">
          <p xml:id="i-J7qZtHUoyw3ZDJc39VEky8">
            Motion till riksdagen 1985/86:S0218 Rune Gustavsson m. fl. (c)
          </p>
          <p xml:id="i-AyfTNWLNFxpsv86tuwf6uZ">
            Utbyggnad inom handikappområdet
          </p>
          <p xml:id="i-Dz38QvJZDCPHnnngDRMbKT">
            Alla människors lika värde och rättigheter är grunden för den
            humanistiska människosyn som präglar centerpartiets politik. Det
            innebär att alla männi- skor skall ha lika rätt till information
            och kunskap, till insyn och inflytande, till service och stöd,
            till arbete och boende. För de flesta svenskar är det självklart
            att ha tillgång till allt detta. Vi finner det naturligt att kunna
            nyttja bostäder, fritidsanläggningar, skilda kommersiella anläggningar
            osv. Det är naturligt för oss att kunna använda kollektiva transportmedel.
            Vi ser det som självklart att få kunskap och in- formation via
            massmedia. Vi kräver möjligheter att välja utbildning och yrke.
            För gruppen handikappade i vårt samhälle är detta inte lika självklart.
            Stora klyftor råder generellt sett mellan handikappade och andra
            i samhäl- let. Målet med de politiska insatserna är att eliminera
            de orsaker som hindrar människor från att kunna nyttja olika tillgångar
            på lika villkor. När detta mål är uppnått kommer också samhället
            att få tillgång till de erfarenheter och den kunskap som alla
            människor har. I dag är detta inte möjligt. För centerpartiet
            är det självklart att slå fast: Alla människor måste ga- ranteras
            en social och ekonomisk grundtrygghet. Det innebär att alla män-
            niskor skall kunna leva i en social gemenskap under ekonomiskt
            acceptabla förhållanden. De insatser som fordras för att på sikt
            möjliggöra ett samhälle tillgängligt för alla måste bedömas i
            ett nationalekonomiskt sammanhang. Så sker inte i dag. Först då
            kommer också handikappade människor självklart att uppfat- tas
            som närande — i stället för som i dag tärande.
          </p>
          <p xml:id="i-Xzy74yXJ4BtzxpCXYLkwEV">
            Handikappades situation i dagens Sverige
          </p>
          <p xml:id="i-LuMTJ4nvQ3ftk4nEzWgBdv">
            Enligt undersökningar från statistiska centralbyrån har handikappade
            människor i Sverige en lägre levnadsnivå än andra grupper i samhället.
            Välfärden fördelas inte rättvist i landet. Handikappade har en
            lägre bostadsstandard, begränsade möjligheter till utbildning,
            svårare att få arbete och sysselsättning, sämre möjligheter till
            en varierad och rik fritidsverksamhet. Vi har inte lyckats undanröja
            de olika hinder som försvårar för handikappade att få del av samhällets
            utbud. Särskilt allvarligt är skillnader i boendestandard mellan
            handikappade och andra samt den låga sysselsättningsgrad som olika
            handikappgrupper
          </p>
          <pb facs="riksdagen-motions-pdf/data/198586/mot_198586_so_218/mot_198586_so_218-002.pdf"/>
          <p xml:id="i-CM3KDd2db8yib8DFfLdxAq">
            har. Dessa — och andra skillnader — kan inte undanröjas så länge
            handi- kappfrågor ses som en avgränsad del av samhällsarbetet.
            Först när sam- hällsplaneringen utgår från att alla självklart
            skall ha tillgång till välfärdsut- budet kommer skillnaderna mellan
            handikappade och andra att minska. Ett annat, ännu inte uppmärksammat,
            problem är hur familjer med en handikappad medlem påverkas av
            funktionsnedsättningen. Samspelet mel- lan barn och föräldrar
            är viktigt. Det kan hindras av ett handikapp.
          </p>
          <p xml:id="i-3rRmZQVVc5F3Rm9LbBL591">
            Samhällsplanering
          </p>
          <p xml:id="i-Kr9NEUSUtqAxAVYceBxiyF">
            Vårt samhälle präglas av koncentration av olika funktioner vilket
            leder till isolering. Den storskaliga samhällsplaneringen medverkar
            till en uppdel- ning av livets olika funktioner. Befolkningsomflyttningarna
            under 1960- talet innebar att bostadsbyggandet forcerades. Krav
            på en god boendemiljö fick stå tillbaka inför kraven på nya bostäder.
            Samhällsplaneringen prägla- des av en koncentrationsfilosofi som
            utgick från att boende och arbete separerades. Arbetsplatserna
            koncentrerades till vissa områden och följden blev långa arbetsresor
            och krav på en omfattande utveckling av olika kol- lektiva transportmedel.
            Samhällsservicen centraliserades på liknande sätt. Kommunsamman-
            läggningarna medförde en koncentration av samhällsservice till
            centralor- ter eller andra större tätorter. Skolor, äldreomsorg,
            institutionsvård separe- rades från boendet. Sammantaget medförde
            den planeringsmodell som do- minerade under 1960- och 1970-talen
            en centralisering av funktioner till vissa områden skilda från
            andra så att enskilda människors isolering öka- des. Sambandet
            mellan boende, arbete och service bröts. En sådan utveckling drabbar
            särskilt de människor som av olika skäl är beroende av att leva
            och vistas i omedelbar närhet till sin bostad. Det gäller äldre,
            handikappade och barn. Storkommunerna ledde till en försämring
            av enskilda människors möj- ligheter att få information och därmed
            förmåga att påverka samhällsservi- cens utformning. Samtidigt
            resulterade kommunsammanläggningen i att de kommunala förtroendemännens
            och tjänstemännens kunskaper om enskil- da människors levnadsförhållanden
            försämrades, på grund av att det är färre människor i beslutsprocessen.
            Utvecklingen styrdes, och styrs, mer utifrån generella uppfattningar
            om behov och önskemål än utifrån lokala förhållanden och förutsättningar.
            Försöket med frikommuner är ett erkännande av att denna planeringsmo-
            dell misslyckats. Rätt använd kan försöket leda till en samhällsorganisation
            som tar till vara människors kunskaper, erfarenheter och initiativförmåga.
            Arbetet med frikommuner medför inte automatiskt att kommunerna
            får kunskaper och instrument att planera samhället lokalt så att
            alla gruppers berättigade intressen kan tillgodoses. För detta
            krävs en vitalisering av den lokala demokratin så att även de
            svaga grupperna i samhället får inflytande och insyn. En planering
            av samhället så att olika hinder kan undanröjas fordrar kunskap
            om olika gruppers behov. Här är särskilt erfarenheter och insikter
            i handikappade människors situation nödvändiga. Utbildningen för
            exem-
          </p>
          <p xml:id="i-X3Fe62rgjn3pq8jtfgeEtf">
            Mot. 1985/86 So0o218
          </p>
          <pb facs="riksdagen-motions-pdf/data/198586/mot_198586_so_218/mot_198586_so_218-003.pdf"/>
          <p xml:id="i-LkT5hxxuZFvQr4cFa9Lbht">
            pelvis arkitekter, och andra yrkeskategorier som deltar i samhällsplanering-
            en, måste ge de framtida planerarna sådana erfarenheter att de
            kan skapa miljöer som ger alla grupper möjligheter att delta i
            samhället.
          </p>
          <p xml:id="i-YPLFAn9ZGmd7yTtjjtcWBP">
            Boende
          </p>
          <p xml:id="i-cUaC3EG8BuVHPgEyztYF4">
            Alla människor måste kunna påverka val av bostadsort och boendeform.
            Människor vill ha en egen bostad — ett eget rum — och de vill
            själva påverka i vilken miljö de skall bo. För de flesta människor
            är detta också möjligt. Under de senase 15 åren har målet för
            handikappolitiken och äldreom- sorgen varit normalisering. Människor
            skall ha möjligheter att bo i en egen bostad. Om så är nödvändigt
            skall bostaden anpassas till de särskilda behov som den boende
            har. Den service, i form av omsorg och tillsyn, som behövs för
            ett bra boende skall tillhandahållas genom kommunens eller landsting-
            ens försorg. Allt fler äldre och handikappade har fått möjligheter
            till ett eget boende. Ännu återstår dock mycket innan boendet
            utformas så att de får tillgång till den självständighet och delaktighet
            i samhället som de har rätt till. Många handikappade har inte
            möjligheter att välja boendeform. Alltför många tvingas fortfarande
            vårdas på institution trots att de med bostadsan- passning och
            hemservice skulle kunna klara ett eget boende. Handikappade har,
            i många fall, fått tillgång till en anpassad bostad och viss service.
            De saknar dock fortfarande möjligheter till dagliga och vardagsnära
            kontakter med samhället utanför den egna bostaden. Sådana kontakter
            är absolut nödvändiga för att inte tvinga handikappade in i en
            ensamhet och en isole- ring som de själva inte har valt. Samhällets
            serviceinsatser till handikappade utgår inte från den enskil-
            des krav på insatser. Den tar inte hänsyn till faktorer som andra
            människor i samhället betraktar som självklara. Vi människor utan
            handikapp finner det fullständigt självklart att själva kunna
            påverka vår boendemiljö. Vi påverkar själva vilka tekniska hjälpme-
            del vi vill förfoga över och hur dessa skall vara utformade för
            att passa in i boendet. Vi finner det helt självklart att påverka
            val av inredning och mate- rial. Det är också naturligt för oss
            att välja vilka människor vi är beredda att ge tillträde till
            vår bostad. Äldre och handikappade människor har ofta inte dessa
            elementära möj- ligheter att utforma sitt boende och sitt liv.
            Tekniska hjälpmedel påverkar boendemiljön. Tillgång på service
            styr val av möbler och textilier. Den kommunala hemtjänsten och
            hemsjukvården organiseras utifrån kommu- nens synpunkter. Enskilda
            vårdmottagare kan sällan påverka vare sig servi- ceomfattning,
            tiden för denna eller vilken som skall ge servicen. Bortsett från
            krav på bostadsanpassning krävs alltså för en utveckling av handikappades
            egna boende, en förändrad inställning till service- och om- sorgsinsatser.
            Handikappades önskemål och behov måste ställas främst — även om
            det innebär krav på förändringar i nuvarande serviceorganisation.
            Om inte en sådan förskjutning av påverkandemöjigheterna från kom-
            mun till handikappade sker kommer boendet att vara institutionaliserat
          </p>
          <p xml:id="i-EkV78ueqSFB2mDKtWgTfEQ">
            Mot. 1985/86 So0o218
          </p>
          <pb facs="riksdagen-motions-pdf/data/198586/mot_198586_so_218/mot_198586_so_218-004.pdf"/>
          <p xml:id="i-Qx3ez9wxS6TAZ3TKEWZ2oH">
            även i framtiden. Det egna hemmet blir en institution. Inflytandemöjlighe-
            terna är i båda fallen ringa.
          </p>
          <p xml:id="i-3NPN7tX9vcVhp3gDL3Bwcq">
            Utbildning
          </p>
          <p xml:id="i-QJN2g5MwKH7LhiVnJGBw37">
            Alla människor har rätt till en god utbildning. Samhällets utveckling
            är beroende av att vi kan upprätthålla en hög allmänbildningsnivå
            likaväl som att utbildningen ger kunskaper för en framtida yrkesutövning.
            Handikappade människor har särskilt stora behov av en kvalitativt
            och kvantitativt god utbildning anpassad efter deras möjligheter.
            Utbildningen skall inte enbart leda till en yrkesutbildning utan
            också vara en grund för ett rikt vuxenliv. Särskilda insatser
            för handikappade att få information och erfarenheter om samhällsarbete
            och samhällsorganisation är nödvändiga. Här är en utveckling av
            olika tekniska hjälpmedel en förutsättning för att de skall kunna
            få möjligheter att ta del av och påverka det framtida samhället.
            Olika stödinsatser inom grund- och gymnasieskolan förbättrar möjlighe-
            terna till en god utbildning för alla. Insatserna måste differentieras
            utifrån de skilda behov som olika handikappade har. För de svårast
            handikappade krävs särskilda insatser, exempelvis ett kvalificerat
            boende i anslutning till skolan eller assistentinsatser. Handikappade
            elever skall så lång möjligt integreras i skolan. Det inne- bär
            att eleverna skall behandlas som andra. Skolan har ett ansvar
            för att alla elever får möjligheter delta i de olika aktiviteter
            som ordnas. Det gäller både tillfälliga inslag som friluftsdagar
            och studiebesök och mer kontinuerlig verksamhet som skolidrott
            och datakunskap. Det är självklart att handi- kappade elever har
            lika stora behov som andra att delta i skolans kontakter med arbetslivet
            via exempelvis prao-verksamheten. Inte minst viktigt är det att
            skolan kan tillhandahålla läromedel för alla. Från centerpartiets
            sida avvisar vi de besparingsförslag som regeringen ålägger skolan.
            Enligt vår mening är det angeläget att bevara den lärartäthet
            som idag finns och övriga resurser inom skolvärlden. I takt med
            att antalet elever minskar kommer resurser att kunna frigöras.
            De bör styras så att elever med särskilda behov kan få dem tillgodosedda
            inom den ordinarie skolverksamhetens ram. För handikappade är
            möjligheterna till fortsatt utbildning, vidareutbild- ning etc.
            viktigt. Arbetslivet förnyas och förändras i allt snabbare takt,
            vil- ket ställer ökade krav på arbetstagarnas flexibilitet. Det
            gäller inte minst för grupper som av olika skäl har större svårigheter
            än andra att ta del i den vidare- och fortutbildning som i dag
            anordnas. Den kommunala vuxenut- bildningen har ett stort utbud
            av kortare eller längre utbildningar. Även studieförbunden har
            en rik och varierad studieverksamhet. Som vi tidigare anfört kommer
            den av oss bibehållna anslagsnivån till skolan att ge kommunerna
            möjligheter att kanalisera resurser till olika grupper. Det är
            nödvändigt att den kommunala vuxenutbildningens roll för handikappade
            uppmärksammas. Här har kommunerna möjligheter att anordna särskilda
            kurser för en liten grupp. Studieförbundens verksamheter rymmer
            mer än enbart utbildningsinsat- ser. Verksamheten bedrivs i cirkelform
            där deltagarna kan påverka utform-
          </p>
          <p xml:id="i-DabD4ANfgDggh42na6BpWf">
            Mot. 1985/86 So218
          </p>
          <p xml:id="i-AZbNybb47TRpbJdzWHA4Np">
            10
          </p>
          <pb facs="riksdagen-motions-pdf/data/198586/mot_198586_so_218/mot_198586_so_218-005.pdf"/>
          <p xml:id="i-5vCQ6gGGK9EN14v8DmWQPQ">
            ningen av och innehållet i cirkeln. Dessutom är cirkeln viktig
            som kontakt- forum med andra vuxna. Stödet till studieförbunden
            skall underlätta för förbunden att integrera handikappade i cirkelverksamhet.
            Det kan ske genom en utveckling av det särskilda stödet för handikappverksamhet
            så att eventuella merkostnader för att öka tillgängligheten i
            verksamheten finansieras av budgetmedel. För ett fåtal svårt handikappade
            elever kommer det även i fortsättningen att vara nödvändigt med
            undervisning i specialskolor. För dem är det vik- tigt att undervisningen
            organiseras i anslutning till vanliga skolor så att de handikappade
            eleverna kan delta i delar av den ordinarie verksamheten.
          </p>
          <p xml:id="i-Cp8UihHRxmLmYk4ob5oRK1">
            Handikappades tillgång till arbetslivet
          </p>
          <p xml:id="i-Kh1Dnnq91CQ8SoHb1kdTA6">
            Rätten till arbete skall gälla alla vuxna människor i samhället.
            Det är också målet för arbetsmarknadspolitiken. Verkligheten visar
            att allt fler männi- skor har stora svårigheter att etablera sig
            på arbetsmarknaden. Det gäller särskilt outbildade, ungdomar,
            handikappade och invandrare. Kraven på de arbetssökande har stigit.
            Det avspeglas inte minst i den arbetslöshetsstatistik gällande
            handikappgruppen som redovisats. Trots stödåtgärder för att underlätta
            inträdet på arbetsmarknaden och trots den arbetsmarknadsrättliga
            lagstiftningen är vissa handikappgrupper missgyn- nade. De behandlas
            inte jämlikt i arbetslivet. Människor med funktionshinder av olika
            slag missgynnas och diskrimi- neras, trots att de inte har ett
            arbetshandikapp. Den öppna arbetsmarknaden måste bli öppen i ordets
            egentliga bemär- kelse. Det ställer ökade krav på insatser bl.
            a. från skolans sida. Skolan har möjligheter att tillsammans med
            de arbetsvårdande myndigheterna under- lätta övergången från skola
            till arbete. Alla ungdomar behöver få erfarenheter av det praktiska
            yrkeslivet som en del av sin utbildning/introduktion på arbetsmarknaden.
            För ungdomar med funktionsnedsättningar är detta angeläget. Ungdomarna
            får möjlighe- ter att pröva vilka arbetsområden som kan vara möjliga
            att förena med handikappet. Anpassad utbildning och anpassning
            av arbetsplatser är av- görande för möjligheterna till sysselsättning.
            Det är en handikappads ar- betsförmåga och inte handikappet som
            sådant som skall vara utgångspunk- ten. En förändring i synsätt,
            både hos arbetsgivare och arbetskamrater, behövs. Förutom de resurser
            som direkt anvisas för att öka tillgängligheten på arbetsmarknaden
            bör medel som inte specialdestineras till olika grupper användas.
            Centerpartiet anser att en stor del av de resurser som företagen
            direkt, via arbetsgivaravgifter eller fonder avsätter till personalstödjande
            och utvecklande åtgärder fördelas så att de gynnar eftersatta
            grupper. Där bör gruppen handikappade uppmärksammas. Möjligheterna
            att utveckla arbetsplatserna och anpassa utbildningen så att den
            öppna arbetsmarkna- den blir tillgänglig för alla ökar därvid
            avsevärt i förhållande till dagsläget. Lönebidragens nuvarande
            konstruktion måste förändras så att arbetstill- fällen i större
            utsträckning kan tillskapas i näringslivet, vilket närmare be-
            handlas i motion ang. arbete åt alla av Karin Söder m. fl.
          </p>
          <p xml:id="i-QKjL4JPQcTvXiVxhQocakG">
            Mot. 1985/86 So218
          </p>
          <pb facs="riksdagen-motions-pdf/data/198586/mot_198586_so_218/mot_198586_so_218-006.pdf"/>
          <p xml:id="i-U4NrMrwSMNLRei9B4MQfrF">
            Kommunikationer
          </p>
          <p xml:id="i-3Mt7aQiL9uWydF5zry85QE">
            Goda möjligheter att kunna förflytta sig från en plats till en
            annan krävs för att människor skall kunna fungera i samhället.
            Handikappade är direkt beroende av särskilda insatser för att
            inte isoleras. Färdtjänst alternativt bilstöd behövs som ett komplement
            till de allmänna färdmedlen. Den nuvarande begränsningen för bilstöd
            är enligt centerns uppfattning inte rimlig. En egen bil innebär
            för många handikappade ökad frihet och ett oberoende som färdtjänsten
            inte kan tillgodose. Färdtjänstens insatser mås- te planeras,
            inte minst av handikappade själva. Många har inte möjligheter
            att själva finansiera ett bilköp eftersom de saknar arbete. De
            är utestängda från möjligheterna att erhålla bilstöd. Särskilt
            anmärkningsvärt är att kostnaderna för samhällets färdtjänst inte
            vägs mot kostnaderna för ett bilstöd i de enskilda fallen. I dag
            är det inte ovanligt att en handikappad vägras bilstöd eftersom
            han/hon inte har ett arbete men i stället tillerkänns rätt till
            en betydligt kostsammare färd- tjänst. Det innebär att samhället
            inte tar hänsyn till handikappades egna önskemål och inte heller
            söker utnyttja tillgängliga resurser optimalt. Vi anser också
            att nuvarande inkomstgränser för bilstöd är för snäva. Anskaffningskostnaden
            för en handikappanpassad bil överstiger vanligen avsevärt kostnaden
            för ett normalt bilköp. Till det kommer att många på grund av
            sitt handikapp inte kan använda en billig småbil utan måste välja
            en dyrare och större. Enligt budgetförslaget upphör möjligheterna
            till bilstöd vid en inkomst på 79 000 kr. Vi anser detta vara
            en för snabb avtrappning. En normallön för industriarbetare uppgår
            till ca 100 000 kr. Vi anser bilstödet skall utgå upp till den
            inkomst som en medelarbetarlön ger. Kostnaderna för för- slagen
            kan finansieras inom totalramen för färdtjänst och bilstöd. De
            kollektiva trafikmedlen skall utvecklas så att tillgängligheten
            för han- dikappade ökar. Transportrådet har också fått i uppdrag
            att utfärda före- skrifter för handikappanpassning av kollektiva
            färdmedel. Dessvärre kan vi konstatera att rådets föreskrifter
            inte mer än marginellt ökar tillgänglig- heten. Som ett exempel
            kan nämnas att de mer anpassade personvagnarna i SJ inte ger möjligheter
            för rullstolsburna att utan personlig assistans kunna nyttja tåg.
            Riksfärdstjänstens nuvarande organisation är tungrodd och byråkratisk
            för alla berörda parter. En översyn av verksamheten är nödvändig.
            Syftet med översynen skall vara att riksfärdtjänsten organiseras
            så att handikapp- ades möjligheter till längre resor underlättas.
            Handikappades kostnader för resor med allmänna färdmedel får inte
            överstiga andra gruppers. Det gäller alla transportmedel. En kartläggning
            av handikappades reella kostnader för inrikes resor bör därför
            komma till stånd. Det är naturligt att denna kartläggning samordnas
            med översynen av riksfärdtjänstens organisation.
          </p>
          <p xml:id="i-DdwHb5jQrPcRkqp9hg4soB">
            Rehabilitering, vård och omsorg
          </p>
          <p xml:id="i-4vmDXSJqn68EHguisa7T2a">
            Aktiva åtgärder för att öka möjligheterna till rehabilitering
            är nödvändiga. Det gäller inte minst gruppen nyhandikappade. Ansvaret
            för rehabilite-
          </p>
          <p xml:id="i-D9LkCB8Gd3xovSnUsz4JqK">
            Mot. 1985/86 So0o218
          </p>
          <pb facs="riksdagen-motions-pdf/data/198586/mot_198586_so_218/mot_198586_so_218-007.pdf"/>
          <p xml:id="i-9xjJNRkwhYANMsL3waf6wZ">
            ringsinsatserna åvilar flera olika myndigheter. Samarbetet mellan
            försäk- ringskassa, arbetsmarknadsverk, sjukvård och olika handikapporganisa-
            tioner behöver utvecklas. Över huvud taget är det viktigt att
            handikappades erfarenheter kan påverka rehabiliteringen. Erfarenheter
            från rehabilite- ringsverksamhet i handikapporganisationers regi
            måste tas till vara. Sjukvårdshuvudmännen har enligt hälso- och
            sjukvårdslagen ett totalan- svar för att medborgarnas behov av
            vård tillgodoses på lika villkor. Lands- tingens ansvar för handikappades
            behov av sjukvård och viss rehabilitering är därför odiskutabel.
            Landstingen måste fullfölja lagens intentioner och samarbeta med
            olika handikapporganisationer och framför allt med de behandlingsenheter
            som drivs av dessa. Vi anser att sjukvårdshuvudmännen skall ge
            sådana enheter möjligheter att fortsätta arbeta antingen genom
            ett direkt stöd eller genom att landsting- en sluter samarbetsavtal
            med enheterna så som det s. k. Dagmarförslaget ger utrymme för.
            God tillgång till tekniska hjälpmedel är nödvändig eftersom de
            styr möj- ligheterna till eget boende och arbete. Socialtjänstlagen
            anger att kommunerna har ett absolut ansvar för med- borgarnas
            sociala service. Den kommunala hemtjänsten skall, som vi tidi-
            gare framhållit, utgå från att servicetagarnas integritet och
            självbestäm- mande bevaras. För många handikappade är det viktigt
            att själva kunna påverka vem som skall ge servicen och när den
            skall utföras. I andra sammanhang diskuteras möjligheterna till
            s. k. objektsanställ- ning av vårdare för långtidssjuka. Centerpartiet
            har en positiv inställning till detta. Likaså är det rimligt att
            öppna möjligheten för objektsanställning av vårdbiträde i öppenvård
            för handikappade. Riksdagen bör därför uppdra åt regeringen att
            presentera riksdagens förslag om ett statsbidragssystem till kommunal
            hemtjänst som ger utrym- me för objektsanställning som vi ovan
            beskrivit. Därefter har kommuner och landsting möjligheter att
            ge servicemottagare valfrihet i större utsträck- ning än i dag.
            Det kan ske antingen genom att handikappade själva förfogar över
            och ansvarar för resursanvändningen eller genom att kommunen an-
            ställer personal efter förslag från den som skall nyttja resursen.
            Regeringen har i andra sammanhang uttalat sig positivt för införande
            av en diskrimineringsombudsman. Däremot har riksdagen inte tagit
            ställning till något preciserat förslag till organisation och
            myndighetsområde för en sådan. Vi utgår från att en sådan ombudsmannafunktion
            skall omfatta alla diskriminerade i stort i samhället och därmed
            i vissa fall även människor med funktionshinder. Vi föreslår,
            mot bakgrund av den diskriminerande verklighet som många handikapp
            leder till, en utredning för att pröva for- merna för en sådan
            ombudsmannaverksamhet.
          </p>
          <p xml:id="i-VqGX3eT6C3gbKfQPoMGZ6d">
            Rehabiliteringslön m. m.
          </p>
          <p xml:id="i-LdcVqz14s9NVFPc4sm3w2Y">
            Alla unga handikappade och nyhandikappade skall ha en alternativ
            för- sörjning till förtidspension så länge de deltar i rehabilitering.
            Ersättningen måste utformas så att den ekonomiskt inte missgynnar
            enskilda handikapp- ade i förhållande till de som har pension.
            Regeringen har uppenbarligen
          </p>
          <p xml:id="i-S9gaX2ViKDC5pG5edi6vou">
            Mot. 1985/86 So218
          </p>
          <pb facs="riksdagen-motions-pdf/data/198586/mot_198586_so_218/mot_198586_so_218-008.pdf"/>
          <p xml:id="i-Cd5CWACDtRBd78UV8LENMA">
            planer på att presentera ett förslag som kommer att förhindra
            en aktiv rehabilitering. Införande av ett rehabiliteringsstöd
            som är lägre än förtids- pension är en orättvis och olycklig lösning.
            Dessutom bör ersättningen få karaktären av lön i stället för stöd.
            Centerpartiet hävdar att ersättningen inte får understiga pension
            samt att den bör benämnas rehabiliteringslön. Regeln bör vara
            att förtidspension inte får beviljas förrän ett försök till rehabilitering
            har genomförts. Reglerna för förtidspension är utformade så att
            pensionärens möjligheter till aktivering och stimulans försvåras.
            Pensionstagare åläggs t. ex. anmäl- ningsplikt till försäkringskassan
            för deltagande i olika utbildningar. Den pågående översynen av
            pensionssystemet bör undanröja sådana hinder.
          </p>
          <p xml:id="i-VnPwTEoDQCK8Anx1QbFrFa">
            Fritid och kultur
          </p>
          <p xml:id="i-LvgJde6ZuCpmRnihnEuica">
            Tillgängligheten till olika fritidsaktiviteter och till olika
            kulturaktiviteter är viktig för att ge handikappade en god livskvalitet.
            Enligt SCB:s undersökning av de handikappades levnadsförhållanden
            deltar handikappade i liten omfattning i de fritidsaktiviteter
            och det kultur- utbud som finns. Den omfattande studiecirkelverksamhet
            som samhället understödjer endast till en mindre del tas i anspråk
            av handikappade. Na- turligtvis är skälen för detta flera. Tillgängligheten
            är en viktig faktor. Utbu- det av ämnen en annan. Nuvarande statsbidragssystem
            en tredje. I dag utgår särskilt stöd till studieförbunden för
            verksamhet som direkt riktar sig till handikappade. De eventuella
            merkostnader som studieförbun- den måste täcka (val av annan lokal,
            viss utrustning m. m.) för att möjliggö- ra för handikappade att
            delta i övrig verksamhet är inte statsbidragsberätti- gade. Vi
            anser att bidragsbestämmelserna skall utformas så att tillgänglig-
            heten i verksamheten totalt sett förbättras. I budgetförslaget
            aviserar regeringen ett ökat stöd till bl. a. studieförbun- den
            och till kultur för olika handikappgrupper. Vi noterar med tillfredsstäl-
            lelse att regeringen vidtar dessa åtgärder. Även andra fritidsaktiviteter
            får ökade ekonomiska ramar kommande budgetår. Det gäller exempelvis
            han- dikappidrotten. Trots det ökade utrymmet kan vi ändå notera
            att möjlighe- terna för handikappade att få tillgång till ett
            rikt och varierat utbud av fritidsaktiviteter är begränsade. Detta
            är allvarligt inte minst därför att ett varierat och stimulerande
            fritidsliv är en viktig del i alla människors liv.
          </p>
          <p xml:id="i-HWTj68nT4NivRAV1nL5EHq">
            Information och insyn
          </p>
          <p xml:id="i-VWtzHjPXuWtyeFDwM6YaMk">
            Den tekniska utvecklingen inom mediaområdet ger möjligheter att
            öka till- gängligheten i informationen för gruppen handikappade.
            Samtidigt finns anledning varna för att ny teknik som används
            fel kan innebära att olika grupper utestängs från information
            och service. Utgångspunkten skall vara att effektivisera och förbättra
            tillgängligheten av informationen för alla i samhället. Det råder
            en bred politisk enighet kring uppfattningen att tillgång på information
            och kunskap direkt påverkar möjligheterna till insyn och infly-
            tande för enskilda individer.
          </p>
          <p xml:id="i-UABSurc6QiU8bkfs32cmZs">
            Mot. 1985/86 So218
          </p>
          <pb facs="riksdagen-motions-pdf/data/198586/mot_198586_so_218/mot_198586_so_218-009.pdf"/>
          <p xml:id="i-Pr35K7ZSSV3s1Bc5YyTKEF">
            Utgivning av taltidningar, särskilda radioutsändningar med nyheter
            från dagliga tidningar, liksom textade TV-program m. m. är exempel
            på insatser som successivt måste förbättras och byggas ut. Principen
            skall vara att in- formation skall vara tillgänglig för alla.
            Ansvaret för detta måste delas mellan informatör och samhälle.
            Vi noterar med tillfredsställelse att regeringen ställer resurser
            till förfo- gande för Nyhetstidningen 8 sidor. Tidningen fyller
            ett viktigt behov för många. Det är angeläget att vi accepterar
            behovet av riktad information som utgår från gruppens möjligheter
            att ta del av materialet. Anslagen till handikapporganisationerna
            har förstärkts. Vi finner detta rimligt mot bakgrund av organisationernas
            betydelse för medlemmarna och för den informativa funktion som
            organisationerna påtagit sig. Det gäller både information till
            organisationens medlemmar och insatser rikta- de till en bredare
            allmänhet eller till beslutsfattare.
          </p>
          <p xml:id="i-9XSWSKUK1DgYujBTn9UVah">
            Handikapp — en resurs
          </p>
          <p xml:id="i-bPFLBC5v1SJGcck75xinq">
            På arbetsmarknaden och i samhällslivet betraktas funktionsnedsättningar
            vanligen som en belastning snarare än en tillgång. Det medför
            att handi- kappade inte bara måste ha en teoretisk och formell
            kompetens för olika aktiviteter utan också ofta vara överkvalificerade
            för att kompensera funk- tionsnedsättningen. Detta synsätt måste
            ändras snarast. Handikappades erfarenheter i vård och rehabilitering
            måste tas till vara. Det kan ske både genom att handikappade direkt
            arbetar inom sektorerna och genom att ett omfattande informationssystem
            från handikappgrupper till vård och rehabiliteringsverksamhet
            utvecklas. I samhällsplanering är handikappades kunskaper viktiga.
            Det admini- strativa, organisatoriska och planerade arbetet i
            samhälle och näringsliv kan utvecklas och effektiviseras genom
            att rekryteringsbasen breddas. Även här är erfarenheter av funktionsnedsättningar
            en resurs snarare än en belastning. Den tekniska utvecklingen
            måste styras så att dess positiva effekter kan utnyttjas. Det
            gäller exempelvis ny datateknik som om den används rätt kan sprida
            arbetstillfällen till olika grupper och till olika delar av landet.
            Inom kultursektorn är det viktigt att stödja också kulturformer
            som ut- vecklats inom olika grupper. Bland människor med funktionsnedsättningar
            finns kulturyttringar att sprida till allmänheten. Handikappades
            möjlighe- ter att arbeta som kulturarbetare bör därför förbättras.
            Det kan ske inte minst genom att de stödformer som finns för kulturarbetare
            i större ut- sträckning än hittills också kommer sökande med funktionsnedsättningar
            till godo.
          </p>
          <p xml:id="i-Jju3S7iheXoH3KaQbbTf8B">
            Hemställan
          </p>
          <p xml:id="i-Rj5dZmZV2FkpL8iLKqamFU">
            Med hänvisning till vad ovan anförts hemställer vi [1. att riksdagen
            beslutar som sin mening ge regeringen till känna vad i motionen
            anförs om handikappades möjligheter att påverka samhällsplaneringen,']
          </p>
          <p xml:id="i-75oe8UidFeLFvbsTidUwND">
            '1985/86:Bo0505.
          </p>
          <p xml:id="i-5R5CSgvHEgsxWKa1KzBi1L">
            Mot. 1985/86 So0o218
          </p>
          <pb facs="riksdagen-motions-pdf/data/198586/mot_198586_so_218/mot_198586_so_218-010.pdf"/>
          <p xml:id="i-BdT9tb9RBumda4qtLzd8hF">
            [2. att riksdagen beslutar som sin mening ge regeringen till
            känna vad i motionen anförs om inriktningen i arkitektutbildningen
            m. m.,'] [3. att riksdagen beslutar som sin mening ge regeringen
            till känna att eget anpassat boende för grupperna handikappade
            och äldre skall präglas av självbestämmande vad gäller val av
            bostadsort, boende- form och serviceinsats,'] [4. attt riksdagen
            beslutar som sin mening ge regeringen till känna behovet av ytterligare
            insatser för att integrera handikappade elever i grund/gymnasieskola,”]
            [5. att riksdagen beslutar som sin mening ge regeringen till känna
            vad i motionen anförs om vikten av en styrning av resurser för
            fort- och vidareutbildning till handikappade,'] [6. att riksdagen
            beslutar som sin mening ge regeringen till känna vad i motionen
            anförs om fondresurser för personalutveckling och arbetsplatsutveckling,']
            [7. att riksdagen beslutar hos regeringen begära översyn av riks-
            färdtjänstens organisation m. m. i enlighet med det ovan anförda,']
            8. att riksdagen beslutar hos regeringen begära förslag om en
            samordning av bilstödet och anslaget till färdtjänst så som motionen
            anför, [9. att riksdagen beslutar hos regeringen begära en uppföljning
            av insatserna för att öka tillgängligheten av de allmänna färdmedlen,']
            10. att riksdagen beslutar som sin mening ge regeringen till känna
            vikten av att särskilt uppmärksamma förändrade arbetsförutsätt-
            ningar för handikapporganiserades vård- och behandlingsinsatser
            vid utvärdering av proposition 1983/84:190, 11. att riksdagen
            beslutar hos regeringen begära förslag till kon- struktion av
            statsbidraget till kommunal hemtjänst så att möjligheter- na till
            objektanställningar vidgas i enlighet med motionens förslag, [12.
            att riksdagen beslutar som sin mening ge regeringen till känna
            vikten av statligt stöd till studieförbundens verksamhet,”] 13.
            att riksdagen beslutar som sin mening ge regeringen till känna
            vad i motionen anförs om införande av en ombudsman för handi-
            kappade.
          </p>
          <p xml:id="i-Azwt4mzyHKGbpXeUsbzfd" type="date">
            Stockholm den 22 januari 1986
          </p>
          <p xml:id="i-8cSx8kbkeEnds7TrzCwijk">
            Rune Gustavsson (c)
          </p>
          <p xml:id="i-7TxsCrS63VRPGLe9NhMHDn">
            Ulla Tillander (c) Rosa Östh (c) Kersti Johansson (c) Karin Israelsson
            (c) Rune Backlund (c) Gunhild Bolander (c)
          </p>
          <p xml:id="i-jXowmRVZ9pLesbN3Y5NQo">
            1 1985/86:B0505. 21985/86:Ub806. &gt; 1985/86:A216. 41985/86:T255.
          </p>
          <p xml:id="i-8gZ4hpWuzd9a9YmfAjA7v2">
            Liber Tryck AB Stockholm 1986
          </p>
          <p xml:id="i-4i57mT6jHeV7abFgaz5Bvo">
            Mot. 1985/86 So218
          </p>
        </div>
      </div>
    </body>
  </text>
</TEI>
