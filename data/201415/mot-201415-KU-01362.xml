<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KU-01362">
  <teiHeader>
    <fileDesc>
      <titleStmt>
        <title>Inrättande av en författningsdomstol</title>
        <author corresp="i-Pu4JFuoHUq5W6JaAtvinyz">av Annicka Engblom m.fl. (M, C, FP, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1362 av Annicka Engblom m.fl. (M, C, FP, KD)</title>
          <idno type="rdwebb">H2021362</idno>
          <rs type="number">1362</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H2021362/text</ref>
          <ref type="dokument_url_html">http://data.riksdagen.se/dokument/H2021362</ref>
          <ref type="dokumentstatus_url_xml">http://data.riksdagen.se/dokumentstatus/H2021362</ref>
          <ref type="docx">http://data.riksdagen.se/fil/65D67600-5880-46FF-A7A2-43FC647EC1EC</ref>
          <ref type="pdf">http://data.riksdagen.se/fil/A1FCC5BE-43C3-4216-9AB0-B60227E220FB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-YVn7bHWq33ziBuqm8fKFGq</idno>
            <name>Per-Ingvar Johnsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LbSQNk15bDreGSpPCryZS4" type="signed"/>
        <correspContext corresp="i-LbSQNk15bDreGSpPCryZS4">
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-YVn7bHWq33ziBuqm8fKFGq"/>
          <note type="signatory" corresp="i-XNhzoo8e4qc1cM8U6t4ep8"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-FCsy45KW9LmPKSFV1ZSfNU" type="submitted">
          <date when="2014-11-07"/>
          <time when="12:38:22"/>
        </correspAction>
        <correspAction xml:id="i-E73btAhuN2D2recnqJCZcF" type="referred">
          <date when="2014-11-12"/>
        </correspAction>
        <correspAction xml:id="i-MCFwnEm7eWtwvSS51b3a7A" type="assigned">
          <date when="2016-04-27"/>
          <time when="12:23:15"/>
        </correspAction>
        <correspContext corresp="i-MCFwnEm7eWtwvSS51b3a7A">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-SoZDhWoYPTd7uULTY6fTbH" type="behandlas_i"/>
        <correspContext corresp="i-SoZDhWoYPTd7uULTY6fTbH">
          <ref type="uppgift">2015/16:KU14</ref>
          <ref type="ref_dok_id">H301KU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU14</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-e2fD1bLKXenZTrx1nhtyG" type="behandlas_i"/>
        <correspContext corresp="i-e2fD1bLKXenZTrx1nhtyG">
          <ref type="uppgift">2015/16:KU16</ref>
          <ref type="ref_dok_id">H301KU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU16</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Aw9miW71mb98dL3VAX2Civ" type="motHeader">
        <div xml:id="i-XsLntZqzemqHG5qnWkqydj" type="motTitle">
          Motion till riksdagen 2014/15:1362 av Annicka Engblom m.fl. (M,
          C, FP, KD) Inrättande av en författningsdomstol
        </div>
      </div>
      <div xml:id="i-F5GYmdsiz4p5yfRSmxfsTk" type="motBody">
        <div xml:id="i-WmjeMccZbWmnJhccvraw2D" type="motProposal" subtype="förslag">
          <head xml:id="i-U6dkmErztZheQLBwNWmMUq">
            Förslag till riksdagsbeslut
          </head>
          <list xml:id="i-4rh6rgQUJjdvt78R6Ak4wb" style="ol">
            <item xml:id="i-CFJSeYyQzB1f5uRXyaQNR2">
              Riksdagen tillkännager för regeringen som sin mening vad som
              anförs i motionen om att tillsätta en utredning som ska se över
              möjligheten att inrätta en författningsdomstol.
            </item>
            <item xml:id="i-16mWfcUu7vdj2rfEFGVnNf">
              Riksdagen tillkännager för regeringen som sin mening vad som
              anförs i motionen om att tillsätta en utredning som ska se över
              behovet av att införa en möjlighet till abstrakt normprövning.
            </item>
          </list>
        </div>
        <div xml:id="i-BjURvqFLjbgMGNdoB6a1KA" type="motContent">
          <head xml:id="i-919bBeLhbqXmpZ4zZBTvKb" type="h1">
            Motivering
          </head>
          <p xml:id="i-93xGS2rLZ1YWAvigpYLead">
            Frågan om hur konflikter mellan normer på olika nivåer i normhierarkin
            ska lösas har under lång tid varit föremål för författningspolitisk
            debatt. Frågan om svenska domstolar har rätt att åsidosätta lagstiftning
            som strider mot grundlag började väckas efter första världskriget
            och successivt utvecklades en rättspraxis av innebörden att domstolar
            och andra myndigheter kan – och ska – underlåta att i det enskilda
            fallet tillämpa en viss bestämmelse, om bestämmelsen strider mot
            en norm av högre rang, i vart fall om felet är uppenbart. (Se
            närmare skildringen av den rättshistoriska utvecklingen i SOU
            2008:125, sid. 365 ff.) Denna så kallade normprövningsrätt eller
            lagprövningsrätt kodifierades 1980 genom en bestämmelse i regeringsformen.
          </p>
          <p xml:id="i-2nzjVjSmLWaBfEo4i4AFhz">
            Frågan berör i och för sig konflikter mellan normer av alla slag
            på vilka rättsområden som helst (se t.ex. rättsfallet NJA 1961
            s. 253 som handlade om en eventuell konflikt mellan valutalagen
            och en bestämmelse i valutaförordningen). I fokus för debatten
            har dock i första hand stått frågan om hur man ska hantera konflikter
            mellan bestämmelser i regeringsformen (och i någon utsträckning
            tryckfrihetsförordningen och yttrandefrihetsgrundlagen) till skydd
            för medborgerliga fri- och rättigheter och bestämmelser i av riksdagen
            stiftad lag.
          </p>
          <p xml:id="i-Ti1mL36C7eYASPqUuGWxoW">
            Konflikten är välkänd mellan å ena sidan dem som betonat folksuveränitetsprincipen
            och bestämmelsen i regeringsformen om att riksdagen är folkets
            främsta företrädare och å andra sidan dem som betonat att demokratin
            har fler beståndsdelar än majoritetsbeslut, bestämmelsen i regeringsformen
            om att den offentliga makten utövas under lagarna samt att varje
            organ som utövar offentlig makt, inklusive riksdagen, behöver
            ”kontroller och motvikter” (”checks and balances”). Man kan sammanfatta
            konflikten så här: Är det riksdagen som ska tolka grundlagen när
            den stiftar lag och då avgöra om en viss lag är förenlig med fri-
            och rättighetsskyddet, eller är det domstolarna och myndigheterna
            som har att tillämpa lagen som ska tolka grundlagen och avgöra
            om lagen är förenlig med fri- och rättighetsskyddet?
          </p>
          <p xml:id="i-QavJqW8K4eNGv1sXmCf52v">
            Under i vart fall de senaste 20 åren har utvecklingen gått i
            riktning mot att domstolarna har fått ökat utrymme för normprövning.
            Införlivandet av Europakonventionen i regeringsformen och Sveriges
            inträde i EU är två viktiga faktorer bakom denna utveckling. EU-domstolen
            ägnar sig sedan länge åt en aktiv normprövning vad gäller eventuella
            konflikter mellan EU-rätten och nationell rätt, medan Europadomstolen
            tar ställning till om nationell rätt uppfyller kraven i Europakonventionen
            eller inte.
          </p>
          <p xml:id="i-GiakNuAs2HLEd9E897ezok">
            Genom en ändring i regeringsformen som trädde i kraft den 1 januari
            2011 upphävdes det så kallade uppenbarhetsrekvisitet, som föreskrev
            att domstolar och myndigheter endast fick underlåta att tillämpa
            en lag eller en förordning om konflikten med högre norm var uppenbar.
            Detta innebar att utrymmet för normprövning utökades, inte minst
            på det mest omdebatterade området, nämligen när en lagbestämmelse
            påstås stå i konflikt med fri- och rättighetsskyddet i regeringsformen.
            Borttagandet av uppenbarhetsrekvisitet var ett viktigt steg mot
            att ge domstolarna ökade möjligheter till normprövning och därigenom
            stärka skyddet för de medborgerliga fri- och rättigheterna. I
            tveksamma fall blir det domstolarna snarare än riksdagen som har
            att tolka grundlagarna. Det innebär att varje svensk domstol nu
            än tydligare än förut är ett slags författningsdomstol. I varje
            domstol kan parterna hävda att en bestämmelse i lag strider mot
            grundlag och därför inte ska tillämpas och domstolarna behöver
            inte bortse från ett eventuellt grundlagsbrott för att felet inte
            är ”uppenbart”.
          </p>
          <p xml:id="i-XkYiZhpGkhzRuDYQRLVZqu">
            Den normprövningsrätt som hittills har diskuterats i denna motion
            rör det som kallas konkret normprövning. Det betyder normprövning
            som aktualiseras i ett konkret fall som ska prövas av en domstol
            (eller förvaltningsmyndighet). Resultatet av sådan normprövning
            kan bli att domstolen inte tillämpar den grundlagsstridiga bestämmelsen
            i det aktuella fallet. Domstolen kan däremot inte besluta att
            upphäva bestämmelsen, även om ett åsidosättande av en bestämmelse
            i ett enskilt fall kan få prejudicerande effekt om fallet avgjorts
            av Högsta domstolen eller någon annan prejudikatinstans.
          </p>
          <p xml:id="i-HQPWENTyXp6kxHEuLNu5pn">
            I Sverige finns inte några möjligheter till abstrakt normprövning.
            Med det menas att det görs gällande att en bestämmelse i lag eller
            annan författning strider mot en överordnad norm, utan koppling
            till något enskilt fall. Det är inte möjligt i Sverige att väcka
            talan vid domstol och begära att domstolen ska upphäva en viss
            bestämmelse i en viss lag med hänvisning till att bestämmelsen
            strider mot en grundlagsbestämmelse. Det är inte heller möjligt
            för riksdagen, eller en minoritet i riksdagen, att hänskjuta ett
            visst lagförslag, som ännu inte antagits, till en domstol och
            begära att domstolen ska avgöra om lagförslaget strider mot grundlag
            eller inte. Både abstrakt normprövning i efterhand och abstrakt
            normprövning i förväg förekommer i andra rättssystem. (Vad gäller
            normprövning i olika rättssystem, se närmare SOU 2007:85, Olika
            former av normkontroll, en expertgruppsrapport till Grundlagsutredningen.)
          </p>
          <p xml:id="i-TR2uAoiRu5vnufCsacjNgG">
            Det närmaste abstrakt normprövning vi kommer i det svenska systemet
            är Lagrådets förhandsgranskning av lagförslag. Lagrådets uppgift
            är då bland annat att på ett abstrakt plan ta ställning till om
            en föreslagen bestämmelse strider mot en överordnad norm, t.ex.
            en paragraf i regeringsformen. Lagrådets yttrande är dock inte
            bindande för regeringen och riksdagen, vilket innebär att ett
            lagförslag kan antas även om Lagrådet anfört att det strider mot
            grundlag.
          </p>
          <p xml:id="i-WcF6WeLCoxXp17YjPQ8F6r">
            Olika argument kan anföras för respektive emot abstrakt normprövning
            i allmänhet. Det finns också olika argument i frågan om abstrakt
            normprövning i så fall bör utövas före eller efter att lagar och
            andra föreskrifter antagits. För abstrakt normprövning kan till
            exempel anföras att det av effektivitetsskäl vore värdefullt om
            en prövning av en bestämmelses grundlagsenlighet kom till stånd
            så snabbt som möjligt och utan att man behöver invänta att ett
            enskilt fall dyker upp, där bestämmelsen eventuellt ska tillämpas.
            Man kan också hävda att det är mera rättssäkert för enskilda medborgare
            att prövningen görs på ett abstrakt plan, snarare än att en medborgare
            ska behöva driva sitt eget fall genom alla rättsinstanser för
            att få till stånd en prejudicerande dom, en process som tar flera
            år och som kan medföra stor oro och inte sällan även ekonomiskt
            risktagande för medborgaren i fråga. Abstrakt normprövning skulle
            rimligen koncentreras till en särskild domstol – en författningsdomstol
            – vilket sannolikt skulle främja en enhetlig rättstillämpning.
            Mot abstrakt normprövning kan anföras i huvudsak samma argument
            som mot normprövning i allmänhet, i vart fall om det gäller prövning
            av lagars grundlagsenlighet: Det är i första hand riksdagen som
            ska tolka grundlag och bedöma om en lag är förenlig med grundlagarna.
          </p>
          <p xml:id="i-Ti8EYfKGVURF3vR96t9s7U">
            För abstrakt normprövning i förväg kan man anföra effektivitetsskäl:
            Det är bra att stoppa en bestämmelse som strider mot grundlag
            i ett så tidigt skede som möjligt. Mot detta kan man anföra att
            en sådan ordning skulle göra en författningsdomstol delaktig i
            själva lagstiftningsprocessen och därigenom eventuellt indragen
            i partipolitiska konflikter. Mot denna bakgrund kan man hävda
            att det vore lämpligare med abstrakt normprövning i efterhand,
            det vill säga efter att en lag antagits av riksdagen och då på
            talan av en eller flera medborgare som ifrågasätter lagens grundlagsenlighet.
            Då skulle domstolen stå mer fri från olika partipolitiska konflikter.
          </p>
          <p xml:id="i-4fsv3tZdBvA26cwQ22ywow">
            Vi kan konstatera att Grundlagsutredningen i sitt slutbetänkande
            (SOU 2008:125) tar ställning i frågan om behovet av abstrakt normprövning
            på följande tämligen kortfattade sätt (sid. 375): ”Genom förhandskontrollen
            granskas lagars grundlagsenlighet och kvalitet i övrigt. Denna
            kontroll bör även i fortsättningen ske genom att Lagrådet avger
            rådgivande yttranden på begäran av regeringen eller ett riksdagsutskott.
            Vi ser således inte anledning att inrätta andra organ för att
            utföra förhandsgranskningen eller att göra Lagrådets yttranden
            rättsligt bindande i något avseende.”
          </p>
          <p xml:id="i-P824wAUNPTAvU2jr8AVnPf">
            Detta berör som synes frågan om abstrakt normprövning innan en
            lag antas. Någon mer utförlig argumentation i frågan om abstrakt
            normprövning i allmänhet finns inte i betänkandet och därmed inte
            heller någon diskussion om skillnaden mellan abstrakt normprövning
            i förväg respektive i efterhand.
          </p>
          <p xml:id="i-KeQmqoCPo5QWyQGRx2wGne">
            Vi ser här ett behov av ytterligare utredningsåtgärder. Det är
            angeläget att närmare analysera skälen för och emot att införa
            en möjlighet till abstrakt normprövning, antingen innan eller
            efter att en lag eller annan föreskrift antagits. Det är vidare
            angeläget att samtidigt utreda möjligheterna att inrätta en särskild
            domstol med uppgiften att utöva den abstrakta normprövningen,
            en författningsdomstol. Även andra sätt att organisera den abstrakta
            normprövningen kan övervägas i detta sammanhang, t.ex. att ge
            uppgiften till en särskild avdelning inom Högsta domstolen eller
            Högsta förvaltningsdomstolen. Detta bör ges regeringen tillkänna.
          </p>
        </div>
        <div xml:id="i-WEzucQ4ZdnGa59ULZYgGz" type="motSignatures">
          <list xml:id="i-MFjaC4LyMFaaKSwjWa6V1R">
            <item xml:id="i-7cTkY76VNNH2zK3zre9vsT" who="i-Pu4JFuoHUq5W6JaAtvinyz">
              Annicka Engblom (M)
            </item>
            <item xml:id="i-P4SmWzFqFBhY3Wh4SiZ8ps" who="i-YVn7bHWq33ziBuqm8fKFGq">
              Per-Ingvar Johnsson (C)
            </item>
            <item xml:id="i-YLMKvnscZGJjK7Ja8KoB3X" who="i-XNhzoo8e4qc1cM8U6t4ep8">
              Mathias Sundin (FP)
            </item>
            <item xml:id="i-7D4VJc7s34vTuNEuKuzMPN" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
