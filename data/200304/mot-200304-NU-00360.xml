<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-NU-00360">
  <teiHeader>
    <fileDesc>
      <titleStmt>
        <title>Nya former för entreprenörskap</title>
        <author corresp="i-JfXS8EFEqMfBiyryszrVvW">av Ann-Kristine Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nya former för entreprenörskap</title>
          <idno type="rdwebb">GR02N360</idno>
          <rs type="number">N360</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GR02N360/text</ref>
          <ref type="dokument_url_html">http://data.riksdagen.se/dokument/GR02N360</ref>
          <ref type="dokumentstatus_url_xml">http://data.riksdagen.se/dokumentstatus/GR02N360</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YReAj4T8PWK3QbxXgEneMx</idno>
            <name>Helena Zakariasén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9osx7gdXCsvHnf1J7JQnnY</idno>
            <name>Jarl Lander</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Tm6CkqvW55XWkdqUgBH82</idno>
            <name>Marina Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2w4mwXVrdD5jJJX2JZ7cBM</idno>
            <name>Tommy Ternemar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S3T4FdtdRSXPCFYXBzpPfo" type="signed"/>
        <correspContext corresp="i-S3T4FdtdRSXPCFYXBzpPfo">
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-YReAj4T8PWK3QbxXgEneMx"/>
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-9osx7gdXCsvHnf1J7JQnnY"/>
          <note type="signatory" corresp="i-6Tm6CkqvW55XWkdqUgBH82"/>
          <note type="signatory" corresp="i-2w4mwXVrdD5jJJX2JZ7cBM"/>
        </correspContext>
        <correspAction xml:id="i-VUsrMkFtDnXYCd9QunMDjX" type="referral">
          <date when="2003-10-15"/>
        </correspAction>
        <correspAction xml:id="i-K9BVPBisZ9LcXa7CAC1iTP" type="dismissal">
          <date when="2003-10-15"/>
        </correspAction>
        <correspAction xml:id="i-gZh7QRXT7bzLLKVp35MNk" type="submission">
          <date when="2003-10-07"/>
        </correspAction>
        <correspAction xml:id="i-Wy27XcrSE8YUnNLtvbv3eg" type="assigned"/>
        <correspContext corresp="i-Wy27XcrSE8YUnNLtvbv3eg">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_N_0360/mot_200304_N_0360-0001.pdf"/>
      <div xml:id="i-7NJwJa5Sj8tV77iRVo75rf" type="motHeader">
        <div xml:id="i-DzNb11ZMYH5ja8oywtKw3P" type="motTitle"/>
        <div xml:id="i-A1e5vQTWiH5t3aydZBPWXY" type="motSubmissionInfo"/>
      </div>
      <div xml:id="i-DSwtzhJRfpG73gohv5bjA9" type="motBody">
        <div xml:id="i-U3Lb7Z7WuAHAHaUZQNr5Ag">
          <p xml:id="i-V3vTthEg1mGZYJPnkHEkVt">
            2003/04 mnr: N360 pnr: s15017
          </p>
          <p xml:id="i-QZ6SNoQsc6bnm5pbcKhiHJ">
            Motion till riksdagen 2003/04:N360
          </p>
          <p xml:id="i-5wLNNnZiuu8NXee9B4id21">
            av Ann-Kristine Johansson m.fl. (s)
          </p>
          <p xml:id="i-TECXw2nuhfL1uKBUNHuj4N">
            Nya former för entreprenörskap
          </p>
          <p xml:id="i-SDqoFypCsQTFQLUHPc6vz">
            Förslag till riksdagsbeslut
          </p>
          <p xml:id="i-9Zx1LPgPDNgeHwjTSxmy9W">
            Riksdagen tillkännager för regeringen som sin mening vad i motionen
            anförs om behovet av att stärka nya former för entreprenörskap.
          </p>
          <p xml:id="i-D8dSpaNYw8GbGSU5vufEmT">
            Motivering
          </p>
          <p xml:id="i-EsE3MxfyXdiwWEXmqcPhvN">
            Möjligheterna att öka tillväxten och välfärden i samhället behöver
            stärkas genom att utveckla nya entreprenörskapsformer, kooperativa
            företag. Modern stressforskning visar att maktlöshet i arbetslivet
            är en allvarlig riskfaktor när det gäller hälsa. Nya forskningsresultat
            kring sambandet mellan inflytande över den egna arbetssituationen
            och sjukfrånvaron i sociala företag visar att många hälsorisker
            elimineras. Dessutom kan man se flera andra positiva resultat
            — ökad tillväxt, högre effektivitet, ökad kundnöjdhet, ökat brukarinflytande,
            mm. För att ta till vara de positiva hälso- och tillväxteffekterna
            bör strukturer som främjar det demokratiska entreprenörskapet
            stärkas och utvecklas. Den ökande ohälsan är både ett mänskligt
            och ett samhällsekonomiskt problem. Förändrade villkor i arbetslivet
            förs ofta fram som en starkt bidragande orsak till ökade sjukskrivningar
            och ökade kostnader för sjukförsäkringssystemet. Vid Institutet
            för psykosocial medicin, IPM, vid Karolinska Institutet bedrivs
            en del av den svenska och internationella stressforskningen. De
            har kunnat konstatera att det mest stressande och sjukdomsframkallande
            vi kan utsättas för är arbetsförhållanden som kombinerar litet
            beslutsutrymme och höga psykiska krav. Trender i vad vi kan förutsäga
            om framtidens arbetsliv ger viss anledning till oro, skriver IPM.
            Vad gäller de lågutbildade kommer troligen beslutsutrymmet att
            minska och de psykiska kraven att öka i de många korttidsanställningarna.
            Dessa grupper går också miste om den helande verkan som starka
            och långvariga sociala band till kollegerna innebär.
          </p>
          <pb facs="riksdagen-motions-pdf/data/200304/mot_200304_N_0360/mot_200304_N_0360-0002.pdf"/>
          <p xml:id="i-5oRiBdVgGFfzBKXjLJY4dn">
            2003/04:N360
          </p>
          <p xml:id="i-K4bGoywvjdkYC1A1Jpdnx9">
            I de många nya yrken som kräver hög utbildning och samtidigt
            drivs i projekt, i lösa nätverk, på mobila kontor etc verkar det
            hittills som om stigande psykologiska krav och bristen på socialt
            stöd uppvägs av att medarbetarna uppfattar arbetet som stimulerande
            och att de har stort inflytande över hur arbetsuppgifterna ska
            utföras. Men det finns dock anledning av vara uppmärksam på effekterna
            den här sortens arbetsliv har. Det har gjorts undersökningar av
            Mitthögskolan i Östersund om arbetsförhållandena vid 57 dagis
            på olika håll i Sverige. Alla dessa är drivna som så kallade sociala
            företag, dvs föräldrakooperativ, personalkooperativ av tidigare
            offentliganställda eller av frivilligorganisationer. Sådana företag
            driver idag nästan tio procent av all daghemsverksamhet. De sociala
            företagen blir fler även inom äldreomsorgen, hälsovården, på handikappområdet,
            inom skolan m fl sektorer. Två tredjedelar av medarbetarna i de
            57 sociala företagen sökte sig dit eftersom de först och främst
            ville ha meningsfulla jobb. En överväldigande majoritet tycker
            att det sociala företaget är den bästa arbetsplats de prövat —
            ökat inflytande, ökad frihet och ökat ansvar är nyckelord. Föräldrakooperativens
            och frivilligorganisationernas personal lägger till förbättrade
            kontakter med föräldrarna och kortare beslutsvägar. Forskning
            kring personalläggande inom landstingsområdet bekräftar bilden.
            Kalmar högskola har undersökt kooperativt personalövertagande
            av tandvården i Kronoberg och av hälsocentraler i Jämtland. Under
            en tioårsperiod har den avknoppade tandvården följts av Ekonomihögskolan
            vid Växjö universitet. Av högskolans senaste undersökning framgår
            att 69 procent av de anställda kände sig mer motiverade att gå
            till jobbet i dag jämfört med situationen före förändringen. Också
            bilden av förbättrad produktivitet i samband med förändrad organisationsform
            är entydig, menar forskarna. Den utlöser en ökad kreativitet.
            Det skapas dynamik och reaktioner som är till fördel för verksamheten.
            Mängder av produktivitets- och effektivitetshöjande åtgärder har
            vidtagits i de studerade exemplen. En förklaring är att hierarkierna
            har brutits i de nya företagen. Att man arbetar i sitt eget företag
            har givetvis stor betydelse, men storleken på verksamheterna spelar
            också in. Det handlar om speciella villkor för hur man utifrån
            den entreprenörsrollen marknadsför sig, bygger nätverk, skapar
            goda kundrelationer, utvecklar en bra arbetsmiljö och skapar team.
            I ett team är ledarskapet delat, man har gemensamma målsättningar
            och delat ansvar för resultatet. Man uppmuntrar också öppenhet
            och aktiv problemlösning. Denna typ av team ger god tjänstekvalitet
            när det gäller komplicerade och snabbt föränderliga arbetsuppgifter.
            Sammantaget visar forskning om demokratiskt företagande i kooperativ
            på att betydande hälso- och tillväxtvinster skulle bli resultatet
            av ett arbetsliv präglat av medarbetarnas inflytande över sin
            egen arbetssituation och där ett utvecklat och jämlikt samarbete
            mellan medarbetarna skapar ett starkt social stöd. Därför är det
            viktigt att forskning och kunskapsspridning kring det demokratiska
            entreprenörskapet främjas. Denna är idag spridd och splittrad
          </p>
          <pb facs="riksdagen-motions-pdf/data/200304/mot_200304_N_0360/mot_200304_N_0360-0003.pdf"/>
          <p xml:id="i-Q9LoFnDdA7qngDetSLZCZS">
            dels mellan en mängd olika vetenskapliga discipliner, dels mellan
            olika universitet och högskolor. Också det viktiga utbytet mellan
            det akademiska samhället och praktisk verklighet är endast delvis
            utvecklat och behöver stärkas. En inventering av kunskaper och
            kunskapsbehov behöver genomföras, åtgärder för att täppa till
            kunskapsluckor vidtas och stor vikt läggas vid högskolans tredje
            uppgift och kommunikationen mellan teori och praktik.
          </p>
          <p xml:id="i-NeLfgs7rfNw6pyhR5Zni1n" type="date">
            Stockholm den 2 oktober 2003
          </p>
          <p xml:id="i-6YhoBvsZsEEqsmWuru8G6m" type="signatureBlock">
            Ann-Kristine Johansson (s) Helena Zakariasén (s) Berit Högman
            (s) Jarl Lander (s) Marina Pettersson (s)
          </p>
          <p xml:id="i-S2cKsEFeiLyjEVeHiM5Zui">
            Tommy Ternemar (s)
          </p>
          <p xml:id="i-G68HAyKorujGvYmTWAGXTk">
            2003/04:N360
          </p>
        </div>
      </div>
    </body>
  </text>
</TEI>
