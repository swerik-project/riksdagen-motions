<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00521">
  <teiHeader>
    <fileDesc>
      <titleStmt>
        <title>Behovet av satsningar på infrastrukturen i Östergötland</title>
        <author corresp="i-N9Pi9YpD4nvtCEsVp2CGcX">av Staffan Danielsson m.fl. (c, fp, m, kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Behovet av satsningar på infrastrukturen i Östergötland</title>
          <idno type="rdwebb">GV02T521</idno>
          <rs type="number">T521</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T521/text</ref>
          <ref type="dokument_url_html">http://data.riksdagen.se/dokument/GV02T521</ref>
          <ref type="dokumentstatus_url_xml">http://data.riksdagen.se/dokumentstatus/GV02T521</ref>
          <ref type="doc">http://data.riksdagen.se/fil/47830A2F-A809-484F-8790-A731DDFBC980</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HsdoPWcX6xM1Um6MXkmUDW" type="signed"/>
        <correspContext corresp="i-HsdoPWcX6xM1Um6MXkmUDW">
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-SS4MgL3HhkwCjKYAxgBPkd"/>
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-BhvdWxDCeoQxRtsk5ZwJSr" type="referral">
          <date when="2007-10-16"/>
        </correspAction>
        <correspAction xml:id="i-McYZFa1No7Kve8HERuCDmQ" type="dismissal">
          <date when="2007-10-16"/>
        </correspAction>
        <correspAction xml:id="i-5gcZsaUopiYY4mYbVckPow" type="numbering">
          <date when="2007-10-09"/>
        </correspAction>
        <correspAction xml:id="i-JphsoM19YYmzJaWUkhZpC2" type="submission">
          <date when="2007-10-05"/>
        </correspAction>
        <correspAction xml:id="i-L3zgH3bq94gFrHBdhet2fQ" type="transfer">
          <date when="2007-10-04"/>
        </correspAction>
        <correspAction xml:id="i-JvvK3PcB5R2AavyikZxzrU" type="assigned"/>
        <correspContext corresp="i-JvvK3PcB5R2AavyikZxzrU">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9gnsJYkN9sxWvBrhHynwdP" type="motBody">
        <div xml:id="i-G7DLQeb6u8t2Hh11QzcsaH" type="motProposal" subtype="förslag">
          <head xml:id="i-6jZBhrkxezReUpjZ4uQ9P3">
            Förslag till riksdagsbeslut
          </head>
          <list xml:id="i-QzbYvSv5g7kfEhVgB9pyhr" style="ol">
            <item xml:id="i-BA7LbGG74DEpCSYri4hTxo">
              Riksdagen tillkännager för regeringen som sin mening vad som
              anförs i motionen om behovet av satsningar på infrastrukturen
              i Östergötland.
            </item>
            <item xml:id="i-MYzihZ59sLoP2k15dGHycw">
              Riksdagen tillkännager för regeringen som sin mening vad som
              anförs i motionen om att i långtidsplanen för järnvägsinvesteringar
              för 20102019 säkra ett tidigt igångsättande av Projekt Ostlänken.
            </item>
          </list>
        </div>
        <div xml:id="i-4vh2q263NGZBvRrXkXeXRR" type="motContent">
          <head xml:id="i-4Hi9JWc7rTTE6jpRfKyHM3" type="h1">
            Motivering
          </head>
          <p xml:id="i-JuH2KpXotnBgoWM1FXDTTz">
            Östergötland är en dynamisk region med goda förutsättningar.
            Det finns dock även bekymmer, och befolkningsutvecklingen i länet
            är sämre än i t.ex. Mälardalen. Sysselsättningen och arbetslösheten
            utvecklas åt rätt håll, men tyvärr sämre än på de flesta andra
            håll i landet.
          </p>
          <p xml:id="i-N1TPfhisiCRJu7X9TB5DAb">
            Östergötlands centrala läge stärker länets framtidspotential.
            En hög standard på infrastrukturen spelar en avgörande roll för
            näringslivets expansion, tillkomsten av nya arbetstillfällen och
            hela regionens utveckling. Människors möjlighet att bo, arbeta
            eller studera där de önskar blir större med god infrastruktur.
          </p>
          <p xml:id="i-Q2FYuNw3rMXsMAexh2hZbg">
            Viktiga trafikstråk genomkorsar Östergötland, och det ligger
            i både länets och landets intresse att dessa håller hög klass.
            En kraftfullare järnvägsförbindelse mellan länet och Stockholm
            Ostlänken är trängande nödvändig liksom väginvesteringar vid Motala,
            Vadstena och Söderköping samt sammanbindningslederna (väg och
            järnväg) mellan Östergötland och Kalmar och norrut.
          </p>
          <p xml:id="i-DYZJpjuwBZ6Py5gsM8yM8L">
            De båda järnvägsprojekten Europakorridoren (StockholmHamburg)
            och Götalandsbanan (StockholmLinköpingGöteborg) är av största
            vikt för Sverige. Ostlänken mellan Järna och Linköping samt Citybanan
            i Stockholm utgör en avgörande länk.
          </p>
          <head xml:id="i-DRFBMMeNHsrzQiqWvhtiZK" type="h1">
            Järnvägar
          </head>
          <p xml:id="i-BWQUhvoLfi2wAbjzS2uhEE">
            Två av landets viktigaste järnvägsstråk genomkorsar Östergötland:
            södra stambanan och godsstråket till Hallsberg. Båda dessa järnvägar
            uppvisar i dag oroande kapacitetsbrister. Ordentliga satsningar
            på järnvägsnätet i vår region skulle stärka såväl Östergötland
            som regionen men också betyda mycket för utvecklingen av hela
            landet. Det är bra att utbyggnaden av dubbelspår mellan Mjölby
            och Motala är på gång!
          </p>
          <p xml:id="i-DuQDywq84gZv9KuEoxXdmN">
            För Östergötlands utveckling är förbindelserna med Storstockholmsområdet
            avgörande, men också kommunikationerna söder och väster ut är
            viktiga för utvecklingen av regionen. Höghastighetsjärnväg av
            europeiskt snitt behövs i Sverige för att minska vårt avståndshandikapp
            både inom landet och mot kontinenten samt för att öka möjligheterna
            till ökad interregional och regional trafik. En utbyggnad av en
            höghastighetsjärnväg skulle innebära både bättre trafiksäkerhet
            och mindre belastning på miljön.
          </p>
          <p xml:id="i-UUDjhD9U7VzQ4ADwt6KNFm">
            Med ökande oljepriser och klimathot är det såväl sannolikt som
            önskvärt att alltfler vill åka tåg och transportera gods via järnväg.
            En överflyttning av såväl person- som godstrafik från andra trafikslag
            till järnväg kräver dock att järnvägen får tillräckligt bra kvalitet
            och komfort och att kapaciteten ökar. Det behövs täta avgångar
            och restiderna måste nedbringas till nivåer som exempelvis StockholmKöpenhamn
            under 3 timmar och StockholmGöteborg på ca 2 timmar. Då blir tåget
            ett tydligt alternativ till flyget för längre sträckor och för
            bilen på kortare sträckor.
          </p>
          <p xml:id="i-P7eRPQDcpSo39abTWmvBCD">
            Idag går trafiken till Stockholm från Östergötland på dubbelspår
            över Katrineholm, som anpassats för X 2000, samt på enkelspår,
            med bitvis låg hastighet via Nyköping. Ostlänken beräknas kunna
            sammanföra invånare i landets största, femte största och sjätte
            största stad på ungefär en timme. Denna möjlighet skulle skapa
            helt nya möjligheter för pendling mellan två av landet s största
            arbetsmarknadsregioner och därmed bidra till en kraftfull regi
            onförstoring och tillväxt i östra Sverige.
          </p>
          <p xml:id="i-84uAgN6jUU5yntdC8bnhiL">
            Ostlänken är planerad att passera Nyköping me d god anslutning
            till Skavs ta flygplats som i så fall blir en allt viktigare flygplats
            för såväl Östergötland, Södermanland som Stockholmsregionen.
          </p>
          <p xml:id="i-6wq5daEX2tVEm8xQSkFoDQ">
            Det är glädjande att Citybanan i Stockholm kommer att förverkligas
            liksom att arbetet med Ostlänken drivs vidare. Ostlänken har nyligen
            bedömts av Banverket vara lämpligt för OPS-prövning (Offentligt-Privat-Samarbete).
            Remissvaren till regeringen över Banverkets förslag till revidering
            av gällande nationella plan visar att stödet för Ostlänken ökat
            ytterligare. Inte minst näringsliv, universitet och SJ har framhållit
            projektets strategiska betydelse.
          </p>
          <p xml:id="i-HWaCP5yEn5fJheVmNDqSKa">
            Vi anser att Ostlänken utifrån ett riksperspektiv behöver förverkligas
            med allra högsta prioritet, vilket även det regionala engagemanget
            och möjligheten till en OPS-lösning kraftfullt understryker. Mot
            denna bakgrund föreslår vi att regeringen i långtidsplanen för
            väginvesteringar för 20102019 säkrar ett tidigt igångsättande
            av projekt Ostlänken.
          </p>
          <p xml:id="i-9AunKgHyLfCaVgHB3W6hVn">
            Pendeltågstrafiken i länet har betytt oerhört mycket för att
            knyta ihop Östergötland och de två största städerna. Nya stationer
            har projekterats och kommer att byggas i samband med dub belspårets
            tillkomst på sträckan Mjöl by och Motala. Det befintliga pendeltågsnätet
            utökas sålunda samtidigt som regionen förmerar värdet av de infrastruktursatsningar
            som görs. Fortsatt utveckling av pendeltågstrafiken är av stor
            vikt för det regionala resandet och fler stationer planeras och
            kan komma att etableras när Ostlänken förverkligas. Stångådals-
            och Tjustbanorna fyller viktiga regionala och interregionala funktioner
            som kommunikationsleder. Här krävs fortsatta investeringar för
            att upprätthålla en fungerande trafik med moderna restider.
          </p>
          <p xml:id="i-Gkg142FGd5CR11z7pH49QW">
            Slutligen kan det konstateras att om det byggs järnväg i strategiska
            korridorer är det således fullt möjligt att kombinera tillväxt
            med mindre utsläpp och högre säkerhet.
          </p>
          <head xml:id="i-PibQWPNTCXZN81N1W5R1Vz" type="h1">
            Vägar
          </head>
          <p xml:id="i-Jn8aitWKk5GJhHdqh6KC1C">
            Goda kommunikationer, också på väg, är av avgörande betydelse
            för utvecklingen i en region. Snabba och säkra transporter värderas
            högt av de många företag som arbetar efter just-in-time. Östergötland
            har ett mycket värdefullt strategiskt läge med flera regiongenomgående
            landsvägar som utgör en mycket viktig del av det nationella stamvägnätet.
            Flera av dessa vägar är i akut behov av trafiksäkerhets- och standardhöjande
            åtgärder.
          </p>
          <p xml:id="i-8s7y2seVuoJrDgsgGZKZ23">
            Det är av största vikt att det avsätts tillräckliga medel för
            investeringsprojekt i Östergötland i den nationella vägplanen.
            Det räcker inte med att vissa trafiksäkerhetsåtgärder kommer att
            genomföras. Vägverkets interna planeringsprocess för väginvesteringar
            får inte bortse från de behov som finns av utbyggnad av vägnätet
            i den fjärde största storstadsregionen i landet.
          </p>
          <p xml:id="i-Ro8PttPdi84RaecADXeN2N">
            Riksväg 50 som går genom Motala och Vadstena har akuta behov
            av bl.a. en bro över Motalaviken och en anslutning av riksväg
            50 till Europaväg 4 via nuvarande riksväg 32. Bron har planerats
            i 65 år, och det är hög tid att projektet genomförs. Motala har
            idag tung genomfartstrafik genom stadskärnan med de risker för
            trafiksäkerhet, stadsmiljö och olyckor med farligt gods som det
            medför. Kommunerna längs Bergslagsdiagonalen är överens om att
            bron över Motalaviken är det viktigaste projektet längs hela Bergslagsdiagonalen.
            Fler än 500 000 tunga fordon passerar Motala varje år. Flera allvarliga
            olyckor har redan inträffat, men lyckligtvis har varken människor
            eller miljö ännu kommit till skada. En bro skulle göra vägen 2
            kilometer kortare, vilket skulle spara 5 miljoner fordonskilometer
            per år och ge en tydlig reducering av koldioxidutsläppen. Det
            är också angeläget att riksväg 50 söderut mellan Motala och Ödeshög
            rustas upp och att byggandet av en förbifart vid Vadstena fullföljs.
            Vi anser att staten måste hitta ekonomiska lösningar så att förbättringarna
            kan genomföras tidigare än de årtal kring 2015 som nämns i Vägverkets
            reviderade investeringsplan. Det är därför glädjande att bron
            över Motalaviken med tillhörande anslutning till E 4:an av Vägverket
            rangordnas högst bland de potentiella projekt för Offentlig-Privat-Samverkan
            som finns med i verkets OPS-rapport till regeringen. Bron över
            Motalaviken är unik genom att den, enligt Vägverkets beräkningar,
            helt skulle kunna finansieras med hjälp av broavgifter. Härutöver
            är Motala kommun redo att investera 100 miljoner kronor i broprojektet
            och den därmed sammanhängande omläggningen av riksväg 50 genom
            Motala.
          </p>
          <p xml:id="i-LWoKCXUKtsHj3fJYASMXsp">
            Staten måste också prioritera E 22 och att få bort köerna genom
            Söderköping och vid kanalen samt en bättre genomfartslösning i
            Norrköping. De spännande planerna på att lyfta båtarna över E
            22 vid Söderköping kan tillsammans med en möjlig OPS-lösning vara
            avgörande pusselbitar för att få igång projektet tidigare än nu
            gällande planering, vilket vi helhjärtat stöder.
          </p>
          <p xml:id="i-GcHXZMZrjpg6vpEpEmZcqM">
            För det regionala vägnätet är det viktigt att regionen erhåller
            en rättvis ram som möjliggör upprustningar, t.ex. är väg 35 mellan
            Linköping och Västervik i starkt behov av förbättringar liksom
            genomfarterna vid Kisa och Finspång.
          </p>
          <head xml:id="i-DT4QBXeJ8aC94qyaenQ6th" type="h1">
            Flyg
          </head>
          <p xml:id="i-AgfZyTLHr9YWa7dDpodFVh">
            Betydelsen av snabba och tillgängliga flygförbindelser är en
            mycket viktig framgångsfaktor för regionens utveckling. Östergötland
            har i dag två civilflygplatser, vilkas kapacitet torde vara tillräckliga
            i ett medellångt perspektiv. Flygplatsernas nuvarande lokaliseringar
            i länet har brister från såväl miljö- som säkerhetssynpunkt, vilket
            inger oro i ett längre framtidsperspektiv. Det är därmed osäkert
            om nuvarande flygplatser kan möta framtida behov av förväntade
            ökande resandeströmmar. Ett utredningsarbete bör därför initieras
            med syfte att få fram ett gediget underlag för en långsiktigt
            hållbar lösning för en regionflygplats i Östergötland. Inom ramen
            för detta arbete ska olika tänkbara alternativ prövas förutsättningslöst.
          </p>
          <head xml:id="i-FJ5EYJbAjVw7tNQ1eQ1yBv" type="h1">
            Hamn och sjöfart
          </head>
          <p xml:id="i-HjKFGHpjvthh5Ju86R2LF6">
            Geografiskt är det för regionen naturligt att tänka sig en utveckling
            av kontakterna med Östeuropa. Detta gäller såväl person- som frakttrafik.
            Norrköpings hamn har därvid förutsättningar att kunna bli ett
            viktigt centrum för Östersjötrafiken med destination till bl.a.
            de baltiska staterna. Hamnkapaciteten måste därför dimensioneras
            för detta och tillfartsvägar byggas ut och miljösäkras för att
            klara de framtida kraven. Detta gäller i synnerhet väg 51. Norrköpings
            hamns förutsättningar för att utvecklas till ett nordiskt centrum
            för färje- och godstrafik till och från bl.a. de baltiska staterna
            bör utredas, och vi utgår från att Norrköping kommer att pekas
            ut som en av de strategiska hamnarna i Sverige. Vi hänvisar till
            en separat motion från oss om detta.
          </p>
          <p xml:id="i-RDrR4awCALPxVKuxm6tgkq">
            För att uppnå effektiva godstransporter och de miljötransportpolitiska
            målen måste de olika godstransportslagen samverka. Intermodala
            transportlösningar är viktiga för att flytta över långväga transporter
            från väg till järnväg och sjöfart.
          </p>
          <p xml:id="i-XGRixB97TYH4wWCWQyb7MR">
            Spårkapaciteten för godstrafik till Norrköpings hamn över Händelö
            måste förstärkas.
          </p>
          <p xml:id="i-Jtwog9xSTTPYAeiySnYufu">
            Det statliga bansystemet behöver ha en direkt förbindelse med
            hamnen. Det är också angeläget att Pampushamnen får en fungerande
            förbindelse med järnvägen. Därmed skulle direktförbindelse upprättas
            med Hallsberg och godsstråken över Bergslagen. Breddning och fördjupning
            av inseglingsrännan ger ökad tillgänglighet och säkrare insegling.
            Denna åtgärd är därför en viktig förutsättning för hamnens vidare
            utveckling.
          </p>
          <p xml:id="i-XUKZgjeUuE1imPCoCpcKJP">
            Den dramatiska höjningen av lotsavgifterna under åren 19992004
            utgör ett allvarligt problem för Norrköpings hamn. Dagens system
            medverkar också till att snedvrida konkurrensen med negativa konsekvenser
            för en inlandshamn som Norrköping. Vi anser att lotsavgifterna
            måste utformas konkurrensneutralt mellan kusthamnar och inlandshamnar.
          </p>
          <p xml:id="i-EUMvc46RRHRnuJcHs3U7Dr">
            Norrköpings strategiska läge i Östersjöregionen är en mycket
            viktig tillgång för hela Östergötland. Norrköping är också en
            viktig knutpunkt i hela landets strategiska godsnät. De fyra trafikverken
            Vägverket, Banverket, Sjöfartsverket och Luftfartsverket har pekat
            ut Norrköping som en intermodal nod i den nordiska triangeln tillsammans
            med Stockholm, Göteborg och Malmö.
          </p>
          <p xml:id="i-CkN5Nw76cYVNiHn64BM1DS">
            Det offensiva s.k. Norrköpingspaketet består av fyra delar.
          </p>
          <p xml:id="i-33nDURcCT7D29Mhxnam4Mu">
            Väganslutning till Norrköpings hamnNorrleden som innebär en ny
            väganslutning från E 4:an, riksväg 51 och riksväg 55/56 till Händelö.
            Detta är en del av framtida väg E 22förbifart Norrköping.
          </p>
          <p xml:id="i-68WBJDkwb39RRXxjukm3KP">
            Ny spåranslutning till Norrköpings hamn, kombiterminal på Händelö
            och eventuellt ny godsbangård. Eftersom hamnen är en TEN-T-anläggning
            av riksintresse är det av stor vikt att det statliga bansystemet
            har en direkt förbindelse med hamnen.
          </p>
          <p xml:id="i-NmAmqB8gBvLABnbmKSEzyB">
            Riksväg 51förbifart Svärtinge. En stor del av trafiken på riksväg
            51 utgörs av tunga transporter till och från Norrköpings hamn.
            I hamnen finns landets starkaste tyngdlyftkran, och vägens standard
            är därför av stor betydelse för hamnen och näringslivet i regionen.
            Detta projekt är nu framme vid genomförande efter flera års fördröjning.
          </p>
          <p xml:id="i-NBYhDG1yi5hyQtmpDZiqqe">
            Breddad inseglingsränna till Norrköpings hamn. Breddning och
            fördjupning av inseglingsrännan syftar till att ge hamnen en säkrare
            insegling och större tillgänglighet.
          </p>
          <p xml:id="i-4PCfbondyXtZxbYVWKnVJA">
            Åtgärden är därför en viktig del i hamnens fortsatta utveckling.
          </p>
          <p xml:id="i-CgQTfnjPdeBbiJnffBNAix">
            Dessa förslag är resultatet av ett brett samarbete kring infrastrukturfrågor.
            Aktörerna återfinns på nationell, regional och lokal nivå. Det
            är av största vikt att ambitionerna i detta paket får stöd på
            alla nivåer, inte minst den nationella.
          </p>
        </div>
        <div xml:id="i-JVZCRNKTg5tem94AF7rLs" type="signatureBlock">
          <list xml:id="i-Q7dvg1qXepKXR2temhP6Pi">
            <item xml:id="i-CXDoQbQe9ZTbuXiYU4RNzP" who="i-N9Pi9YpD4nvtCEsVp2CGcX" type="signature">
              Staffan Danielsson (c)
            </item>
            <item xml:id="i-VHGT58fSsyGAgThamCCrgb" who="i-SS4MgL3HhkwCjKYAxgBPkd" type="signature">
              Karin Granbom (fp)
            </item>
            <item xml:id="i-KVnK4KfJCAbwmQzdzpxSrW" who="i-W6BJ44rcZjp5pD28NhHrCf" type="signature">
              Gunnar Axén (m)
            </item>
            <item xml:id="i-EALWDWHcikri7acqXUGfA7" who="i-EFJ93MgPh6dJrzDB1Tt657" type="signature">
              Yvonne Andersson (kd)
            </item>
            <item xml:id="i-4QxJCPt4u7DdxZKhGFsyYs" who="i-BZ7PcK8D1efvHXsafGEMKE" type="signature">
              Andreas Norlén (m)
            </item>
            <item xml:id="i-VXojxdEND1JgtfUyScDNqd" who="i-Q1WPoNtt1578KMfEZ5TLkK" type="signature">
              Betty Malmberg (m)
            </item>
            <item xml:id="i-SVCV7LD68eQdK66UvzZ7qs" who="i-Ev6Dx3pWj2WT32VGQpabaz" type="signature">
              Finn Bengtsson (m)
            </item>
          </list>
        </div>
      </div>
    </body>
  </text>
</TEI>
