<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KrU-00267">
  <teiHeader>
    <fileDesc>
      <titleStmt>
        <title>Värnande och utvecklande av scenkonsten</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Värnande och utvecklande av scenkonsten</title>
          <idno type="rdwebb">GV02Kr267</idno>
          <rs type="number">Kr267</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GV02Kr267/text</ref>
          <ref type="dokument_url_html">http://data.riksdagen.se/dokument/GV02Kr267</ref>
          <ref type="dokumentstatus_url_xml">http://data.riksdagen.se/dokumentstatus/GV02Kr267</ref>
          <ref type="doc">http://data.riksdagen.se/fil/7CAC7BC9-41AB-4117-9D9F-1CDDBF557F70</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4WeZqMgAvjjgMCBvPeq4v5" type="signed"/>
        <correspContext corresp="i-4WeZqMgAvjjgMCBvPeq4v5">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-5CH7vHLGXLfDB5Tn7xx95V"/>
        </correspContext>
        <correspAction xml:id="i-Y941UzPtWo1iDSmHmAb962" type="referral">
          <date when="2007-10-16"/>
        </correspAction>
        <correspAction xml:id="i-YLCfq2qnLLdBkfQE16ZBSq" type="dismissal">
          <date when="2007-10-16"/>
        </correspAction>
        <correspAction xml:id="i-TxJeoXNPSCkafhH7CV1ZQi" type="numbering">
          <date when="2007-10-05"/>
        </correspAction>
        <correspAction xml:id="i-G3F2oY3vmYMCLoaWaBKErE" type="submission">
          <date when="2007-10-04"/>
        </correspAction>
        <correspAction xml:id="i-Stt88cExnZ38DtvCYRLzTo" type="transfer">
          <date when="2007-10-03"/>
        </correspAction>
        <correspAction xml:id="i-KKaNFseSfH1bEPQ9vfRcBq" type="assigned"/>
        <correspContext corresp="i-KKaNFseSfH1bEPQ9vfRcBq">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Nb1a9xbQD9VJeKozHVCsg7" type="motBody">
        <div xml:id="i-JWLWz4WTL8sWVXuTxK5pvG" type="TOC">
          <head xml:id="i-E4QhJYrVLqxyxuUTcTWu5X">
            1 Innehållsförteckning
          </head>
          <list xml:id="i-4R4a9AZofFpTN2LdpvpfBy">
            <item xml:id="i-6FkYnzWEvoJZthrtweX3RF">
              1 Innehållsförteckning 1
            </item>
            <item xml:id="i-ADkxsx7iQ2w9LkctKFsSW1">
              2 Förslag till riksdagsbeslut 2
            </item>
            <item xml:id="i-AhBRCyWFsfD5pbLwZL94wg">
              3 Inledning 4
            </item>
            <item xml:id="i-GtmHhqq2qBe6jxuGwUHUmc">
              4 Scenkonsten ska vara icke-diskriminerande och inkluderande
              4
            </item>
            <item xml:id="i-7Y9w7iqo1iveCMWXcUj3YQ">
              5 Den fria scenkonsten 5
            </item>
            <item xml:id="i-64kZ7Stpw6mz19hUf4tK9G">
              6 Handlingsprogram för dansen 6
            </item>
            <item xml:id="i-EAgw3zyT5ZAWbShUcFjkUF">
              7 Scenkonstpensionerna 6
            </item>
            <item xml:id="i-LKDKMaPXscde7vKNZmMdkb">
              8 Teater-, dans- och musikallians 7
            </item>
            <item xml:id="i-AzBJVCQavbqf7dewyw33d8">
              9 Riksteatern och obalansen i budgetpropositionen 8
            </item>
            <item xml:id="i-N2oQADToFsBFPS7yVt6YvQ">
              10 Rese- och traktamentsregler 8
            </item>
            <item xml:id="i-5ntLY5wbhMHcZtwh7TDugp">
              11 Centrumbildningarna 9
            </item>
            <item xml:id="i-S5kujv7th58KZzYKFiume5">
              12 Arrangörsstöd 9
            </item>
            <item xml:id="i-HFwaqEk43r5aaRgb8cn7Gy">
              13 Släpp fram alla musikgenrer 9
            </item>
            <item xml:id="i-PnZpbjupFszGAjJ75ZqkiY">
              14 Folk- och världsmusik 10
            </item>
            <item xml:id="i-Pn8RG5fZnbpkQwzhLsqi7b">
              15 Samarbete mellan amatörer och professionella 11
            </item>
            <item xml:id="i-YMsynyEfKJisBVi3L3Jttc">
              16 Länsteatrar och länsmusikinstitutioner 12
            </item>
          </list>
        </div>
        <div xml:id="i-TsfUXKMwL5YDqzKGgrVrWP" type="motProposal" subtype="förslag">
          <head xml:id="i-QtNfa2CxBgY7n6j86eaPYm">
            2 Förslag till riksdagsbeslut
          </head>
          <list xml:id="i-6ypStPMqpyrPTRM5bYdp6G" style="ol">
            <item xml:id="i-RirX2XRZKnUNP6R5SUfZWB">
              Riksdagen tillkänna ger för regeringen som sin mening vad som
              anförs i motionen om att regeringen snarast bör ta fram en åtgärdsplan
              för en icke-diskriminerande och inkluderande scenkonst.
            </item>
            <item xml:id="i-LgrfMSsHfHtupCYJ3eGfyw">
              Riksdagen beslutar att öka bidraget till den fria scenkonsten
              i anslag 28:7 Bidrag till vissa teater-, dans- och musikändamål
              med 60 miljoner kronor i enlighet med vad som anförs i motionen.
            </item>
            <item xml:id="i-NojnuDoBw1Xmt169yZfHRo">
              Riksdagen tillkännager för regeringen som sin mening vad som
              anförs i motionen om att regeringen bör verka för treåriga avtalsperioder
              i Kulturrådets bidragsgivning men också i myndighetens dialog
              med kommuner och landsting eller regioner.
            </item>
            <item xml:id="i-JWs8nb1UZL18smkr3rk9nw">
              Riksdagen beslutar avsätta 15 miljoner kronor årligen till anslag
              28:7 Bidrag för vissa teater-, dans- och musikändamål för uppföljning
              av Handlingsprogram för dansen.
            </item>
            <item xml:id="i-GEzp9RKYnRg6hStfTB2kEJ">
              Riksdagen beslutar att till anslag 28:7 Bidrag till vissa teater-,
              dans- och musikändamål avsätta dels 5 miljoner kronor för att
              lösa frågan med den fria scenkonstens pensioner, dels 30 miljoner
              kronor för att komma till rätta med de problem som rör institutionsscenernas
              pensioner, såväl Kåpan som sångares och dansares tidigare pensionsavgång
              och karriärväxling, sammanlagt 35 miljoner kronor.
            </item>
            <item xml:id="i-CGKXLsSAbjYwQgsmZeEbNe">
              Riksdagen beslutar att avsätta 10 miljoner kronor utöver regeringens
              förslag till anslag 28:2 Bidrag till allmän kulturverksamhet,
              utveckling samt internationellt kulturutbyte och samarbete för
              utbyggnad av Teateralliansen.
            </item>
            <item xml:id="i-DSrnBHCuauGNeNbHbrkV97">
              Riksdagen beslutar att avsätta ytterligare 11 miljoner kronor
              årligen utöver vad regeringen föreslagit till anslag 28:5 Bidrag
              till Operan, Dramaten, Riksteatern, Dansens Hus, Svenska rikskonserter
              och Drottningholms slottsteater och samtidigt minska samma anslag
              med 10 miljoner kronor motsvarande den av regeringen föreslagna
              engångssatsningen på Operan.
            </item>
            <item xml:id="i-69tWQB4jGLR5Gn3mc4MDot">
              Riksdagen tillkännager för regeringen som sin mening vad som
              anförs i motionen om att frilansande konstnärer ska behandlas
              skattemässigt på samma sätt i fråga om rese- och traktamentsersättningar
              som andra yrkes­grupper. 1
            </item>
            <item xml:id="i-T6Y8GxVFw6uUdqzqVwnMXA">
              Riksdagen beslutar att tillföra 5 miljoner kronor till scenkonstens
              centrumbildningar för juridisk och ekonomisk rådgivningsverksamhet
              i enlighet med vad som anförs i motionen; dessa medel förs till
              anslag 28:2 Bidrag till allmän kulturverksamhet, utveckling samt
              internationellt kulturutbyte och samarbete.
            </item>
            <item xml:id="i-XHhPi87h9C6sy1J9azBxfJ">
              Riksdagen beslutar att tillföra ytterligare 5 miljoner kronor
              till anslag 28:2 Bidrag till allmän kulturverksamhet, utveckling
              samt internationellt kulturutbyte och samarbete, för stöd till
              musikarrangörsföreningar.
            </item>
            <item xml:id="i-N2PtSBFtrayXtnTU9hjvA5">
              Riksdagen begär att regeringen återkommer med förslag till hur
              fler musikgenrecentrum kan inrättas utan att det innebär neddragning
              av satsningar som gjorts på vissa genrer.
            </item>
            <item xml:id="i-RKKiFbzKhCPejXnPgM9Ds2">
              Riksdagen begär att regeringen återkommer till riksdagen med
              en handlingsplan för hur folk- och världsmusiken ska kunna ges
              ett förhållandevis rättmätigt utrymme i de kulturpolitiska satsningarna
              i ett internationaliserat kulturliv.
            </item>
            <item xml:id="i-7Wy7Re5NVDPcZmWXdeaC3i">
              Riksdagen tillkännager för regeringen som sin mening vad som
              anförs i motionen om att tillsätta en arbetsgrupp som får till
              uppgift att ta fram en modell för samarbete mellan yrkesverksamma
              scenkonstnärer och amatörer där båda parter kan delta på jämlika
              villkor.
            </item>
            <item xml:id="i-Lz6BFjjX7teBjYh1g1JzwJ">
              Riksdagen beslutar i enlighet med vad som anförs i motionen om
              att tillföra 60 miljoner kronor till anslag 28:6 Bidrag till regional
              musikverksamhet samt regionala och lokala teater-, dans- och musikinstitutioner
              varav 40 miljoner kronor ska gå till länsteatrarna och 20 miljoner
              kronor till länsmusikverksamheterna.
            </item>
          </list>
          <p xml:id="i-Rx6A6GTAzXY2misrKycdTr">
            1 Yrkande 8 hänvisat till SkU.
          </p>
        </div>
        <div xml:id="i-8uzD6q5i6JmL38Kf6Pnd4s" type="motContent">
          <head xml:id="i-UhLLXsfk7knBPXYRKahp1Y" type="h1">
            3 Inledning
          </head>
          <p xml:id="i-Go1TnWJasrQC42SE697G7j">
            Vänsterpartiet ser scenkonsten som ett självklart tillväxtområde
            där samhället ska ta ett brett och fördjupat ansvar genom en stark
            offentlig finansiering. Vi vill skapa strukturella förutsättningar
            som ger scenkonsten möjlighet att utvecklas konstnärligt och att
            expandera. En förutsättning för att kunna expandera och utveckla
            scenkonsten är ett nätverk av institutioner för teater, dans och
            musik, den fria scenkonsten med fria grupper och koreografer nationellt,
            regionalt och lokalt samt en rad olika arrangörer.
          </p>
          <p xml:id="i-CTcsEVjUy1CwSD5yxxqPrA">
            Väl fungerande institutioner är en förutsättning för det fria
            skapandet, och en målmedveten satsning på den fria scenkonsten
            är ett nödvändigt komplement till institutionerna. Utifrån detta
            synsätt finns alltså ingen konkurrenssituation mellan institutionerna
            och den fria scenkonsten. Detta gäller också förhållandet mellan
            våra regionala scener och Riksteatern. Inte heller ser vi någon
            motsättning mellan de statsbidragsberättigade institutionernas
            och verksamheternas konstnärliga frihet och de krav som samhället
            ställer, eller bör ställa, på dessa vad gäller att de ska vara
            icke-diskriminerande utifrån kön, klass, etnicitet, sexuell läggning
            och eventuella funktionshinder.
          </p>
          <p xml:id="i-Hf4a2FTPKYSYWpQLAecaoY">
            Den konstnärliga utvecklingen såväl på teater- och danssidan
            som på musikens område hotas i dag på många håll av urholkade
            anslag det handlar om brist på kompensation för pris- och löneökningar
            och om det fortfarande olösta problemet med lokalhyrorna. Dessa
            frågor behandlar Vänsterpartiet i motionerna Kr213 och Kr241.
          </p>
          <head xml:id="i-52vaUe87C7mZNUogrGWE7C" type="h1">
            4 Scenkonsten ska vara icke-diskriminerande och inkluderande
          </head>
          <p xml:id="i-7d4bTJ5eWAxAqnza5YDrkd">
            Scenkonsten ska vara icke-diskriminerande utifrån kön, klass,
            sexuell läggning, etnicitet, funktionshinder osv. I förra årets
            motion jämförde vi svensk scenkonstpolitik med den i England,
            där man infört ett system där institutionerna på ett aktivt sätt
            åtar sig att följa en icke-diskriminerande, inkluderande ordning.
            Institutionerna redovisar varje år de åtgärder som vidtagits på
            området samt hur kraven på mångfald uppfylls.
          </p>
          <p xml:id="i-XVNPap5PrYEX2Fo15nHhPb">
            Kontrollen är en förutsättning för att institutionen ska erhålla
            allmänna medel. Detta är stadgat i lag. Uppfylls inte kraven utgår
            inget anslag. Vi menar att det inte är tillräckligt att hänvisa
            till regleringsbrev, där institutioner och andra verksamheter
            är ålagda att arbeta med jämställdhets- och mångfaldsfrågor. En
            uppföljning av verksamhetens åtaganden måste ske regelbundet och
            sanktionsmöjligheter finnas när målen inte är uppfyllda, förutsatt
            att man från verksamhetens sida inte på ett tillfredsställande
            sätt kan förklara varför man inte lyckats bättre.
          </p>
          <p xml:id="i-MJJXADT3N4KyafWJpQkBya">
            Enligt budgetpropositionen kommer regeringen att genomföra satsningar
            för att bidra till en mer jämställd scenkonst och kultursektor.
            Tre miljoner kronor kommer att avsättas under tre år för satsningar
            eller projekt inom främst scenkonstområdet. Det är inte något
            stort belopp, men det kan göra nytta om det används rätt. Dock
            framgår inte av propositionen varifrån pengarna hämtas, bara att
            de tas inom utgiftsområdet.
          </p>
          <p xml:id="i-YMxkxLVRU6dQ4T2sxq5muv">
            Vänsterpartiet har välkomnat betänkandet från Kommittén för jämställdhet
            inom scenkonstområdet , Plats på scen (SOU 2006:42), och emotser
            nu en snabb hantering av ärendet.
          </p>
          <p xml:id="i-H3wjBUNtygshm76VN6V2EG">
            Vi har tidigare motionerat om åtgärder mot den bristande jämställdheten
            inom musiksektorn. I utskottets betänkande (2006/07:KrU7) sägs
            att frågan bereds inom Kulturdepartementet i samband med hanteringen
            av Orkesterutredningens betänkande. Utredningen tar i ett särskilt
            avsnitt upp frågan om den bristande jämställdheten inom musiklivet.
            Exempelvis redovisas att symfoniorkestrarna år 2004/05 dirigerades
            i 228 fall av manliga utländska dirigenter, i 63 fall av manliga
            svenska dirigenter men endast i ett enda fall av en kvinna, som
            var svensk.
          </p>
          <p xml:id="i-HbAou8mpWLMBBkw26kwPxn">
            I budgetpropositionen sägs nu att Orkesterutredningens betänkande
            ska behandlas inom ramen för den nyligen tillsatta kulturpolitiska
            kommittén. Hur länge ska vi vänta?
          </p>
          <p xml:id="i-T1QNBCNxHSucQh1GgcdJgx">
            Vänsterpartiet anser att regeringen snarast bör ta fram en åtgärdsplan
            för en icke-diskriminerande och inkluderande scenkonst. Detta
            bör riksdagen som sin mening ge regeringen till känna.
          </p>
          <head xml:id="i-ShHx3jWbkWPP5UiqKpFYnJ" type="h1">
            5 Den fria scenkonsten
          </head>
          <p xml:id="i-ThXX9FzC2Gb3uM8C5mVvGe">
            De borgerliga partierna gjorde före valet utfästelser om ökade
            bidrag till den fria scenkonsten. I budgeten för 2007 skar allianspartierna
            i stället ned bidraget i förhållande till budgeten 2006 och anslaget
            ligger fortfarande i årets proposition 2 miljoner kronor under
            2006 års nivå. De redovisningar som gjorts för hur stora ökningar
            det s.k. frigruppsanslaget fått under senare tid visar på en mycket
            hög procentsats men tar då inte hänsyn till den mångåriga urholkning
            som exempelvis Kulturrådets utredare Ylva Gislén visat på i sin
            rapport år 2000. Hon bedömde att det skulle krävas 60 miljoner
            kronor för att kompensera den fria scenkonsten för den urholkning
            av anslaget som dittills skett på grund av utebliven pris- och
            löneuppräkning. Av dessa 60 miljoner avsattes 20 miljoner i en
            första omgång i budgeten för 2002.
          </p>
          <p xml:id="i-N8f6MNDeBEXQqa7i4NZJed">
            Kulturrådet skriver 2006 i sin Översyn av villkor och riktlinjer
            för bidragsgivningen till de fria teater- och dansgrupperna: Tack
            vare anslagsökningarna 2002 och 2006 har arbetsvillkoren för de
            fria grupperna förbättrats Det är dock inte tillräckligt, och
            de kostnader som i genomsnitt redovisas per årsverke är förhållandevis
            låga För att säkerställa ett lika stort utbud som idag präglat
            av kvalitet och förnyelse också i framtiden krävs en fortsatt
            successiv ökning av medlen.
          </p>
          <p xml:id="i-6fUTx7ihT7xZHViAAiprtM">
            Vänsterpartiet föreslår att bidraget till den fria scenkonsten
            i anslag 28:7 Bidrag till vissa teater-, dans- och musikändamål
            ökas med 60 miljoner kronor. Av dessa får 40 miljoner ses som
            en uppföljning av resultatet av Gisléns utredning, 20 miljoner
            avsätts för vidare värdesäkring samt för utvecklingsarbete. Detta
            bör riksdagen besluta.
          </p>
          <p xml:id="i-KLSRfuHSVkt2eVv4bwKh5E">
            Vi menar att minst treåriga avtal bör slutas med den fria scenkonstens
            utövare. Konstnärerna bör få ägna sig åt den skapande processen,
            inte åt tidsödande arbete med att varje år skriva ansökningar
            för att erhålla anslag till grundläggande verksamhet. Vi ser i
            dag en öppning i regeringens hållning till detta krav och ser
            samtidigt problemet att Kulturrådet antagligen kommer att förhindras
            att lämna förhandsbesked om bidragstilldelning inför kommande
            budgetår, något som givetvis ställer till mycket stora svårigheter
            för verksamheterna. Längre avtalsperioder möjliggör bättre framförhållning
            i det konst närliga arbetet och ger därmed bättre förutsättningar
            för utveckling och kvalitet.
          </p>
          <p xml:id="i-LnKUFuE5uqPxBo6PaGmjtA">
            Regeringen bör verka för treåriga avtalsperioder i Kulturrådets
            bidragsgivning men också i myndighetens dialog med kommuner och
            landsting/regioner. Detta bör riksdagen som sin mening ge regeringen
            till känna.
          </p>
          <head xml:id="i-9kvcyvwF3U3MbwUBDE8cC6" type="h1">
            6 Handlingsprogram för dansen
          </head>
          <p xml:id="i-3PLbdg8kgWGQj5d7E7sHnf">
            Det behövs särskilda insatser för att främja dansen bland barn
            och unga. Det är en viktig jämställdhetsfråga att såväl pojkar
            som flickor ska känna att de har rätt och möjlighet att välja
            dansen som konstform. Men får man inte pröva på olika konstarter
            så har man ingen möjlighet att välja. Därför vill Vänsterpartiet
            satsa på kulturskolan (se motion Kr281) och därför vill vi att
            alla skolelever ska erbjudas minst en dans- och en teaterföreställning
            per läsår. Men dans och teater borde också vara en självklar del
            i skolans arbete; som pedagogiskt redskap stärker det barnens
            förmåga att leva sig in i andra människors situation, att förstå
            och känna.
          </p>
          <p xml:id="i-Vve9btbBYk5MoopsE1tJ2y">
            Det handlingsprogram för dansen som Kulturrådet lade fram 2005
            ( Får jag lov? Ett dansförslag ) stakade ut nya vägar och satte
            upp nya mål för en politik för danskonsten. En del åtgärder har
            vidtagits i enlighet med programmet, men det som i hög grad fattas
            är åtgärder utanför den professionella sfären, åtgärder för att
            främja dansen i skolor och i samhället i stort.
          </p>
          <p xml:id="i-TjPtFXJSLNbaaNXXvq4nCh">
            Kulturrådets förslag till handlingsprogram för dansen måste följas
            upp. Vänsterpartiet tillför 15 miljoner kronor årligen till anslag
            28:7 Bidrag för vissa teater-, dans och musikändamål . Detta bör
            riksdagen besluta.
          </p>
          <head xml:id="i-8reE8ssArneSKECofy5hUF" type="h1">
            7 Scenkonstpensionerna
          </head>
          <p xml:id="i-Yaigs7u1qexDqzgjPcLAr3">
            Allianspartierna förde under valrörelsen fram sin bestämda avsikt
            att göra något åt problemen med scenkonstens pensioner som den
            socialdemokratiska regeringen så länge misslyckats med att lösa,
            trots ideliga påstötningar från Vänsterpartiets sida. Såväl i
            budgeten för 2007 som nu i propositionen för 2008 säger sig alliansregeringen
            snabbt vilja lösa problemen med scenkonstpensionerna. Samtidigt
            som man vill ha en snabb lösning säger regeringen sig vilja bredda
            den tidigare aviserade fördjupningen av arbetet med pensionsfrågorna
            inom detta område. Det är hög tid. V arken frågan om Kåpan (tjäns
            tepensionen för de scenkonstanställda), frågan om sångares och
            dansares pensioner och karriärväxlingen eller frågan om den fria
            scenkonstens pensioner är ännu lösta. Och i budgetpropositionen
            syns ännu ingen satsning.
          </p>
          <p xml:id="i-6R28nM4mTXf9Fu54Ymj9Ed">
            Vi menar att det är dags att avsätta medel för att komma till
            en lösning. För att komma till rätta med problemen knutna till
            scenkonstens pensioner avsätter Vänsterpartiet därför på anslag
            28:7 Bidrag till vissa teater-, dans- och musikändamål dels 5
            miljoner kronor till för att lösa frågan med den fria scenkonstens
            pensioner, dels 30 miljoner kronor för att komma till rätta med
            problemen som rör instit utionsscenernas pensioner, såväl Kåpan
            som sånga res och dansares tidigare pensionsavgång och karriärväxling,
            sammanlagt 35 miljoner kronor. Detta bör riksdagen besluta.
          </p>
          <head xml:id="i-92KXfX7nyt7Su3bzj8zSgE" type="h1">
            8 Teater-, dans- och musikallians
          </head>
          <p xml:id="i-U5ZwfFeBtFKAttV8bBqfGk">
            År 1998 gick de scenkonstanställda i ett avtal med arbetsgivaren
            med på att man skrev bort vissa av anställningsskyddslagens regler
            mot att de garanterades andra former av grundtrygghet och kontinuitet.
            En av förutsättningarna för avtalet var inrättandet av Teateralliansen,
            som skulle ge frilansande skådespelare möjlighet till försörjningstrygghet
            och kompetensutveckling under de perioder då de annars skulle
            gå på a-kassa. År 2001 hade man 100 platser och ambitionen var
            en utbyggnad till det dubbla. Sedan dess har antalet fasta anställningar
            på scenkonstområdet minskat ytterligare. År 2002 föreslog Kulturrådet
            en utökning av Teateralliansen till 200 platser, men allt vi från
            Vänsterpartiets sida lyckats pressa fram har varit ett extra anslag
            om 5 miljoner kronor år 2006. Eftersom Teateralliansens anslag
            inte värdesäkrats har man i dag trots tillskottet endast 109 platser.
          </p>
          <p xml:id="i-hGDbrncBbhQ9uEijvsHRb">
            I förra årets budget tillkom dans- och musikallianser. Vänsterpartiet
            ser mycket positivt på en utveckling som är ägnad att skapa anställningar
            för frilansande scenkonstnärer och samtidigt ge dem tillfälle
            att utvecklas i sitt yrke. I årets budgetproposition lägger regeringen
            30 miljoner kronor på alliansmodellen för dansare och musiker.
            Det problem vi ser uppkomma är, förutom att pengarna tas från
            andra kulturverksamheter, att de begränsade medlen splittras på
            flera olika verksamheter. Sålunda står Teateralliansen kvar och
            stampar på sina knappt hundra platser, vilket gör att endast de
            sökande som har den allra längsta yrkeserfarenheten kan antas.
          </p>
          <p xml:id="i-HuRytCdnoTCXBAxhEySYh2">
            Vi menar dock att de olika verksamheterna inte får ställas mot
            varandra utan att nya pengar måste till. Dessutom måste givetvis
            anslagen för allianserna liksom för övriga kulturverksamheter
            värdesäkras (se även motion Kr213).
          </p>
          <p xml:id="i-4RgUWNDkvx5axkikBZTquR">
            Vänsterpartiet avsätter i sin budget för 2008 ytterligare 10
            miljoner kronor till anslag 28:2 Bidrag till allmän kulturverksamhet,
            utveckling samt internationellt kulturutbyte och samarbete för
            utbyggnad av Teateralliansen. Detta bör riksdagen besluta.
          </p>
          <head xml:id="i-EDmTfeayN3ATfhz2Dq2uM" type="h1">
            9 Riksteatern och obalansen i budgetpropositionen
          </head>
          <p xml:id="i-Q23RGe13TRcJemu3geu8m2">
            Riksteatern är en folkrörelse bestående av närmare 39 000 medlemmar
            i riksteaterföreningar runt om i landet. Det är också en konstnärligt
            framgångsrik nationalscen med turnerande verksamhet som kommer
            hela landet till del. I budgetpropositionen för 2007 tog regeringen
            bort en halv miljon kronor av Riksteaterns anslag för att delfinansiera
            satsningar på bl.a. Dramaten och Operan. I budgetpropositionen
            för 2008 dras utan närmare motivering ytterligare närmare 11 miljoner
            kronor bort samtidigt som Dramatens och Operans bidrag ökas. Återigen
            ser vi ingen anledning att ställa olika viktiga konstnärliga verksamheter
            mot varandra. Om bedömningen har gjorts att Operan och Dramaten
            för att kunna hålla verksamheten igång och kvaliteten uppe är
            i behov av dessa tillskott så måste nya pengar tas fram.
          </p>
          <p xml:id="i-2iP2VmPUzHRJ6uozzQ498v">
            Vänsterpartiet lägger i sitt budgetförslag 1 miljoner kronor
            till anslag 28:5 Bidrag till Operan, Dramaten, Riksteatern, Dansens
            Hus, Svenska rikskonser ter och Drottningholms slottsteater för
            att neutralisera omprioriteringen från anslaget och minskar samtidigt
            samma anslag med 10 miljoner kronor motsvarande den av regeringen
            föreslagna engångssatsningen på Operan. Detta bör riksdagen besluta.
          </p>
          <head xml:id="i-ANTos1uSVKLyWve3Am3mwk" type="h1">
            10 Rese- och traktamentsregler
          </head>
          <p xml:id="i-4F2rpUWS28PLZivc19iTzb">
            För att frilansande konstnärer ska kunna ta arbete utanför bostadsorten
            betalar arbetsgivaren/uppdragsgivaren i regel rese- och traktamentsersättningar.
            För konstnärer som är verksamma som arbetstagare betraktas dessa
            ersättningar av skattemyndigheterna som en löneförmån som ska
            beläggas med arbetsgivaravgifter. Detta innebär en fördyring för
            arbetsgivaren och betraktas av Teaterförbundet som en straffskatt
            på medlemmarnas arbete, vilket försvårar för dem att få jobb,
            åtminstone om de inte accepterar att registrera sig som egna företagare.
            Vänsterpartiet anser att frilansar inom scen-, medie- och musikområdet
            självklart bör behandlas på samma sätt som byggnadsarbetare, för
            vilka bostadsorten är tjänsteställe i beskattningshänseende. Enligt
            riks­dagens utredningstjänst handlar den minskade skatteintäkt
            som detta skulle resultera i om en marginell kostnad utan betydelse
            för de offentliga finanserna.
          </p>
          <p xml:id="i-Ki28seiFDqnbHCD78X9GEt">
            Frilansande konstnärer ska skattemässigt behandlas på samma sätt
            ifråga om rese- och traktamentsersättningar som andra yrkesgrupper,
            exempelvis byggnadsarbetare. Detta bör riksdagen som sin mening
            ge regeringen till känna.
          </p>
          <head xml:id="i-YLdz49zyJvJ1YXAYr63Hba" type="h1">
            11 Centrumbildningarna
          </head>
          <p xml:id="i-3MN32pZspTYPvSgjpa8ELc">
            Centrumbildningarna fyller en viktig funktion för det icke institutionsbundna
            kulturlivet. Det gör de som samarbetsorgan, informatörer, opinionsbildare
            och förmedlare av arbeten och uppdrag.
          </p>
          <p xml:id="i-Mz9rk2SG8ugccaa7R5TShG">
            Kulturrådet fördelar resurser till centrumbildningarna. De arbetsförmedlande
            pengarna är en omfördelning där arbetsmarknadspolitiska medel
            omvandlas till riktiga jobb i stället för kortvariga arbetsmarknadspolitiska
            insatser eftersom de i slutändan ger konstnärerna arbetstillfällen.
            Centrumbildningarnas arbetsmarknadspolitiska stöd har utvärderats
            och befunnits vara en mycket lyckad satsning, varför stödet numera
            är permanentat.
          </p>
          <p xml:id="i-KMN54qnAoG7EgLL3h3Qstx">
            Staten har ställt krav på arbetsmarknadens parter att sluta kollektivavtal,
            vilket de också har gjort. Centrumbildningarna har då blivit arbetsgivarparter
            och måste nu kunna bygga upp och tillhandahålla en juridisk kompetens
            som sådan. Det gäller både i rådgivningen till konstnärerna och
            som förhandlingspart vid eventuella arbetsrättsliga tvister, exempelvis
            i arbetsmarknadsdomstolen. Centrumbildningarna på scenkonstens
            område bör samarbeta om de här nytillkomna uppgifterna, som de
            hittills inte kompenserats för ekonomiskt.
          </p>
          <p xml:id="i-3Kp7pCkFeSBWfLGpqneeoa">
            Vänsterpartiet anser att riksdagen bör besluta att tillföra 5
            miljoner kronor årligen till scenkonstens centrumbildningar för
            ekonomisk och juridisk rådgivningsverksamhet. Dessa medel tillförs
            anslag 28:2 Bidrag till allmän kulturverksamhet, utveckling samt
            internationellt kulturutbyte och samarbete . Detta bör riksdagen
            besluta.
          </p>
          <head xml:id="i-71PVbfDTLUUH4j4StmdoXP" type="h1">
            12 Arrangörsstöd
          </head>
          <p xml:id="i-KefZac9nnsqy9VszMxmeqP">
            Förutom sångare och musiker är arrangörerna den grupp som är
            nödvändig för att musiken ska nå ut till människor i hela landet,
            unga eller gamla, kvinnor eller män, sådana som gillar symfoniorkestrar,
            jazz eller pop och rock. I arrangörsföreningar över hela landet
            arbetar män och kvinnor ideellt och med oerhört knappa resurser.
          </p>
          <p xml:id="i-CicywNCPVFx1oFppRTaUub">
            Vänsterpartiet tillför i sin budget 5 miljoner kronor årligen
            till anslag 28:7 Bidrag till vissa teater-, dans- och musikändamål
            , för ökat stöd till arrangörsföreningarna. Detta bör riksdagen
            som sin mening ge regeringen till känna.
          </p>
          <head xml:id="i-62Zz1oLQ9pXGx8WT8HxGL7" type="h1">
            13 Släpp fram alla musikgenrer
          </head>
          <p xml:id="i-F38nb14aUfJWDHbpqzqiZm">
            Det går inte att blunda för att det finns en obalans som gynnar
            vissa genrer och i motsvarande grad missgynnar andra. Det brukar
            påpekas att det statliga stödet till musik i huvudsak är av generell
            karaktär. Genom att olika musikgenrer utövas i skilda miljöer
            och med skilda förutsättningar omfattas de i olika hög grad av
            de statliga insatserna. När det gäller samhällsstöd till musik
            dominerar fortfarande den klassiska musiken.
          </p>
          <p xml:id="i-YQqNu8yruuT2CkCL4B5wK1">
            Mångfalden av musikgenrer, som är en fantastisk tillgång för
            musiklivet som helhet och för hela samhället, kan bli ett hot
            mot musiklivet som helhet när man ska kämpa om samma resurser.
            Vänsterpartiet menar att alla musikgenrer måste tillåtas leva
            och utvecklas, nya måste få växa fram och de olika genrerna måste
            få mötas för ömsesidigt utbyte och inspiration.
          </p>
          <p xml:id="i-U9sDgtdeZrtPoCDuzGrBJq">
            Som svar på vår motion förra året om att regeringen borde låta
            utreda möjlig­heten att inrätta fler musikgenrecentrum i syfte
            att stärka den musikaliska mångfalden och de olika genrernas utveckling
            anför kulturutskottet (2006/07:KrU7) att det bör ankomma på regeringen
            att i anslutning till en samlad bedömning av musikpolitikens inriktning
            och utformning avgöra hur angelägen en sådan kartläggning är.
          </p>
          <p xml:id="i-TkuthzRe1B9RprXUyBoiuu">
            Vänsterpartiet menar fortfarande att riksdagen bör ha rätt och
            möjlighet att lägga sig i musikpolitikens inriktning och anser
            att regeringen bör återkomma med förslag till hur fler musikgenrecentrum
            kan inrättas utan att detta innebär att man måste dra ned på de
            satsningar som hittills gjorts på vissa genrer. Detta bör riksdagen
            som sin mening ge regeringen till känna.
          </p>
          <head xml:id="i-CMyGQMyhynNpM8H2fWibcD" type="h1">
            14 Folk- och världsmusik
          </head>
          <p xml:id="i-FzF2c95yJGpQpPmdPfw2Th">
            Vänsterpartiet har också föreslagit i en motion hösten 2006 att
            regeringen ska låta utreda förutsättningarna för professionellt
            arbete med folk- och världsmusik liksom för s.k. världsdans och
            att utredningen ska innefatta en handlingsplan för hur denna genre
            ska få ta sitt rättmätiga utrymme i de kulturpolitiska satsningarna.
            Enligt kulturutskottets betänkande har regeringen uttalat att
            den i samband med frågan om kulturell och etnisk mångfald liksom
            internationaliseringen av kulturlivet har för avsikt att återkomma
            till riksdagen med förslag till åtgärder i syfte att förtydliga
            det kulturpolitiska ansvaret i dessa avseenden. I ett sådant sammanhang
            är det tänkbart att även förutsättningarna för folk- och världsmusik
            och för världsdans kan komma att belysas, skriver utskottet i
            sitt betänkande.
          </p>
          <p xml:id="i-FkNpM2vz4dYsuTbodAkcNv">
            Vänsterpartiet ser fram emot en sådan belysning och vidhåller
            sitt yrkande att regeringen bör återkomma till riksdagen med en
            handlingsplan för hur folk- och världsmusiken liksom världsdansen
            ska kunna ges ett förhållandevis rättmätigt utrymme i de kulturpolitiska
            satsningarna i ett internationaliserat kulturliv. Detta bör riksdagen
            som sin mening ge regeringen till känna.
          </p>
          <head xml:id="i-AaxpBV6kmAeB7m1e9Z7iP5" type="h1">
            15 Samarbete mellan amatörer och professionella
          </head>
          <p xml:id="i-XX1fC5q6LGetaXMbjaLwWA">
            I många fall under senare årtionden har s.k. arbetar- eller bygdespel
            framförts på olika håll i landet. Många människor har engagerat
            sig i att ta fram material, ofta ur den egna bygdens historia,
            fått fram ett pjäsmanus, samlat ihop pengar, sytt dräkter och
            gjort scenografi och repeterat in pjäsen, ofta under en professionell
            regissör och tillsammans med ett mindre antal yrkesskådespelare.
            Dessa föreställningar har många gånger haft hög konstnärlig kvalitet,
            och de har haft stor betydelse för självkänslan i det samhälle
            där de kommit till.
          </p>
          <p xml:id="i-Ni6dfwpESd9t1imL9BSF6H">
            I sin doktorsavhandling vid Lunds universitet år 2005, På samma
            scen, beskriver Kristina Nero samarbetet mellan amatör- och yrkesteater
            utifrån exemplet Huskvarna, där Alf Henrikssons pjäs Bara tusen
            korta år spelades 19941996. Hon beskriver vilka problem samarbetet
            mellan länsteatern och amatörerna så småningom förde med sig,
            hur amatörerna var initiativtagare, hur de fick ansvara för största
            delen av budgeten genom att få ihop sponsorer, men också hur de
            hela tiden arbetade på helt andra villkor än yrkesteaterfolket
            och hur de slutligen, när sponsorskällorna sinade stod där övergivna
            av länsteatern och utan upphovsrätt till pjäsen, som de först
            fått av författaren, och till scenografin men också till regin,
            dvs. regissörens idéer om hur uppsättningen skulle se ut.
          </p>
          <p xml:id="i-VtPGNYK55maHcdpaBH1xCX">
            Det är givetvis ofrånkomligt att yrkesskådespelare och amatörskådespelare
            har olika förutsättningar och villkor. Lagstadgade rättigheter
            och fackliga avtal gäller bara för yrkesfolk. Men om modellen
            bygde- och arbetarspel, det som också kallas för sommarteater,
            ska kunna leva vidare utan att det enbart blir den professionella
            sidan som exploaterar amatörerna måste det bli en bättre balans
            mellan parterna och verksamheten få en för båda parter tydlig
            och hanterbar form.
          </p>
          <p xml:id="i-Mt2eQGXfAFsL2c1msmuLVx">
            Vid ett samarbete mellan en länsteater och en amatörteaterförening
            blir det länsteatern som får pengarna det gäller också när man
            numera får EU-bidrag. EU-bidragen kan, säger Kristina Nero, enbart
            förmedlas via en institution. En modell kan vara att det också
            finns en pott pengar hos Kulturrådet att söka för amatörteaterprojekt.
          </p>
          <p xml:id="i-RAxdWGZosJ4qH12caZfrQG">
            Också amatörer måste få möjlighet att komma med grundidén till
            en uppsättning. Därtill bör de kunna erhålla ekonomiska bidrag
            från stat, landsting och kommun. Först när detta är förverkligat
            ökar möjligheterna för ett jämlikt samarbete mellan amatörer och
            yrkesfolk. Gällande lagstiftning lägger även hinder i vägen för
            att ett verkligt samarbete ska kunna ske. En förändring bör komma
            till stånd, där lagen på ett bättre sätt till­varatar och stödjer
            amatörers intressen. En arbetsgrupp borde tillsättas för ändamålet,
            där olika kompetenser finns representerade.
          </p>
          <p xml:id="i-25nWiC58rwh6SLrVDkDpEt">
            Amatörkulturens samrådsgrupp (ax) är en sådan part. Därtill borde
            juridisk expertis ingå.
          </p>
          <p xml:id="i-HZoyD9pTTL1djgqj2uuUBt">
            Dessutom behövs det, menar hon, utbildning i teaterjuridik, både
            för amatörer och yrkesfolk. Skådespelarnas rättigheter är dåligt
            tillvaratagna i dagens lagstiftning och detta gäller såväl amatörer
            som yrkesfolk. Hon ifrågasätter också hela modellen med att ge
            länsteatrarna statligt uppdrag att samarbeta med amatörer eftersom
            ett sådant samarbete aldrig blir mellan två jämlika parter.
          </p>
          <p xml:id="i-BVbyHUtyTfAGDo7TQBQCRa">
            Vänsterpartiet menar att regeringen bör tillsätta en grupp som,
            i enlighet med det som anges ovan, tar fram en modell för ett
            mer jämlikt och långsiktigt fungerande samarbete mellan yrkesverksamma
            scenkonstnärer och amatörer och i förekommande fall lägger fram
            förslag till lagändringar. En jäm­förelse kan då också göras med
            hur det fungerar i Finland, där amatörteater är en verksamhet
            med en djupare och bredare tradition än i Sverige. Stödet för
            amatörteatern är där, enligt promemoria från riksdagens utredningstjänst,
            inskriven i lagen.
          </p>
          <p xml:id="i-ALENrYEZ3GPAYqs2PVnU2R">
            Riksdagen bör tillkännage för regeringen som sin mening det som
            ovan anförs om att tillsätta en arbetsgrupp som får till uppgift
            att ta fram en modell för samarbete mellan yrkesverksamma scenkonstnärer
            och amatörer där båda parter kan delta på jämlika villkor.
          </p>
          <head xml:id="i-9cF99JALcGrcF6D8y1qLEX" type="h1">
            16 Länsteatrar och länsmusikinstitutioner
          </head>
          <p xml:id="i-UkvTVtEyKXjWhEbxp3QYD9">
            Vänsterpartiet avsätter i sitt budgetförslag 40 nya miljoner
            till utveckling av länsteatrarnas verksamhet och värdesäkring
            av anslagen och 20 miljoner till länsmusikinstitutionerna för
            samma ändamål. Många regionala institutioner går i dag på knäna,
            anslagen har urholkats och har redan från början varit låga, samtidigt
            som det ställs stora krav på institutionerna att fungera som en
            motor för scenkonstverksamheten i sin region, att kommunicera
            med det omgivande samhället, att hålla en hög konstnärlig standard
            och att tillgodose barnens och ungdomarnas behov. Tillsammans
            med de medel regeringen vill avsätta för en skapande skola (medel
            som bör utökas till att gälla även låg- och mellanstadieelever)
            bör detta ge institutionerna möjligheter att även turnera ut till
            skolorna eller att bekosta bussresor för skolklasser till tea
            ter/musikdagar.
          </p>
          <p xml:id="i-6G5vg882T8Rh8Qsu7PMnSj">
            Vi tillför anslag 28:6 Bidrag till regional musikverksamhet samt
            regionala och lokala teater-, dans- och musikinstitutioner 60
            miljoner kronor för förstärkning av de regionala scenkonstinstitutionerna
            under år 2008, varav 40 miljoner kronor ska gå till länsteatrarna
            och 20 miljoner kronor till länsmusikverksamheterna, och räknar
            med en upptrappning under de följande åren.
          </p>
        </div>
        <div xml:id="i-WrM6tPeauphQmdKvgbZggj" type="motSignatures">
          <list xml:id="i-64aQUYGPEC3d2ZNvnoD1WC">
            <item xml:id="i-4XyEyMmZ2Vx3vQwRSgLsUN" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-WAA6YXSoABhtNKWvRY7g9R" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-3j2uqjatUxSNnsRSRtfgwf" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-TLjYSPcYqpgVGpNezGdCCj" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-R2nue9csWYyeQ4KSGbT6Se" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-9GbrfR25sGhRAuVuWGGLWA" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-XHcJ4yFbCo8u4qiPzorhM" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-Jw5J8HHxpbcrtYtS8HLAni" who="i-5CH7vHLGXLfDB5Tn7xx95V">
              Siv Holma (v)
            </item>
          </list>
        </div>
      </div>
    </body>
  </text>
</TEI>
