<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--00022">
  <teiHeader>
    <fileDesc>
      <titleStmt>
        <title>med anledning av prop. 2013/14:70 Ökad insyn i partiers och valkandidaters finansiering</title>
        <author corresp="i-9BUsH2Bn1bGihptNC5r7uq">av Peter Eriksson m.fl. (MP, S, V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:70 Ökad insyn i partiers och valkandidaters finansiering</title>
          <idno type="rdwebb">H102X-MP22</idno>
          <rs type="number">-MP22</rs>
          <ref type="dokument_url_text">http://data.riksdagen.se/dokument/H102X-MP22/text</ref>
          <ref type="dokument_url_html">http://data.riksdagen.se/dokument/H102X-MP22</ref>
          <ref type="dokumentstatus_url_xml">http://data.riksdagen.se/dokumentstatus/H102X-MP22</ref>
          <ref type="doc">http://data.riksdagen.se/fil/271C5860-B4AA-4019-849B-41189AA80E27</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-6Yv6bDMEdGpsmCZBFnnZk4</idno>
            <name>Björn von Sydow</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CqT91BtUFJhD2AXYdjKgKk" type="basedOn"/>
        <correspContext corresp="i-CqT91BtUFJhD2AXYdjKgKk">
          <ref>Proposition 2013/14:70</ref>
        </correspContext>
        <correspAction xml:id="i-5gqgKsrjcLVU63ULDS5WEQ" type="signed"/>
        <correspContext corresp="i-5gqgKsrjcLVU63ULDS5WEQ">
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-6Yv6bDMEdGpsmCZBFnnZk4"/>
        </correspContext>
        <correspAction xml:id="i-WyNdQLZpTgemfhyponoez3" type="referral">
          <date when="2014-02-17"/>
        </correspAction>
        <correspAction xml:id="i-9RyfL68AQN8QBRyUam8fkx" type="referral">
          <date when="2014-02-17"/>
        </correspAction>
        <correspAction xml:id="i-WD9HgEtKE98pNsCqV6kEtY" type="dismissal">
          <date when="2014-02-07"/>
        </correspAction>
        <correspAction xml:id="i-R3aYnNdJzNWMGMaro3Rvvw" type="dismissal">
          <date when="2014-02-07"/>
        </correspAction>
        <correspAction xml:id="i-WbYdShENaMMic4W4H3oxCM" type="submission">
          <date when="2014-02-05"/>
        </correspAction>
        <correspAction xml:id="i-SURPCg4LhS9WFQNAJbq6qA" type="transfer">
          <date when="2014-02-04"/>
        </correspAction>
        <correspAction xml:id="i-S2Abi35wF3RLa9p9MfS2q8" type="assigned"/>
        <correspContext corresp="i-S2Abi35wF3RLa9p9MfS2q8">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AmVMUj689frG8hejGPD7Xu" type="motHeader"/>
      <div xml:id="i-LEmpW53pQsQL3ZyJByRbwc" type="motBody">
        <div xml:id="i-MxWvrGR77DFJ5yXLUcqpPM" type="motProposal" subtype="förslag">
          <head xml:id="i-Xks6AMcJSALmnYUVgEfwqD">
            1 Förslag till riksdagsbeslut
          </head>
          <p xml:id="i-2KJBTZw4XHkz2JkTjzMX5z">
            Riksdagen beslutar om ändring i lagen (1972:625) om statligt
            stöd till politiska partier enligt vad som framgår av avsnitt
            2.2.1 i motionen.
          </p>
        </div>
        <div xml:id="i-QbNdv6zBngvxnjv4odSRS8" type="motContent">
          <head xml:id="i-ETPKTJqRAYV9PMLcJjfyp5" type="h1">
            2 Motivering
          </head>
          <head xml:id="i-5jacUYZTLW7ysaVMzE64b6" type="h2">
            2.1 Bakgrund
          </head>
          <p xml:id="i-BsRxe45dQEqx2nPiEoeZeH">
            All offentlig makt i Sverige utgår från folket och riksdagen
            är folkets yttersta företrädare. Det är därför av yttersta vikt
            att folket har såväl högsta möjliga förtroende för sina riksdagsledamöter,
            som de politiska partier de företräder. För att bibehålla förtroendet
            ska det framgå vems intressen ledamoten och partiet tjänar. Är
            det väljarens, ett företags eller någon annans intressen? Ett
            sätt att hantera detta är att införa krav på offentlig redovisning
            av hur partier och riksdagsledamöter finansierar sin verksamhet
            och sina valrörelser.
          </p>
          <p xml:id="i-UkjYb7MYAWaqyXSvBknKUW">
            Europarådets ministerkommitté beslutade 2003 anta rekommendationen
            (Rec[2003]4) om gemensamma regler mot korruption vid finansieringen
            av politiska partier och valkampanjer. Rekommendationen syftar
            till att säkerställa politiska partiers oberoende och bekämpa
            korruption i medlemsländerna. Den gäller behovet av öppenhet och
            offentlighet i fråga om partiers finansiering av sin verksamhet
            och av valkandidaters finansiering av sina valkampanjer. Rekommendationen
            innebär att medlemsländerna bör se till så att bidrag till partier
            offentliggörs och hemliga bidrag förhindras. Av rekommendationen
            följer att en ökad medvetenhet om värdet av att förebygga och
            bekämpa korruption i samband med finansieringen av politiska partier
            är av avgörande betydelse för de demokratiska institutionerna
            i samhället. I bilagan till rekommendationen rekommenderas medlemsländerna
            att i sin nationella rätt införa regler som motsvarar innehållet
            i bilagan (allmänna bestämmelser om extern finansiering av politiska
            partier och valkandidater, kampanjkostnader, öppenhet, tillsyn
            och sanktioner) i den mån sådana inte finns.
          </p>
          <p xml:id="i-LefhTK9Do6DwxVw6dJLVDh">
            Ännu till denna dag har Sverige saknat lagstiftning kring redovisning
            och öppenhet av de politiska parternas och valkandidaternas finansiering.
            Detta har GRECO (Groupe dEtatscontre la corruption)i en rapport
            i februari 2009 kritiserat Sverige för. GRECO rekommenderade Sverige
            att införa krav på bokföring och redovisning för partier på samtliga
            nivåer, att införa redovisning av finansiering av valkampanjer,
            införa krav på redovisning av anonyma bidrag och av bidrag som
            överstiger vissa gränsvärden, att redovisningen ska vara lättillgänglig
            för allmänheten, att det ska finnas en oberoende revision i fråga
            om upprättandet av bokföringen oh räkenskaperna och att system
            för sanktioner mot partier vid bristande uppfyllelse, ska införas.
            I en uppföljningsrapport i december 2011 riktade GRECO allvarlig
            kritik mot Sverige för bristande efterlevnad av rekommendationerna
            och krävde svar på vilka åtgärder Sverige avsåg att vidta. I en
            förnyad uppföljning i december 2012 konstaterades att Sverige
            ännu inte uppfyllt någon av de sju rekommendationerna från 2009.
            I ännu en uppföljningsrapport i december 2013 konstateras att
            Sverige tagit betydelsefulla steg i rätt riktning men att det
            fortfarande saknas ett slutligt lagförslag eller lagstiftning.
          </p>
          <p xml:id="i-Jeg93N3HAGDBEk3b7WxuvV">
            Vi är, liksom GRECO, positiva till att regeringen nu äntligen
            presenterat förslag för hur allmänhetens insyn i partiernas finansiering
            av sin och sina valkandidaters verksamhet, ska ökas. Tyvärr saknar
            vi konkreta förslag om hur anonyma bidrag ska redovisas och hanteras
            och vi saknar även förslag för hur bidrag till och från helt fristående
            insamlingsorganisationer ska hanteras. Det kommer därför, med
            det förslag regeringen lämnat, bli fullt möjligt att helt anonymt
            finansiera enskilda förtroendevaldas personvalskampanjer, utan
            något som helst krav på öppenhet och insyn. Detta är inte ägnat
            att varken uppfylla GRECO.s rekommendation eller att förstärka
            allmänhetens förtroende för deras riksdagsledamöter. Den tummetott
            regeringen föreslår en skyldighet att redovisa hur många anonyma
            bidrag ett parti totalt sett erhållit, innefattande redovisning
            av hur bidraget skett och vilket värde det haft tillgodoser inte
            heller kravet på öppenhet och insyn i finansieringen.
          </p>
          <p xml:id="i-JbQ8R4SdAV26fMfG9XMXrP">
            Regeringen har aviserat tillsättandet av en parlamentariskt sammansatt
            kommitté för att närmare utreda bland annat olika grundlagsfrågor
            sammankopplade med införandet av et förbud mot anonyma bidrag.
            Vi anser att frågan inte behöver utredas utan att den kan avgöras
            redan nu. Vi anser att den kritik bland annat JO riktat mot utredningsförslaget
            om att tillåta anonyma bidrag och vad Lagrådet anfört i sitt yttrande
            av den 7 januari 2014 över lagrådsremissen inför aktuell proposition,
            talar för detta. - Lagrådet har i sitt yttrande gjort en bedömning
            av lagstiftningsförslagets förenlighet med den grundlagsskyddade
            föreningsfriheten, skyddet för negativa opinionsfriheter och förbudet
            mot åsiktsregistrering. Inte i någon av dessa delar har lagrådet
            ansett att förslaget strider mot skyddet för dessa rättigheter.
            Det intressanta är hur lagrådet motiverat detta. Lagrådet anför
            således att det inte går att dra en helt säker slutsats om en
            bidragsgivares politiska åskådning, samt att grunden för registreringen
            inte är att givaren har en viss politisk åskådning, utan att vederbörande
            gett ett bidrag. Vad som däremot kan ske är att redovisningskravet
            får en hämmande effekt på bidrag till politiska partier men denna
            effekt är knappast av en sådan karaktär att den kan betraktas
            som en inskränkning i föreningsfriheten. Dessutom föreskrivs inget
            tvång att ge tillkänna politisk uppfattning eller att över huvud
            taget ge bidrag. Vi anser att vad lagrådet anfört ger stöd för
            vår uppfattning att ett förbud mot anonyma bidrag inte innebär
            några otillåtna inskränkningar i berörda grundlagsskyddade fri-
            och rättigheter.
          </p>
          <p xml:id="i-Swpd1bPU53o1jYc3hbhq29">
            Till detta kommer vår fulla politiska övertygelse att våra uppdragsgivare
            väljarna förväntar sig att vi öppet ska redovisa vilka personer,
            företag eller andra organisationer som finansierar verksamheten.
            Det ska aldrig få råda några tvivel om vilka intressen som står
            bakom ett parti eller dess förtroendevalda. Mot den bakgrunden
            har vi valt att lämna det lagförslag syftande att förhindra anonyma
            bidrag, som framgår av denna motion. Vi väljer att inte föreslå
            konkreta förändringar i regeringens lagstiftningsförslag, utan
            lämnar ett kompletterande förslag, som tillsammans med regeringens
            förslag innebär ett förbud mot anonyma bidrag.
          </p>
          <head xml:id="i-KmERwZf7vNESbmuvsjbNFH" type="h2">
            2.2 Vårt förslag Ett förbud i lagen om statligt stöd till politiska
            partier
          </head>
          <p xml:id="i-YZZ55VTFTC8FW576NU2iJG">
            Vi är övertygade om behovet av ett förbud mot anonyma bidrag
            till politiska partier och dess valkandidater. Då regeringen valt
            att inte lämna något författningsförslag i den del som rör den
            föreslagna lagen om insyn i finansiering av partier, måste vi
            lämna ett sådant förslag. Vi anser att detta bör ske genom att
            i lagen (1972:625) införa ett krav på att parti som deltagit i
            riksdagsval, inte tagit emot anonyma bidrag. Ett krav som kompletteras
            med krav på att i ansökan om bidrag bifoga en försäkran från sökande
            parti, om att detta inte tagit emot anonyma bidrag.
          </p>
          <head xml:id="i-ANTjZCLEbnejtzrBARVzT1" type="h3">
            2.2.1 Förslag till lag om ändring i lagen (1972:625) om statligt
            stöd till politiska partier
          </head>
          <p xml:id="i-RYceboDnrETm8upzLh4fQD">
            Härigenom föreskrivs att 1 och 14 §§ lagen (1972:625) om statligt
            stöd till politiska partier, ska ha följande lydelse.
          </p>
          <p xml:id="i-JHSMmkka4cydUgLD6hW8eh">
            1 §
          </p>
          <table xml:id="i-At3af4DxfjqKY7wAYH6VFg">
            <row xml:id="i-Y7kRWNBXN4B9Kj1DAntUpg">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-XYMKheWTZ2c2YkUH2mdgph">
              <cell>
                Till politiskt parti som deltagit i val till riksdagen utgår
                statligt stöd enligt denna lag. Stödformerna är partistöd och
                kanslistöd.
              </cell>
              <cell>
                Till politiskt parti som deltagit i val till riksdagen och som
                inte tar emot anonyma bidrag i den mening som avses i 6 § första
                stycket 9.lagen (2014:000) om insyn i finansiering av partier
                , utgår statligt stöd enligt denna lag. Stödformerna är partistöd
                och kanslistöd.
              </cell>
            </row>
          </table>
          <p xml:id="i-5R5pyXTMJxZAMd6Xy7ftyG">
            14 §
          </p>
          <table xml:id="i-4Mc747NX7GBG2D6D26UXhb">
            <row xml:id="i-WQWf14femXioateDigwBY2">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-TRYbR72vkSuzdRi1tBbynf">
              <cell>
                Ansökan om stöd enligt denna lag görs skriftligen varje år hos
                Partibidragsnämnden. Ansökan bör göras före utgången av oktober.
                Till ansökan skall bifogas partiets årsredovisning för det senast
                avslutade räkenskapsåret. Räkenskaperna skall ha granskats av
                en auktoriserad eller godkänd revisor. Granskningen skall vara
                så ingående och omfattande som god revisionssed kräver. Stöd får
                inte beviljas om ansökan brister i de avseenden som nu sagts.
                Partistöd och kanslistöd betalas såvitt möjligt ut samtidigt.
                Utbetalningarna görs av Riksdagsförvaltningen kvartalsvis med
                en fjärdedel varje gång. Första utbetalningen görs inom en månad
                efter det att ansökan har gjorts. Utbetalningarna sker till respektive
                partis riksorganisation. På begäran av partiet kan dock kanslistödet
                eller del därav betalas till riksdagsgruppens kansli.
              </cell>
              <cell>
                Ansökan om stöd enligt denna lag görs skriftligen varje år hos
                Partibidragsnämnden. Ansökan bör göras före utgången av oktober.
                Till ansökan skall bifogas partiets årsredovisning för det senast
                avslutade räkenskapsåret. Räkenskaperna skall ha granskats av
                en auktoriserad eller godkänd revisor. Granskningen skall vara
                så ingående och omfattande som god revisionssed kräver. Stöd får
                inte beviljas om ansökan brister i de avseenden som nu sagts.
                Till ansökan skall vidare bifogas en försäkran av partiet om att
                det inte tagit emot anonyma bidrag i den mening som aves i 6 §
                första stycket 9.lagen (2014:0000) om insyn i finansiering av
                partier. Partistöd och kanslistöd betalas såvitt möjligt ut samtidigt.
                Utbetalningarna görs av Riksdagsförvaltningen kvartalsvis med
                en fjärdedel varje gång. Första utbetalningen görs inom en månad
                efter det att ansökan har gjorts. Utbetalningarna sker till respektive
                partis riksorganisation. På begäran av partiet kan dock kanslistödet
                eller del därav betalas till riksdagsgruppens kansli.
              </cell>
            </row>
          </table>
          <p xml:id="i-CmJUP8javWGFf4Mmq3sVS8">
            Denna lag träder i kraft den 1 april 2014 och tillämpas första
            gången på ansökningar som avser kalenderåret 2014 eller det räkenskapsår
            som inleds närmast efter den 31 december 2013.
          </p>
          <head xml:id="i-82cJFGUgq3hGt5mgVxT5D4" type="h2">
            2.3 Beskrivning av lagförslaget
          </head>
          <p xml:id="i-QgSc6Xs8gXa8uTAMLW2XgK">
            Det finns enligt vår mening ett klart och tydligt behov av att
            förbjuda anonyma bidrag. Genom den lagstiftningsåtgärd vi föreslår,
            förbjuds emellertid inte politiska partier eller deras valkandidater
            direkt att ta emot anonyma bidrag och det uppställs inte heller
            något krav på dem att redovisa samtliga inkomna bidrag. Vårt förbud
            införs indirekt genom ett införande av ett förbud för att erhålla
            rätt till en statlig förmån, ett bidrag enligt lagen om stöd till
            politiska partier. Det finns inget tvång att ansöka om detta bidrag
            utan det är en ren förmån. Vi anser att denna lagstiftningsåtgärd
            är tillräcklig för att uppnå det av oss och GRECO avsedda syftet
            om att öka förtroendet för de beslutande politiska församlingarna
            och dess ledamöter, hos allmänheten. Vi anser också att förslaget
            inte innebär någon inskränkning i skyddet för de fri- och rättigheter
            som följer av 2 kap. regeringsformen och av lagen om Europakonventionen
            (särskilt artiklarna åtta, tio och elva).
          </p>
          <head xml:id="i-UCbo9DmJsh2eb2YxBufAuf" type="h3">
            2.3.1 Specialmotivering
          </head>
          <p xml:id="i-ioMu2pDXPKME5noZhs4Q4">
            1 § I paragrafen införs kravet att ett parti inte bara ska ha
            deltagit i val till riksdagen, för att vara berättigat till stöd,
            utan även ett krav på att inte ha tagit emot anonyma bidrag. Med
            anonyma bidrag avses detsamma som i 6 § första stycket 9 i den
            av regeringen föreslagna insynslagen. Något särskilt behov av
            att närmare beskriva vad som är en anonym gåva finns inte, då
            detta dels framgår av motiveringen till 6 § första stycket 9 .
            i regeringens proposition, dels även framgår av 9 § första stycket
            5. Då det inom ramen för dessa intäkter från försäljningar, lotterier,
            insamlingar och dylikt torde återfinnas en majoritet av sådana
            gåvor till partier som till sin karaktär är anonyma. Det är heller
            inte rimligt att av personer som ger pengar till politiska partier
            eller valkandidater på detta sätt, utkräva exakta personuppgifter.
          </p>
          <p xml:id="i-BbWDe7gNtZv1TBUxVCbhKz">
            14 § I lagrummet, som avser kraven på den ansökan partiet ska
            ge in till Partibidragsnämnden, införs ett nytt tredje stycke
            med ett kompletterande krav på en försäkran från partiet att detta
            inte tagit emot anonyma bidrag. Visserligen framgår det av intäktsredovisningen
            att partiet tagit emot anonyma bidrag eller inte (jfr 6 § första
            stycket 9.) men då det kan finnas partier som inte behöver ha
            externa av partiet oberoende revisorer som granskar denna, är
            det enligt vår mening rimligt att även uppställa kravet på att
            inge en försäkran. Försäkran skall undertecknas av partiets behöriga
            företrädare. Partibidragsnämnden kan därefter inhämta den intäktsredovisning
            partiet ingivit till Kammarkollegiet enligt insynslagen och på
            så sätt få en sammanhängande bild av förutsättningarna för att
            erhålla stöd enligt lagen om statligt stöd till politiska partier.
          </p>
          <p xml:id="i-AxyoggLS6xn1SHwikWmZRe">
            Av 14 § andra stycket framgår att stöd inte får beviljas om ansökan
            brister i vissa avseenden. Även avsaknad av försäkran om att partiet
            inte mottagit anonyma bidrag, utgör en sådan brist som medför
            att stöd inte beviljas.
          </p>
          <head xml:id="i-UHDZjhWZYDGRL27abVfrW9" type="h3">
            2.3.2 Ikraftträdande- och övergångsbestämmelser
          </head>
          <p xml:id="i-HQ6sY6B4ZgYJwGiCq8PYpS">
            Särskilda övergångsbestämmelser erfordras.
          </p>
          <p xml:id="i-HUGDP8Mnxkq2YMMoR249cg">
            Av regeringens proposition (sid. 125) framgår att det är de partier
            som vid den föreslagna insynslagens ikraftträdande, har mandat
            i riksdagen eller Europaparlamentet, som kommer omfattas av den
            lagen. Detsamma gäller för de partier som vid ikraftträdandet
            tidigare har haft mandat i riksdagen eller deltagit i val utan
            att få sådant mandat, om partiet får stöd enligt lagen om statligt
            stöd till politiska partier. Bestämmelsen innebär också att samtliga
            partier som deltar i de val till riksdagen och Europaparlamentet
            som genomförs under 2014, kommer att omfattas av lagen. De partier
            som omfattas av regeringens förslag till insynslag, kommer också
            omfattas av vårt förslag.
          </p>
        </div>
        <div xml:id="i-9FFX4UPG9JUfzx4RxrYPaT" type="motSignatures">
          <list xml:id="i-P7fTpwNzeMbyJykrkbJczi">
            <item xml:id="i-5o7TixDcM8yHnZ7cZNu2rW">
              Peter Eriksson (MP)
            </item>
            <item xml:id="i-QPj2jxhdxbqTuXTUie1kDq">
              Björn von Sydow (S)
            </item>
            <item xml:id="i-XyykdDB2BHGcu5x4bC3K4L">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
