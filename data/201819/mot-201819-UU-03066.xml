<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UU-03066">
  <teiHeader>
    <fileDesc>
      <titleStmt>
        <title>med anledning av skr. 2018/19:90 Nordiskt samarbete 2018</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3066 av Aron Emilsson m.fl. (SD)</title>
          <idno type="rdwebb">H6023066</idno>
          <rs type="number">3066</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H6023066/text</ref>
          <ref type="dokument_url_html">http://data.riksdagen.se/dokument/H6023066</ref>
          <ref type="dokumentstatus_url_xml">http://data.riksdagen.se/dokumentstatus/H6023066</ref>
          <ref type="docx">http://data.riksdagen.se/fil/133A06A0-E426-416E-99DD-F7AB971C65C9</ref>
          <ref type="pdf">http://data.riksdagen.se/fil/D283D10A-3D03-4816-8774-A507EB245DDC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Cbfe9kLftFCPyoPQ2gDG1P</idno>
            <name>Charlotte Quensel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Hebz6mG2Je7vabNX7UTi5t" type="basedOn"/>
        <correspContext corresp="i-Hebz6mG2Je7vabNX7UTi5t">
          <ref>Skrivelse 2018/19:90</ref>
        </correspContext>
        <correspAction xml:id="i-G4doJLXGo3gcqz6K8sc32k" type="signed"/>
        <correspContext corresp="i-G4doJLXGo3gcqz6K8sc32k">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
          <note type="signatory" corresp="i-Cbfe9kLftFCPyoPQ2gDG1P"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-4wsP6LwQoWWj732ozhmgSc"/>
        </correspContext>
        <correspAction xml:id="i-D2VRG5yTrrYSrz3og34o13" type="submitted">
          <date when="2019-04-10"/>
          <time when="16:48:30"/>
        </correspAction>
        <correspAction xml:id="i-DG9YTsVoAxhbXtPn9tXyER" type="dismissed">
          <date when="2019-04-11"/>
        </correspAction>
        <correspAction xml:id="i-GjQL1PYwgetLSxFvVVjVRn" type="reviewed">
          <date when="2019-04-11"/>
          <time when="16:56:36"/>
        </correspAction>
        <correspAction xml:id="i-XtGsfGq28gGyWRkHomSw4m" type="referred">
          <date when="2019-04-12"/>
        </correspAction>
        <correspAction xml:id="i-NeyrdwJXf9BFyj3kjeayoH" type="assigned">
          <date when="2019-06-05"/>
          <time when="11:02:25"/>
        </correspAction>
        <correspContext corresp="i-NeyrdwJXf9BFyj3kjeayoH">
          <ref type="assignedTo">Utrikesutskottet</ref>
        </correspContext>
        <correspAction xml:id="i-EGqiHf48H6AP9JviPEXSjU" type="behandlas_i"/>
        <correspContext corresp="i-EGqiHf48H6AP9JviPEXSjU">
          <ref type="uppgift">2018/19:UU14</ref>
          <ref type="ref_dok_id">H601UU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UU14</ref>
          <ref type="ref_dok_titel">Norden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5G5vx1cvE67CrosWxjhhKm" type="motHeader">
        <div xml:id="i-MxahwwcrDVh5tUTRYTv2xE" type="motTitle">
          Motion till riksdagen 2018/19:3066 av Aron Emilsson m.fl. (SD)
          med anledning av skr. 2018/19:90 Nordiskt samarbete 2018
        </div>
      </div>
      <div xml:id="i-VS9koc6GpVKL65HGtzbuvD" type="motBody">
        <div xml:id="i-9s9ik3AJdTY3zwkV7jejyV" type="motProposal" subtype="förslag">
          <head xml:id="i-FkUi3mTiHRagk7fjziso9">
            Förslag till riksdagsbeslut
          </head>
          <list xml:id="i-JdUtx1WoNsGVav6ez89apG" style="ol">
            <item xml:id="i-CXgsumj5dSATWL79ppTa7D">
              Riksdagen ställer sig bakom det som anförs i motionen om att
              långsiktigt stärka det nordisk-baltiska samarbetet och tillkännager
              detta för regeringen.
            </item>
            <item xml:id="i-R4jBFUZuB2LRtPRY4uKf8A">
              Riksdagen ställer sig bakom det som anförs i motionen om att
              tillvarata Nordens attraktionskraft och främja handel, innovationer
              och Norden som besöksmål och tillkännager detta för regeringen.
            </item>
            <item xml:id="i-T3Qz4MsjcJgumKtQrWw5KP">
              Riksdagen ställer sig bakom det som anförs i motionen om framtida
              relationer med Storbritannien och ökat nordiskt samarbete inom
              ramen för EU-samarbetet och tillkännager detta för regeringen.
            </item>
            <item xml:id="i-VuE91qkY3qLT78zeDoVRGj">
              Riksdagen ställer sig bakom det som anförs i motionen om att
              verka för en långsiktig nordisk forskningsstrategi och tillkännager
              detta för regeringen.
            </item>
            <item xml:id="i-VPqjU8H2o7BHr96y3Cn7ry">
              Riksdagen ställer sig bakom det som anförs i motionen om att
              verka för att stärka den nordiska språkförståelsen och tillkännager
              detta för regeringen.
            </item>
            <item xml:id="i-Q8Z2y7TFCmAp3uBGDY6Jat">
              Riksdagen ställer sig bakom det som anförs i motionen om att
              verka för en nordisk kulturkanon i de nordiska skolorna och tillkännager
              detta för regeringen.
            </item>
            <item xml:id="i-EnoN5SiGE2aqgKJXtD8foY">
              Riksdagen ställer sig bakom det som anförs i motionen om att
              Sverige inom ramen för det nordiska samarbetet bör arbeta för
              att Norden ska vara världsledande inom frågor som rör djurskydd
              och djurens välbefinnande, och detta tillkännager riksdagen för
              regeringen.
            </item>
            <item xml:id="i-2eveNz8qcvWZuMUgVBYsWn">
              Riksdagen ställer sig bakom det som anförs i motionen om att
              Sverige inom ramen för det nordiska samarbetet bör arbeta för
              att de nordiska länderna i högre utsträckning än i dag ska harmonisera
              djurskyddslagstiftningen och regelverket för uppföljande kontroller
              så att bristande djurskydd inte ska kunna utgöra en konkurrensfördel
              inom Norden, och detta tillkännager riksdagen för regeringen.
            </item>
            <item xml:id="i-kCggEFtZ9JLixNdy5NcNf">
              Riksdagen ställer sig bakom det som anförs i motionen om att
              utreda möjligheter och former för ett gemensamt nordiskt lagråd
              för förebyggande av gränshinder och tillkännager detta för regeringen.
            </item>
            <item xml:id="i-NTdA8qrcBXqTgWrbntLmRn">
              Riksdagen ställer sig bakom det som anförs i motionen om att
              Sverige inom ramen för det nordiska samarbetet ska verka för ett
              fördjupat och förstärkt nordiskt samarbete mot terrorism, terrorresor
              och radikalisering och tillkännager detta för regeringen.
            </item>
            <item xml:id="i-HPftfxSKKQY4LBxH4F68z6">
              Riksdagen ställer sig bakom det som anförs i motionen om att
              långsiktigt verka för en gemensam nordisk yttre gräns och tillkännager
              detta för regeringen.
            </item>
            <item xml:id="i-41tVK1rtTRELqAhV1i2C9b">
              Riksdagen ställer sig bakom det som anförs i motionen om att
              skapa långsiktiga förutsättningar för ett djupare nordiskt försvars-
              och säkerhetssamarbete som också omfattar ömsesidiga försvarsgarantier
              och tillkännager detta för regeringen.
            </item>
            <item xml:id="i-US3sbFiDc4J5eKbgoS2JAf">
              Riksdagen ställer sig bakom det som anförs i motionen om att
              samordna nordisk krisberedskap och tillkännager detta för regeringen.
            </item>
          </list>
        </div>
        <div xml:id="i-Byv3uxFPXnGtpw1vviAcQz" type="motContent">
          <head xml:id="i-3qqrJ5Fuyp4fao6ba2inHX" type="h1">
            En stark och samordnad nordisk röst inom och utanför EU
          </head>
          <p xml:id="i-Bk5WcdCZtaW47ftE5K6Xhi">
            Norden upplever en renässans. Intresset i de nordiska länderna
            för det nordiska samarbetet är skyhögt och visionen från det officiella
            nordiska samarbetet är tydlig: Norden ska bli världens mest integrerade
            region. I tider av val till Europaparlamentet understryks betydelsen
            av att våra nordiska länder samverkar djupare inte bara utanför
            utan också inom EU-samarbetet. Samordnar oss för att tala med
            en tydlig stämma där vi är överens om vad som bör sortera under
            nationellt självbestämmande avseende hur vi sköter saker och ting
            i Norden, såsom skogsbruket, välfärden eller andra frågor där
            vår historia, våra värderingar och våra samhällssystem lagt grunden
            för vårt sätt att vara. Vi behöver koordinera ny lagstiftning
            och göra det såväl i förhållande till EU-direktiv som i relation
            till varandra för att undvika nya onödiga gränshinder inom Norden.
          </p>
          <p xml:id="i-NtFrrrcgMyZyLYXFiWXmFd">
            På vårt norra halvklot, i norra Europa bildar de nordiska länderna
            en familj med djupa relationer och gemensamma referensramar. Norden
            är i storleksordningen världens tolfte största ekonomi. Våra grannländer
            är några av våra viktigaste handelspartner och vi deras. Våra
            nordiska länder speglar varandra i utformandet av den nordiska
            modellen, språkförståelse och gemensamma kulturyttringar och gränsöverskridande
            arbetsmarknad. Norden vilar på gemensamma värderingar kring välfärdsstaten
            och sociala skyddsnät. Norden vilar på en rik och mångfasetterad
            historia och ett gemensamt kulturarv, men också på dagens gränsöverskridande
            arbetsmarknadsregioner och ideellt idéutbyte. Sverigedemokraterna
            betraktar Sverige som, i fallande ordning, en del av en nordisk,
            europeisk, västerländsk och global gemenskap. I linje med det
            vill vi särskilt arbeta för att stärka den nordiska identiteten
            och bredda och fördjupa det nordiska samarbetet och sammanhållningen
            på en rad samhällsområden. Vi säger ja till nordisk integration
            och nej till EU:s federalism. Ett reformerat EU där medlemsstaternas
            självständighet stärks ska följas av ett djupare samarbete mellan
            de nordiska länderna: kulturellt, säkerhetspolitiskt, socialt
            och ekonomiskt. Vi lämnar inte bara något destruktivt bakom oss,
            vi utvecklar ett annat, mer konstruktivt samarbete på beprövad
            grund och med nordisk nytta i fokus. Nordens sak är vår.
          </p>
          <p xml:id="i-WSiXwgnQntT9nBrZR3pD2c">
            Regeringen skriver i sina inledande ord om de nordiska statsministrarnas
            vision om att Norden ska vara världens mest integrerade region.
            En mycket positiv ansats som vi delar, men som kräver aktiv handling
            och konkreta insatser i fråga efter fråga. I den här följdmotionen
            lägger Sverigedemokraterna fram ett antal förslag som vore medel
            på vägen för att uppnå denna unika integration. Sverigedemokraterna
            ser också med intresse på de nordiska statsministrarnas avsiktsförklaring
            om Norden som världens första integrerade 5G-region. I den här
            frågan är det dock vitalt att uppmärksamma såväl säkerhetsaspekter
            avseende infrastruktur som teknikens nya möjligheter.
          </p>
          <p xml:id="i-KvEBJmivWkujB5U2xWL4RC">
            Regeringen redogör vidare i skrivelsen för Sveriges ordförandeskap
            i Nordiska ministerrådet, Östersjöstaternas råd och Barentsrådet
            under 2018. Det är jämte motsvarande parlamentariska organ, samarbetsorgan
            där vi ser såväl nordisk som nordisk-baltisk nytta. En nära dialog
            mellan regering och opposition och samarbetsministern och de parlamentariska
            delegationerna i riksdagen är grundläggande för fullgoda samarbeten.
          </p>
          <head xml:id="i-SaanGepNpVsJPx8bpzkx9V" type="h1">
            Norden och omvärlden
          </head>
          <p xml:id="i-emjiY3WDv68ZKhd2CC5yQ">
            Sverigedemokraterna ser väldigt positivt på Nordens roll i, och
            samarbeten med, omvärlden, inte minst det nordisk-baltiska samarbetet.
            Detta särskilt i en tid av oro och instabilitet i Östersjöregionen.
            Samarbetet mellan de nordiska länderna och Baltikum är ett samarbete
            som kan utvecklas på både regeringsnivå och parlamentarisk nivå
            i alla formella och informella format vi har tillgängliga och
            kan utveckla.
          </p>
          <p xml:id="i-P8atErrFt5jnDCZvrYsX9m">
            Sverigedemokraterna vill utreda möjligheterna att Norden gemensamt
            med de baltiska staterna också ser över möjligheterna att upprätta
            ett gemensamt cyberförsvar.
          </p>
          <head xml:id="i-QDacq2pvrJ1RqnXiKhJEpu" type="h1">
            Norden i EU
          </head>
          <p xml:id="i-AvME18ave6kaM18ktjt36v">
            Storbritanniens planerade EU-utträde sätter nu ljuset på andra
            former av samarbeten på kartan än inom ramen för Europeiska unionen,
            oaktat en mjuk eller hård brexit, och aktualiserar att de svensk-brittiska
            och nordisk-brittiska relationerna kan behöva hitta nya, fler
            och starkare former. Tillsammans har vi en lång historia av utbyte
            med Storbritannien, omfattande handel och mycket gamla historiska
            relationer till stora delar av det förenade brittiska kungariket.
            Att nordiskt-brittiskt samarbete är av stor vikt underströk också
            premiärminister Theresa May under sitt tal till Nordiska rådet,
            då hon gästade rådets huvudsession i Oslo, hösten 2018. Mays besök
            präglades av positiva och konstruktiva samtal där just fortsatt
            goda relationer med Norden lyste som en röd tråd.
          </p>
          <p xml:id="i-BrkbctTLgqscUnTQa3UQK2">
            Det nordiska samarbetet har som nämndes inledningsvis mycket
            att vinna på att stärkas såväl inom ramen för EU som utanför.
            En starkare och mer samordnad nordisk röst i EU är allt viktigare,
            då alltmer makt koncentrerats till unionen på bekostnad av de
            självständiga nationalstaterna, och då de nordiska länderna delar
            såväl samhällssystem som värderingar och landsgränser har vi mycket
            att vinna på att samordna och koordinera oss såväl i arbetet på
            EU-nivå som i följderna efter beslut i EU, såsom inför implementeringar
            av direktiv. Ett gemensamt nordiskt lagråd skulle också tjäna
            den samverkan, lagstiftningsprocessen och proaktiva gränshinderlösandet
            väl.
          </p>
          <head xml:id="i-MzqfUgfdqN7dHy2gzNUNdx" type="h1">
            Nordens attraktionskraft – innovation, handel och besöksmål
          </head>
          <p xml:id="i-Ug7q8SSr5AnkytuzL3UkJX">
            Norden är ett starkt varumärke i världen och ses både som en
            politiskt stabil region, en region med långvarig demokrati och
            en region intressant för sina innovationer, handelsutbyte och
            i egenskap av besöksmål. Den nordiska attraktionskraften och långa
            tradition av diplomati tjänar såväl diplomatiska kontakter som
            ökad handel då vi inte sällan är förknippade med kvalitativ industri,
            varor och tjänster, numera inte minst inom tech-industrin och
            den digitala utvecklingen. Sammantaget har vi ett flertal styrkor.
            Det gäller förstås också Norden som besöksmål i en tid av ökad
            kultur- och naturturism där vi kan samverka kring både besöksmål,
            friluftsliv och åtgärder för skydd av kulturmiljöer. Inom ramen
            för samarbetet bör vi också se över möjligheterna att öppna ett
            Nordic Innovation House till stöd för nordiska start-ups i Europa
            liknande det man gjorde i New York. Detta för att stärka det nordiska
            varumärket även på vår egen kontinent, men också för att göra
            Norden mer synligt utanför Nordens gränser.
          </p>
          <p xml:id="i-4wzevbZKZDFSvNqompMtLB">
            Stora nordiska kultur- och profileringssatsningar som Nordic
            cool, eller Nordic Matters som hölls på Southbank Centre i London
            och nyinvigningen av Nordic Heritage Museum i Seattle under 2018,
            där man framhäver olika fenomen, arv och miljö som är unika för
            Norden bör uppmuntras, likt Nordic Innovation House. Detta för
            att sprida intresse och förståelse för nordisk kultur, innovation
            och design i omvärlden. Inte minst i syfte att öka intresset för
            Norden som besöksmål och handelspartner. Våra möjligheter att
            marknadsföra resurser som inte går att utlokalisera, såsom kultur-
            och naturturism, är utan tvekan viktiga pull-faktorer för att
            förstärka framför allt turism och besöksnäring i Norden.
          </p>
          <head xml:id="i-BnVJFUXpZ8CqUs5NSpeueN" type="h1">
            Nordisk utbildning och forskning
          </head>
          <p xml:id="i-PWkA1FAPC7ZuymBTuq16Ea">
            Sverigedemokraterna ser mycket positivt på att främja och stödja
            forskning inom Norden och inte minst forskningen vid de nordiska
            forskningsinstitutionerna och betydelsen av det arbete som t.ex.
            Nordforsk bedriver och har bedrivit under årens lopp. Vi ser också
            behovet av att bibehålla och stärka Nordforsk. De förutsättningar
            som Nordforsk ger för samarbetet inom nordisk forskning i stort
            och forskarutbildning är något som Sverigedemokraterna ser ett
            stort värde i. Nordforsk bör ges förutsättningar att fortsätta
            verka som en samlad kraft som för forskare från de nordiska länderna
            samman för högkvalitativa studier som för både Norden och Sverige
            framåt i utvecklingen.
          </p>
          <p xml:id="i-24PJwWve1fXBPXT5Ru8T4z">
            Samtliga våra nordiska länder har framstående forskare inom flertalet
            olika områden, med nobelpristagare sprungna ur flera av våra länder.
            Det finns således betydelsefull forskningstradition av både grund-
            och spetskaraktär, en mycket stabil grund att bygga vidare det
            nordiska forskningssamarbetet på. Det bör också vara en prioritet
            att verka för ökad samverkan mellan lärosäten i Norden, för att
            stärka såväl språk- som utbildningsutbyte. Utan ett integrerat
            språk-, utbildnings- och praktikutbyte tunnas den naturliga folkliga
            förankringen av det nära nordiska utbytet på sikt ut.
          </p>
          <head xml:id="i-9AopcdjYNqvhtLeW8ALPpm" type="h1">
            Det nordiska kultursamarbetet – kulturarv och språkgemenskap
            i fokus
          </head>
          <p xml:id="i-SfG1AJRUbakmbzk2Xyvnnd">
            Nordens gemensamma historia går långt tillbaka, och ska erkännas,
            kantas av ömsom fred ömsom krig, men från varje epok har dragits
            lärdomar och årsring lagts till årsring, samtidigt som djupa likheter
            vuxit fram mellan de nordiska nationerna. Det nordiska samarbetet
            bygger således på stabilt fundament och ett av de fundamenten
            är de kulturella likheterna. Sverigedemokraterna förespråkar ett
            förstärkt samarbete inom kultur- och utbildningsområdet där vi
            menar att den nordiska språkförståelsen kan förbättras, en nordisk
            kulturkanon införas som en naturlig utveckling av den litteraturkanon
            som redan existerar, och ett tätare samarbete kring friluftslivet
            och marknadsföring av Norden som besöksmål kan ske. Den djupaste
            roten till den svenska kulturens särart ligger i vår historia
            och i den natur och det klimat där den har vuxit fram. Mot denna
            bakgrund är det naturligt att vår kultur uppvisar stora likheter
            med våra nordiska grannländers. Genom likheterna i levnadsbetingelser
            och årtusenden av nära och naturliga relationer mellan befolkningarna
            har en skandinavisk och nordisk kulturkrets vuxit fram. Det nordiska
            kultursamarbetet utgör hörnstenen i den gemenskap som binder samman
            de nordiska länderna. Kultursamarbetet återspeglar den grund av
            gemensamma värderingar som vi i de nordiska länderna står på.
          </p>
          <head xml:id="i-7m8WPfdL3WVdow9fY3Ramk" type="h1">
            Nordisk språkförståelse
          </head>
          <p xml:id="i-S4snT5mx9ZUQESoe22vLjW">
            Språkförståelsen och möjligheten att kommunicera på de nordiska
            språken gentemot varandra är en nyckelfaktor i den nordiska gemenskapen
            och det nordiska samarbetet. En stark språkförståelse fungerar
            som smörjmedel för vår gemensamma kommunikation och minskar transaktionskostnader
            inom såväl handel som arbetsmarknadernas integration och det kultur-
            och utbildningspolitiska samarbetet. Flera av de nordiska språken
            är nära besläktade och förstås relativt lätt av invånare i andra
            nordiska länder. Att Nordiska rådet också uppmanar och uppmuntrar
            till kommunikation på de nordiska språken under gemensamma sessioner
            och sammanträden är mycket positivt och bidrar till att stärka
            språkförståelsen mellan parlamentarikerna. Samtidigt kan vi konstatera
            att den nordiska språkförståelsen befinner sig i ett skört läge,
            då den avtar bland yngre generationer och särskilt svenskans ställning
            i Finland går tillbaka. Vi ser det som principiellt viktigt att
            understryka alla nordiska språkens unicitet och okränkbara värde
            men vill samtidigt verka för ökade insatser för att förstärka
            och förbättra den nordiska språkförståelsen, detta redan ifrån
            den tidiga skolåldern.
          </p>
          <p xml:id="i-YMpmdr3dLY35yzVpcbGGca">
            Inom Nordiska rådet är sedan länge skandinaviskan etablerad som
            officiellt arbetsspråk. Sverigedemokraterna ser betydelsen av
            att bibehålla den ställning som skandinaviska har som det primära
            arbetsspråket inom Nordiska rådet. Att aktivt sträva efter ett
            gemensamt arbetsspråk underlättar och har många fördelar för ett
            litet språkområde globalt. Sverigedemokraterna välkomnar samtidigt
            beslutet att betrakta även finländskan och isländskan som officiella
            nordiska språk inom det nordiska samarbetet och därtill direktiv
            om att förenkla arbetsgång och tillgång med hänsyn till finska
            och isländska språken utifrån ett demokratiskt perspektiv. Det
            är viktigt att de länder som inte ingår i den skandinaviska språkgemenskapen
            ändå ska kunna delta i samarbetet på samma villkor som de skandinavisktalande
            länderna och kunna verka på lika villkor som parlamentariker från
            de skandinaviska länderna.
          </p>
          <head xml:id="i-JDfRLitjjf9Qg5jgUEMkv7" type="h1">
            Norden i skolan
          </head>
          <p xml:id="i-9jbHjDuNGMKkMyS79feYYC">
            Den nordiska språkförståelsen behöver stärkas i flera delar av
            samhället. Språkförståelse och gemensam kommunikation är en bärande
            del av den gemensamma nordiska identiteten och en kulturmarkör
            som underlättar så mycket annat i samarbetet. I skolan ska vi
            verka för att bredda utbudet av nordiska studier. Den nordiska
            gemenskapen bör i skolan stärkas på handfasta vis genom undervisning
            i nordisk kultur, historia och språk, och inom ramen för utbildningsutbytet
            bör man också se över omfattningen och studiebesök till nordiska
            instanser. Det officiella nordiska samarbetet och däribland Nordiska
            rådet och ministerrådet bör vara lika självklart och känt som
            Europaparlamentet. Att ha som långsiktigt mål att bredda möjligheten
            för elevutbyten mellan skolor och lärosäten inom Norden för att
            stärka språkförståelsen, men också öka kunskapen om kultur och
            samhälle, bör vara prioriterat. Norden ska inte vara något främmande
            inom det svenska skolväsendet, utan något återkommande som man
            naturligt kan känna en stark samhörighet med.
          </p>
          <head xml:id="i-Pm6c8uVbqsRSFic6ByWDBq" type="h1">
            Nordisk kulturkanon
          </head>
          <p xml:id="i-jzC1eLoBKerasz6WAdrhs">
            För över ett decennium sedan beslutade den borgerliga danska
            regeringen med stöd av Dansk Folkeparti att låta sju kommittéer
            påbörja arbetet med att ta fram förslag på verk som kunde anses
            som en särskilt värdefull del av det danska kulturarvet och tillsammans
            utgöra en dansk kulturkanon. När arbetet presenterades hade antalet
            områden ökat till nio och varje område innehöll en lista på tolv
            verk. De områden som berördes var arkitektur, bildkonst, design
            och konsthantverk, film, litteratur, konstmusik, populärmusik,
            scenkonst och barnkultur.
          </p>
          <p xml:id="i-CW5svGDqmSTi81qAHdbphf">
            Det primära syftet med kulturkanonen var att den skulle fungera
            som en introduktion till det danska kulturarvet och stimulera
            till tankar och debatt kring konst- och kulturfrågor. Projektet
            bidrog starkt till att blåsa liv i den danska kulturdebatten och
            lyfte kulturpolitiken till en position på den politiska och mediala
            dagordningen som den aldrig tidigare varit i närheten av. Trots
            de starka känslor som initialt omgav projektet har den färdiga
            kulturkanonen blivit väl mottagen i stora delar av det danska
            samhället. De danska kulturinstitutionerna har tagit kulturkanonen
            till sig och har med avstamp i denna skapat flera nya uppsättningar
            och verk. Även de danska skolorna som fått kulturkanonen tilldelad
            sig i bokform har dragit nytta av projektet, och många skolor
            använder den i dag som en utgångspunkt i sin undervisning. I dag
            har också en Danmarkskanon som samlar och förmedlar värden i dansk
            identitet tagits fram.
          </p>
          <p xml:id="i-V9pPupFb694hfgSoTDJFSm">
            I samband med beslutet om den danska kulturkanonen föreslog också
            den dåvarande danska undervisningsministern Bertel Haarder att
            en gemensam nordisk litteraturkanon skulle tas fram. Haarder kommenterade
            bakgrunden till förslaget på bl.a. följande sätt: Den nordiska
            litteraturantologin är ett viktigt initiativ som ska medverka
            till att öka språkförståelsen mellan länderna och värna det gemensamma
            kulturarvet. Kanske det nordiska håller på att drunkna i sin egen
            framgång: Det har blivit så självklart att det för somliga kan
            förefalla osynligt. Jag hoppas därför att den nordiska litteraturkanonen
            väcker både inspiration och debatt i en tid när den nordiska kulturgemenskapen
            behöver synliggöras och förstärkas.
          </p>
          <p xml:id="i-L55Nf43Wuun2gUPB64r6ca">
            Alla fem nordiska regeringar ställde sig bakom satsningen, och
            finansieringen skedde via Nordiska ministerrådet. Den nordiska
            litteraturkanonen presenterades 2008 och bidrog till både en ökad
            debatt och ett ökat intresse kring den nordiska kulturen. Sverigedemokraterna
            menar att de argument som Bertel Haarder framförde 2005 är giltiga
            än i dag och att Nordiska ministerrådet borde följa upp satsningen
            på den nordiska litteraturkanonen genom att med inspiration från
            den danska modellen ta fram en ny, bred nordisk kulturkanon som
            även innefattar områden som arkitektur, bildkonst, musik, scenkonst,
            film och barnkultur. Nuvarande strategi för det nordiska samarbetet
            kring kulturella frågor under de närmaste åren har flera positiva
            inslag, men vi ser samtidigt förbättringspotential och därför
            med tillförsikt på den kommande strategiplaneringen mellan Nordiska
            rådet och ministerrådet.
          </p>
          <head xml:id="i-VFUnguCUkSphwpZHfLCZTG" type="h1">
            Nordiskt djurskydd i världsklass
          </head>
          <p xml:id="i-8MeD4cHWKDjU1FgRbqGBKe">
            Djurskyddet inom de nordiska länderna har långa anor och en djup
            folklig förankring. För många invånare i Norden är det goda djurskyddet
            en så viktig fråga att den betraktas som en del av den nationella
            och regionala kulturen och identiteten. De nordiska länderna står
            sig också väl vid en internationell jämförelse, men förbättringspotentialen
            är fortfarande stor och på vissa områden har Norden halkat efter.
            Enligt bl.a. rapporten Världens bästa djurskydd från Förbundet
            Djurens Rätt är det tveksamt om de nordiska länderna kan sägas
            vara bäst i världen eller ens i Europa när det gäller djurskydd.
            I viktiga delar överträffar Norden ännu Europa, men på flera viktiga
            områden överträffas också Norden av andra europeiska länder.
          </p>
          <p xml:id="i-JkHNFRihZxfxsfjPHxAewd">
            Sverigedemokraterna menar att de nordiska länderna borde enas
            om en gemensam målsättning att vara världens ledande region i
            frågor som gäller djurskydd och djurens välbefinnande. Ett problem
            är att det fortfarande finns stora skillnader beträffande djurskyddslagstiftningen
            och uppföljningen av denna mellan de nordiska länderna. Skillnader
            mellan länderna i detta avseende bidrar till att skapa ekonomiska
            incitament för ett bristande djurskydd, då ett nordiskt land genom
            en svagare djurskyddslagstiftning kan skaffa sig konkurrensfördelar
            gentemot de övriga nordiska länderna.
          </p>
          <p xml:id="i-S6wnVnuWsR9hgU3JgJf8C4">
            Reglerna kring slakt och kastrering, pälsdjursuppfödning m.m.
            är andra områden där våra nordiska länder skiljer sig åt och kunde
            vinna mycket på att ta ett gemensamt grepp kring förbättringspotentialen
            av dessa. Även reglerna och formerna för uppföljningen av djurskyddslagstiftningen
            skiljer sig åt mellan länderna. Sverigedemokraterna vill motverka
            alltför stora skillnader mellan de nordiska länderna och menar
            därför att Sverige inom ramen för det nordiska samarbetet bör
            arbeta för att de nordiska länderna i högre utsträckning än i
            dag harmoniserar djurskyddslagstiftningen och regelverket för
            uppföljande kontroller så att bristande djurskydd inte ska kunna
            utgöra en konkurrensfördel inom Norden.
          </p>
          <head xml:id="i-BHqdQdfGD8Wzq1SjxxpX9z" type="h1">
            Ett Norden utan trösklar och hinder
          </head>
          <p xml:id="i-6qTmQfnxerPckypwgznwXw">
            Norden är sedan länge – och utvecklas alltmer mot – en gemensam
            marknad för varor, tjänster och kapital, men regelverken är i
            mångt och mycket fortfarande utformade utifrån att medborgare
            och företag rör sig inom ett och samma nordiska land. Arbetet
            med att avlägsna onödiga gränshinder är dock ett högt prioriterat
            mål i det nordiska samarbetet och varje år avskrivs ett antal
            omotiverade gränshinder mellan länderna. Sverigedemokraterna ser
            med intresse på hur gränshinderrådet kommer att lyckas under nuvarande
            mandat. Samtidigt ser vi en generell problematik i att man i arbetet
            med att undanröja hinder alltför ofta ligger steget efter och
            tvingas lösa gränshinder retroaktivt. Vi vill därför etablera
            ett nordiskt lagråd som proaktivt på förhand kan skanna kommande
            lagstiftning i våra respektive länder för att i ett tidigt skede
            upptäcka och undanröja nya gränshinder och utreda formerna för
            detta. Ett nordiskt lagråd ökar möjligheterna att i ett tidigt
            stadium motverka gränshinder innan de hunnit skapas och etableras.
          </p>
          <p xml:id="i-SRn8ye1mE9X3ZvxqUeA8QL">
            Sverigedemokraterna ser positivt på att gränshinderrådet under
            den gångna mandatperioden har lyckats lösa 14 gränshinder, men
            vi tycker samtidigt inte att regeringen ska lägga målet för upplösta
            gränshinder vid 8–12 gränshinder per år utan bör ha en högre ambition.
            Det nordiska lagrådet ska parallellt med arbetet att motverka
            nya gränshinder också verka för att stödja lagrådet i dess arbete
            med att upplösa existerande gränshinder. Goda exempel på när man
            lyckats lösa regionala gränshinder med samverkan över nationsgränserna
            bör lyftas fram och uppmuntras i gränsområden där det sker stor
            rörlighet mellan våra länder.
          </p>
          <p xml:id="i-VH9LkpB24Y3qQevLRKgLs4">
            Att arbeta för att undanröja hinder som hämmar gränsöverskridande
            sysselsättning, tillväxt, utbildning och besöksnäring är alltså
            mycket positivt. Samtidigt är det utifrån vår utgångspunkt centralt
            att balansera det mot den nationella kontrollen, det nationella
            självbestämmandet och subsidiaritetsprincipen. Därutöver är det,
            för att avlägsnandet av gränshinder ska fungera, nödvändigt att
            de nordiska länderna känner tillit till varandra och att de yttre
            gränskontrollerna gentemot Europa och världen fungerar tillfredsställande.
            I det avseendet har Sverige brustit genom en oansvarig migrationspolitik
            i förhållande till våra grannländer, vilket påverkat tillit och
            tålamod.
          </p>
          <head xml:id="i-R4WT17i9nzMQDxKbEr8ErG" type="h1">
            Säkerhetspolitisk samverkan i ny tid
          </head>
          <p xml:id="i-EPGmwiEuwk8WhhARs22jep">
            Vi har de senaste åren sett hur islamiska staten (IS) rekryterat
            medlemmar, inte minst i Sverige, och diskussionen kring hur dessa
            individer med barn antingen ska hållas kvar där de stridit, eller
            få återvända till Norden efter de terrorhandlingar de begått,
            är en politisk fråga högt upp på dagordningen i våra länder. Vi
            har de senaste åren sett hur personer i nordiska länder radikaliseras,
            väljer att stödja terrorism, antingen genom aktiviteter inom Norden
            och Europa eller genom att resa utanför Europas gränser. Sverigedemokraterna
            har verkat för ett ökat samarbete mot detta mellan de nordiska
            länderna. Med ett nästintill besegrat IS har problemet med terrorresor
            till Mellanöstern avtagit. I stället har vi på senare tid sett
            en ökande våg av återvändande terrorister till Norden. Det är
            viktigt att varje land tar sitt eget ansvar och genomför nödvändiga
            lagändringar för att stoppa terrorism och terrorresor, såväl från
            som till Norden. Här har Sverige ett stort ansvar då vi genom
            öppna gränser och bristande id-kontroller jämte en omfattande
            immigration saknat förmåga att upprätthålla kontroll och trygghet,
            vilket har lett till att frågan om gränskontroller mellan de nordiska
            länderna aktualiserats. Målet måste vara fungerande yttre gränskontroller
            i EU och en gemensam nordisk yttre gränskontroll, så att passfrihet
            och smidig rörlighet inom Norden kan återupprättas, men på kort
            sikt kommer gränskontroller tyvärr ändå krävas. Vi efterfrågar
            ett fördjupat samarbete och dialog mellan våra nordiska länder
            mot terrorrörelser och radikalisering, detta för att göra arbetet
            så effektivt som möjligt. Det här är viktigt ur flera perspektiv,
            dels för att inte ytterligare bidra till att destabilisera regionen
            i framför allt Syrien och Irak och för att avhjälpa det mänskliga
            lidande som pågår, dels för att värna säkerheten i Norden, förhindra
            ytterligare radikalisering och för att minska risken för terrorbrott
            i Sverige och övriga Norden.
          </p>
          <head xml:id="i-VDff6LLUtShfmA3115JodF" type="h1">
            Nordiskt försvars- och säkerhetssamarbete
          </head>
          <p xml:id="i-CzxsHsWn8gfj36W5jadRTk">
            Sverigedemokraterna betraktar Sverige som, i fallande ordning,
            en del av en nordisk, europeisk, västerländsk och global gemenskap.
            I linje med detta vill vi särskilt arbeta för att stärka den nordiska
            identiteten och bredda och fördjupa det nordiska samarbetet. Sverigedemokraterna
            vill, i likhet med vad som fördes fram i Stoltenbergrapporten
            för i år tio år sedan, öka det nordiska samarbetet inom försvars-
            och säkerhetsområdet. Vi ser uppenbara förtjänster i att de nordiska
            länderna tar ett gemensamt ansvar för regionens säkerhet, i likhet
            med vad som länge planerades under kalla krigets era.
          </p>
          <p xml:id="i-6iff3cvBRrKWm4xnwfvY52">
            Nordefco-samarbetet som lanserades 2009 har varit en viktig byggsten
            i det nordiska försvars- och säkerhetssamarbetet och har ännu
            utvecklingspotential. Vi välkomnar också att det skett en nära
            samverkan i försvars- och säkerhetsfrågor mellan de nordiska och
            baltiska länderna de senaste åren. Under det svenska ordförandeskapet
            i Nordefco under 2018 gjordes två strategiska studier, men vi
            anser att Sveriges initiativförmåga ytterligare kan skärpas och
            utökad samordning intensifieras. Sverige bör i det även understryka
            vikten av fortsatt goda och utvecklade relationer och samarbetsavtal
            med Baltikum.
          </p>
          <p xml:id="i-SaXyXrFR1trPbixHwFGgYf">
            Sverigedemokraterna välkomnar att arbetet med det nordiska försvarssamarbetet
            har fortskridit, förstärkts och fördjupats under de senaste åren.
            Vi ser särskilt positivt på det fortsatta och fördjupade försvarssamarbete
            som utvecklats mellan Sverige och Finland och vill i förlängningen
            se ett försvarsförbund mellan länderna. Det kompetensutbyte som
            sker via studiebesök och gemensamma övningar bör vara av hög prioritet
            i det svensk-finska försvarssamarbetet både i nutid och för framtiden.
          </p>
          <p xml:id="i-MVfWKt257xAZqPtcWfqeUG">
            Genom den nordiska solidaritetsförklaringen från 2011 har de
            nordiska länderna gemensamt uttalat att i det fall ett nordiskt
            land skulle drabbas av en kris eller ett angrepp, så kommer övriga
            länder att bistå med relevanta medel. Denna solidaritetsförklaring
            är dock fortfarande allmänt hållen och säger inte mycket om hur
            länderna konkret avser att reagera och hjälpa varandra i händelse
            av att ett enskilt land hamnar i trångmål, exempelvis vid ett
            yttre angrepp eller otillbörlig press. Sverigedemokraterna anser
            med hänvisning till solidaritetsförklaringen och arbetet inom
            Nordefco att det nu är dags att ta försvarssamarbetet till nästa
            nivå. Undertecknandet av Vision 2025 är ett sådant steg. Vi anser
            att fler steg kan tas med de övriga nordiska länderna i syfte
            att skapa förutsättningar för ett nordiskt försvarssamarbete som
            långsiktigt också omfattar ömsesidiga försvarsgarantier. En sådan
            försvarsgaranti skulle inte nödvändigtvis behöva inkludera samtliga
            nordiska länder i ett inledande skede utan kan påbörjas genom
            att ett par nordiska länder – till exempel Sverige och Finland
            – går före.
          </p>
          <head xml:id="i-Xo3NnqULWasuLERdA4MGj2" type="h1">
            Nordisk krisberedskap
          </head>
          <p xml:id="i-QLaNDnvcvRV9woZjJ3KWTd">
            Den varma sommaren 2018 visade efter omfattande skogsbränder
            och stora nationella påfrestningar i Norden med all tydlighet
            behovet av samverkan, särskilt med våra närmaste grannar. Otaliga
            skogsbränder härjade samtidigt i flera av våra nordiska länder
            och assistans fick begäras från östra och södra Europa för att
            övermanna lågorna. Tack vare brandflyg, brandbilar och frivilliga
            krafter från andra länder kunde bränderna bekämpas och ännu värre
            katastrofer undvikas. Samtidigt illustrerade situationen att det
            finns ett stort värde och behov i om vi nordiska grannländer i
            mycket högre grad kunde upprätta en gemensam krisberedskap som
            utan onödiga hinder kan operera över våra gränser. Räddningstjänstsamarbetet
            Nordred möjliggör förvisso värdefullt räddningstjänstutbyte, men
            långt ifrån tillräckligt i förhållande till vad som skulle kunna
            organiseras och behövas vid kriser och katastrofer av dignitet
            och vidsträckthet. Vädersituationen sommaren 2018 var förvisso
            extrem, men risken för fler naturkatastrofer eller andra störningar
            och påfrestningar på infrastruktur eller det civila samhället
            kan inte negligeras, utan behöver mötas med en god beredskap.
          </p>
          <p xml:id="i-WyqVNSM4zksxE4VwKRQeYx">
            Sverigedemokraterna och vår partigrupp i Nordiska rådet, Nordisk
            Frihet, menar att vår samlade beredskap behöver inventeras, samordnas
            och koordineras. Vi menar också att vi skulle tjäna på att bygga
            upp viss beredskap tillsammans, såsom en gemensam brandflygsflotta,
            där vi skulle få ut avsevärt mycket mer förmåga och effekt genom
            att samverka kring resursförmåga än att varje nordiskt land ska
            bygga upp och upprätthålla beredskap som är svår att försörja
            på egen hand.
          </p>
          <p xml:id="i-VhPYNqtqYGrLM8nn6m7Yoz">
            Vi föreslår därför riksdagen att tillkännage för regeringen som
            sin mening att ansvariga statsråd bejakar de initiativ som nu
            tas inom ramen för Nordiska rådet och ser över gemensamma resurser,
            var våra länder kan samverka och tar initiativ till att avlägsna
            de gränshinder som eventuellt kan fördröja samverkan vid kriser.
          </p>
        </div>
        <div xml:id="i-HpdMNncK339Hcqwow4btPr" type="motSignatures">
          <list xml:id="i-NhVmr6a9dmRUgC6BTaz917">
            <item xml:id="i-2rEyzeofA8weCV7taFb6gA" who="i-7axeS8wLb7dXdWECyhESJs">
              Aron Emilsson (SD)
            </item>
            <item xml:id="i-5YNqxXNgFJufxGG4iHu8BP" who="i-G2FvChcLfdNRUQkYLtG8Ld">
              Paula Bieler (SD)
            </item>
            <item xml:id="i-NM2nLF1KacmUCDQJn5TuZz" who="i-DA4mEcuMULgPh6WXGQRaWW">
              Angelika Bengtsson (SD)
            </item>
            <item xml:id="i-AdSJAZise9ASLfcGEmerrv" who="i-BfmJ8hLMzGF9XMcc4M8Bfa">
              Cassandra Sundin (SD)
            </item>
            <item xml:id="i-635onPJ64vLbbGWH39XWhE" who="i-Cbfe9kLftFCPyoPQ2gDG1P">
              Charlotte Quensel (SD)
            </item>
            <item xml:id="i-U95YXkxAREt8roFcCjvhtF" who="i-V7UFodKLft3oP8S6c3GFzd">
              Lars Andersson (SD)
            </item>
            <item xml:id="i-R6bbYGhRrDVJxsaGRC767q" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-GeUdPCtjaSNM88Zpw14Dj3" who="i-TKwDinNn4twnLieK52EXRu">
              Björn Söder (SD)
            </item>
            <item xml:id="i-6Ewp5X491T9m5u6KzbyWTc" who="i-4wsP6LwQoWWj732ozhmgSc">
              Ludvig Aspling (SD)
            </item>
          </list>
        </div>
      </div>
    </body>
  </text>
</TEI>
