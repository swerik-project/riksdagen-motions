<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-02603">
  <teiHeader>
    <fileDesc>
      <titleStmt>
        <title>Hyresrätt och allmännytta</title>
        <author>av Momodou Malcolm Jallow m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2603 av Momodou Malcolm Jallow m.fl. (V)</title>
          <idno type="rdwebb">H9022603</idno>
          <rs type="number">2603</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9022603/text</ref>
          <ref type="dokument_url_html">http://data.riksdagen.se/dokument/H9022603</ref>
          <ref type="dokumentstatus_url_xml">http://data.riksdagen.se/dokumentstatus/H9022603</ref>
          <ref type="docx">http://data.riksdagen.se/fil/B20F3155-47A1-4F49-B952-5F88B59365B0</ref>
          <ref type="pdf">http://data.riksdagen.se/fil/19077F79-94D8-4DBD-9924-AC11F66AEAEF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3n934sJCkMQm7WAYqRVzgt" type="signed"/>
        <correspContext corresp="i-3n934sJCkMQm7WAYqRVzgt">
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-8zenuniBFcF5PzUQo634eX" type="submitted">
          <date when="2021-10-04"/>
          <time when="10:28:55"/>
        </correspAction>
        <correspAction xml:id="i-9ReCTLDJkEk3KE52yr6WbB" type="reviewed">
          <date when="2021-10-04"/>
          <time when="17:35:45"/>
        </correspAction>
        <correspAction xml:id="i-SrGT2nGH2tx6ypXfB58JXB" type="referred">
          <date when="2021-10-14"/>
        </correspAction>
        <correspAction xml:id="i-QNSJoopQjPZkNSq9B4J5WA" type="assigned">
          <date when="2022-10-14"/>
          <time when="12:21:49"/>
        </correspAction>
        <correspContext corresp="i-QNSJoopQjPZkNSq9B4J5WA">
          <ref type="assignedTo">Civilutskottet</ref>
        </correspContext>
        <correspAction xml:id="i-N26HoRk41V7uSzR2z5KZCE" type="behandlas_i"/>
        <correspContext corresp="i-N26HoRk41V7uSzR2z5KZCE">
          <ref type="uppgift">2021/22:CU10</ref>
          <ref type="ref_dok_id">H901CU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU10</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HSZ9j8ZZoKRwvV3ii67xQ7" type="behandlas_i"/>
        <correspContext corresp="i-HSZ9j8ZZoKRwvV3ii67xQ7">
          <ref type="uppgift">2021/22:SkU14</ref>
          <ref type="ref_dok_id">H901SkU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU14</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7FxSYcxmxrhd5jBmvki5YS" type="behandlas_i"/>
        <correspContext corresp="i-7FxSYcxmxrhd5jBmvki5YS">
          <ref type="uppgift">2021/22:CU5</ref>
          <ref type="ref_dok_id">H901CU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU5</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PQGSC1Rgw6a2on1WSCvjYK" type="motHeader">
        <div xml:id="i-FfcdU1VxxAw35bznLE1Svf" type="motTitle">
          Motion till riksdagen 2021/22:2603 av Momodou Malcolm Jallow
          m.fl. (V) Hyresrätt och allmännytta
        </div>
      </div>
      <div xml:id="i-QbeBDhM71Ubh8oeQ8iRatP" type="motBody">
        <div xml:id="i-4ifkgWPRY18ySFBnqAF96J" type="TOC">
          <head xml:id="i-SMBuyU9x6e27ZcnwatpZwm">
            1 Innehållsförteckning
          </head>
          <list xml:id="i-2iLHBrWJCerzn33PRVCr8L">
            <item xml:id="i-GeZnJAVJa7i5uikFN6zgHq" style="indent-level: 1">
              2 Förslag till riksdagsbeslut
            </item>
            <item xml:id="i-HMAotZU7V1yVFbryXzqkWg" style="indent-level: 1">
              3 Inledning
            </item>
            <item xml:id="i-R3WRQb258YrSTZPZpQFLR3" style="indent-level: 1">
              4 Värna och utveckla allmännyttans ställning
            </item>
            <item xml:id="i-F9vwkyG4WWQsc2ENWLkKPk" style="indent-level: 2">
              4.1 Fler allmännyttiga bostadsbolag i kommunerna
            </item>
            <item xml:id="i-Le8jTy67KeXbv7bf87fG5F" style="indent-level: 2">
              4.2 Motverka utförsäljning och ombildning av allmännyttan
            </item>
            <item xml:id="i-LfHJhoDBoDuAaDiHmgnM3h" style="indent-level: 2">
              4.3 Förhindra olovliga värdeöverföringar
            </item>
            <item xml:id="i-Abh52pjyHbr1sm6qxuk6NX" style="indent-level: 2">
              4.4 Ändra lagen (2010:879) om allmännyttiga kommunala bostadsaktiebolag
            </item>
            <item xml:id="i-FEYS5DPE1P9N9saKzoqNKx" style="indent-level: 1">
              5 Värna hyresrätten som upplåtelseform
            </item>
            <item xml:id="i-QS1WBwbhFD3R24JE8MzrAA" style="indent-level: 2">
              5.1 Förbättra rättssäkerheten under ombildningsprocessen
            </item>
            <item xml:id="i-Jw1fYpz4QMiG9pt3N1ApRe" style="indent-level: 2">
              5.2 Avskaffa hembudsrätten vid försäljning av hyresfastigheter
            </item>
            <item xml:id="i-T3YHM8vJVnXAWm2B115F8u" style="indent-level: 1">
              6 Förmedla bostäder på medborgarnas villkor
            </item>
            <item xml:id="i-Q7Dr1Jxyucy6HZ3q3CB4pU" style="indent-level: 2">
              6.1 Krav på privata fastighetsägare
            </item>
            <item xml:id="i-6N9Ms7U4gN8A2F2fVpo9qZ" style="indent-level: 2">
              6.2 Sänkta krav för hyreskontrakt
            </item>
            <item xml:id="i-AuE2jhPM5JBbGsX7NnohXD" style="indent-level: 1">
              7 Renovera bostadsbeståndet
            </item>
            <item xml:id="i-56X5vQo9jgtBD3xJLkWmNN" style="indent-level: 2">
              7.1 Rusta upp utan renovräkningar
            </item>
            <item xml:id="i-H5LWa4uU6c1bcYu6jpHZ8x" style="indent-level: 1">
              8 Kooperativ hyresrätt
            </item>
            <item xml:id="i-Ljz9wJFSLZQxsXhaZJBpYQ" style="indent-level: 2">
              8.1 Nationell samordnare
            </item>
            <item xml:id="i-NUmFHLseAwqTBMjFBWfS6E" style="indent-level: 2">
              8.2 Finansieringsförutsättningarna för kooperativa hyresrättsföreningar
            </item>
          </list>
        </div>
        <div xml:id="i-DZbCUk5UBFEtFmcgZRQx19" type="motProposal" subtype="förslag">
          <head xml:id="i-88AzZKdWp7tatSYTWuor4g">
            2 Förslag till riksdagsbeslut
          </head>
          <list xml:id="i-Cs3qidXBJG5VUwfTivEhEc" style="ol">
            <item xml:id="i-NURZrgXLi8vG7DVxHQfFsh">
              Riksdagen ställer sig bakom det som anförs i motionen om att
              det bör finnas minst ett allmännyttigt bostadsbolag i varje kommun,
              eller att behovet bör uppfyllas genom regional samverkan, och
              att regeringen bör återkomma med förslag kring hur detta ska genomföras,
              och detta tillkännager riksdagen för regeringen.
            </item>
            <item xml:id="i-QfnXBGHQhpr3tHuTfzq3gs">
              Riksdagen ställer sig bakom det som anförs i motionen om att
              det bör återinföras ett förfarande där det krävs tillstånd från
              länsstyrelsen vid försäljning av bostäder ägda av kommunala bolag
              och tillkännager detta för regeringen.
            </item>
            <item xml:id="i-TEafeqRrhHzmTDEuf3JChU">
              Riksdagen ställer sig bakom det som anförs i motionen om att
              det bör införas ett tioårigt moratorium för ombildningar av allmännyttiga
              hyresrätter till bostadsrätter och tillkännager detta för regeringen.
            </item>
            <item xml:id="i-4T5hGYDgKZCRwkLgPDTWrH">
              Riksdagen ställer sig bakom det som anförs i motionen om att
              den generösa undantagsklausulen, 5 § lagen (2010:879) om allmännyttiga
              kommunala bostadsaktiebolag, bör tas bort och tillkännager detta
              för regeringen.
            </item>
            <item xml:id="i-7p15gheBs64xHfaEDqe4kN">
              Riksdagen ställer sig bakom det som anförs i motionen om att
              kommunerna bör åläggas att tydligare redogöra för vilka ändamål
              värdeöverföringen har gått till, detta för att säkerställa att
              den är korrekt genomförd, och tillkännager detta för regeringen.
            </item>
            <item xml:id="i-5mJ9AiUCi5WKGyobxNTDNs">
              Riksdagen ställer sig bakom det som anförs i motionen om att
              en regel i lagen (2010:879) om allmännyttiga kommunala bostadsaktiebolag,
              som säkerställer att olovliga värdeöverföringar från allmännyttiga
              bostadsbolag återbetalas till det kommunala bostadsbolaget, bör
              införas och tillkännager detta för regeringen.
            </item>
            <item xml:id="i-VwYmu1VkrRBRftjdyQW6dw">
              Riksdagen ställer sig bakom det som anförs i motionen om att
              lagen (2010:879) om allmännyttiga kommunala bostadsaktiebolag
              bör ändras så att begreppet ”affärsmässiga principer” utgår och
              tillkännager detta för regeringen.
            </item>
            <item xml:id="i-A6kc8GURJCrUdAM4rgsLxm">
              Riksdagen ställer sig bakom det som anförs i motionen om att
              regeringen bör återkomma med förslag på förbättringar av rättssäkerheten
              vid ombildningar av hyresrätter till bostadsrätter enligt vad
              som anförs i motionen och tillkännager detta för regeringen.
            </item>
            <item xml:id="i-Emd2GFqYLnhZSPaXdQDueN">
              Riksdagen ställer sig bakom det som anförs i motionen om att
              hembudsrätten bör avskaffas vid försäljning av hyresfastigheter
              och tillkännager detta för regeringen.
            </item>
            <item xml:id="i-8ke5NgZUnsJwR8qawze4pe">
              Riksdagen ställer sig bakom det som anförs i motionen om att
              alla kommuner ska vara skyldiga att i egen regi, eller genom regional
              samverkan, tillhandahålla en bostadsförmedling som genom transparenta
              regler förmedlar majoriteten av hyresbostäderna, såväl privata
              som allmännyttiga, i en kommun, och detta tillkännager riksdagen
              för regeringen.
            </item>
            <item xml:id="i-AesK3NYRDBzukE53JLHn59">
              Riksdagen ställer sig bakom det som anförs i motionen om att
              det bör införas ett krav på privata fastighetsägare att fördela
              80 procent av sitt lediga bostadsbestånd, såväl lediga som nybyggda
              lägenheter, till en kommunal eller regional bostadsförmedling
              och tillkännager detta för regeringen.
            </item>
            <item xml:id="i-JtP2pNfHqZV12ANUdtnuXg">
              Riksdagen ställer sig bakom det som anförs i motionen om att
              regeringen bör återkomma med lagförslag som innebär att hyresvärdar,
              privata såväl som allmännyttiga, inte ska kunna ställa orimligt
              höga inkomstkrav som exkluderar stora grupper av människor vid
              uthyrning av bostäder och tillkännager detta för regeringen.
            </item>
            <item xml:id="i-YANY2qyP1jqSJcB1w9krui">
              Riksdagen ställer sig bakom det som anförs i motionen om att
              regeringen bör tillsätta en utredning om hur skattefria underhållsfonder
              kan användas och tillkännager detta för regeringen.
            </item>
            <item xml:id="i-8YqgkeQ78tktFSufdfgn3y">
              Riksdagen ställer sig bakom det som anförs i motionen om att
              hyresvärdar bör åläggas att på förhand ge en uppskattning av hur
              hög hyran kommer att bli efter en ombyggnation och tillkännager
              detta för regeringen.
            </item>
            <item xml:id="i-TFt8VoqPvUNDcU9aPSpDHe">
              Riksdagen ställer sig bakom det som anförs i motionen om att
              regeringen bör utreda möjligheten att inrätta en nationell samordnare
              kring frågor rörande kooperativa hyresrätter, med syftet att arbeta
              långsiktigt med informations- och kunskapsutvecklingsarbete samt
              rådgivning på nationell nivå, och tillkännager detta för regeringen.
            </item>
            <item xml:id="i-NM24TtBHw7AWmXiU7EtF29">
              Riksdagen ställer sig bakom det som anförs i motionen om att
              regeringen bör utreda hur de finansiella förutsättningarna för
              den kooperativa hyresrätten kan ändras, i syfte att tillgängliggöra
              upplåtelseformen för en större del av befolkningen än vad som
              är fallet i dag, och tillkännager detta för regeringen.
            </item>
          </list>
        </div>
        <div xml:id="i-9ZHJo8YUXRrKLdgs8vm8V7" type="motContent">
          <head xml:id="i-ApLtQUBxGTkkpXKaDrdnN" type="h1">
            3 Inledning
          </head>
          <p xml:id="i-JzDccbUsSq28UuHqxSD84u">
            Omkring en tredjedel av Sveriges befolkning, tre miljoner människor,
            bor i en hyres­bostad. Ungefär hälften av dessa ägs av ett allmännyttigt
            kommunalt bostadsföretag och hälften av en privat fastighetsägare.
          </p>
          <p xml:id="i-Afo3BELmfceovxKAWhwucL">
            Hyresrätten har många viktiga och positiva egenskaper. Det är
            en upplåtelseform som inte är marknadsprissatt och den är därför
            tillgänglig för alla löntagargrupper, till skillnad från privatägda
            bostäder och bostadsrätter där högsta pris är den styrande faktorn.
            Hyresrätten underlättar rörlighet, ger låga transaktionskostnader
            och stimulerar till professionell fastighetsförvaltning. Dessutom
            är den, med rimliga förmedlings­tjänster, ett av de viktigaste
            verktygen för att motverka segregation, diskriminering och orättvis
            fördelning av bostäder. Den är därför en viktig del av den svenska
            välfärds­modellen.
          </p>
          <p xml:id="i-9SCRDcLQ9m9jjHWyTBiShv">
            Över tid har politiska beslut försämrat hyresrättens villkor
            i relation till privatägda bostäder. För byggherrar har det länge
            varit mer lönsamt att bygga andra upplåtelse­former, varför det
            under lika lång tid byggts alldeles för få hyresrätter. Och i
            takt med att de politiska besluten på olika sätt alltmer har gynnat
            de ägda boendeformerna har dessa blivit billigare att bo i medan
            hyresrätten i stället blivit allt dyrare. Utvecklingen har skett
            parallellt med att andelen fattiga i Sverige dubblerats på 25
            år (https://www.scb.se/contentassets/a9101244dec64df991945d0b2ce6d1f6/he0110_2017a01_br_he50br1901.pdf).
          </p>
          <p xml:id="i-28p7SEnJKAYXt9Z88efBTs">
            I dag är en hyrd bostad kort och gott den dyraste bostaden. Och
            ändå är det främst i hyresrätterna som de fattigaste bor. De som
            har lägst inkomster lägger störst andel av sin redan låga disponibla
            inkomst på boendet, i snitt 28 procent. Motsvarande siffra ligger
            på 20 procent för bostadsrättsinnehavare och på 16 procent för
            husägare.
          </p>
          <p xml:id="i-Jd9A1XpUk93ZvNg7VEWMrV">
            Vänsterpartiet värnar hyresrätten som upplåtelseform och allmännyttan
            som ägandeform. Sverige behöver en starkare allmännytta och vi
            behöver fler och billigare hyresrätter. Det behövs ett hyresbestånd
            där alla får plats, även de som i dag är hemlösa och/eller har
            låga inkomster. För att uppnå detta, och för att än en gång nå
            en balans mellan hyresrätten och de ägda boendeformerna, krävs
            en rad åtgärder. I denna motion lägger vi fram förslag för att
            stärka allmännyttan som ägandeform och den traditionella såväl
            som den kooperativa hyresrätten som upplåtelseform.
          </p>
          <head xml:id="i-EZrGKvbunVTyJd9PyG6UZC" type="h1">
            4 Värna och utveckla allmännyttans ställning
          </head>
          <p xml:id="i-5xjqi1ifNV3trbt2yxTVVE">
            Allmännyttan har länge haft en särställning på den svenska bostadsmarknaden
            och är sedan många år en viktig del av välfärdssamhället. Enligt
            SCB uppgick det allmän­nyttiga bostadsbeståndet 2020 till sammanlagt
            829 100 lägenheter. Allmännyttan ägs av medborgarna gemensamt
            och har till uppgift att tillhandahålla hållbara och prisvärda
            bostäder för alla. De allmännyttiga bostadsföretagen har över
            tid tagit ett stort samhälls­ansvar i rollen som bostadsbyggare,
            förvaltare och utvecklare av hela bostadsområden.
          </p>
          <p xml:id="i-2JzLZrVpptvAKMa4p3eDh1">
            Under alliansregeringen förändrades allmännyttans förutsättningar.
            2011 infördes lagen (2010:879) om allmännyttiga kommunala bostadsaktiebolag
            (Allbolagen) som innebär att allmännyttan ska kombinera affärsmässighet
            med samhällsansvar. Samtidigt ändrades hyreslagstiftningen – allmännyttan
            sätter inte längre taket för hyrorna på orten.
          </p>
          <p xml:id="i-6TBkxE4mHaLPtQTcyUvH6X">
            Vänsterpartiet anser dock att en stark allmännytta är helt avgörande
            om vi ska kunna föra en social bostadspolitik och för att klara
            bostadsförsörjningen.
          </p>
          <head xml:id="i-D9rrH722K4hxKZ3PDFqiKU" type="h2">
            4.1 Fler allmännyttiga bostadsbolag i kommunerna
          </head>
          <p xml:id="i-2vQCrnKe6agnmQDiXBEMjs">
            De höga byggkostnaderna är ett av skälen till att det inte byggs
            tillräckligt mycket i stora delar av Sverige, trots en omfattande
            bostadsbrist. De allmännyttiga bostads­bolagen har här en viktig
            roll att spela. De har ofta kapaciteten att utmana de privata
            byggherrarna på orten och pressa de höga byggkostnaderna i syfte
            att bygga mer. Ett bra exempel på detta är Sveriges Allmännyttas
            upphandlingar av s.k. kombohus där bygg­branschen har sporrats
            att bygga allmännyttiga bostäder till en viss maxkostnad per kvadratmeter
            boarea. Kombohusen har ett fast pris som ligger ca 25 procent
            under marknadspris och hittills har det byggts närmare 10 000
            bostäder runtom i Sverige enligt modellen. I en enkät från Sveriges
            Allmännytta (2019-07-01) uppger de allmännyttiga bostadsföretagen
            att de planerar att bygga runt 25 000 bostäder under 2020 och
            2021 och att nästan hälften av dessa ska byggas som kombohus.
            På lokal nivå har exempelvis Stockholms kommun arbetat på ett
            liknande sätt med de s.k. Stockholmshusen, ett samarbete mellan
            stadens tre allmännyttiga bostadsbolag. Även detta projekt har
            lett fram till nyproducerade bostäder av hög kvalitet men med
            betydligt lägre produktions­kostnader och hyror än andra jämförbara
            projekt. Det visar än en gång hur viktig allmännyttan är, även
            i regioner med mycket högt tryck på bostadsmarknaden.
          </p>
          <p xml:id="i-6doHYy1r1S9sL4EucUpfj2">
            SCB:s statistik visar att en majoritet av landets 290 kommuner
            äger ett eller flera allmännyttiga bostadsföretag. För att bra
            och billigt byggande ska kunna bli verklighet i samtliga kommuner
            bör det i varje kommun finnas minst ett allmännyttigt bostadsbolag
            eller så ska behovet uppfyllas genom regional samverkan. I syfte
            att uppnå detta bör de kommuner som i dag saknar ett allmännyttigt
            bostadsbolag ha ansvar för att ett sådant på sikt byggs upp i
            kommunen.
          </p>
          <p xml:id="i-4y5yHZy6VeSEKrm1ThiRGo">
            Det bör finnas minst ett allmännyttigt bostadsbolag i varje kommun,
            eller så ska behovet uppfyllas genom regional samverkan. Regeringen
            bör återkomma med förslag kring hur detta ska genomföras. Detta
            bör riksdagen ställa sig bakom och ge regeringen till känna.
          </p>
          <head xml:id="i-TiqhUNeknyxEySgMbcQR2U" type="h2">
            4.2 Motverka utförsäljning och ombildning av allmännyttan
          </head>
          <p xml:id="i-9khnfqcSzCnxFUyE9dD1FB">
            Borgerliga politiska beslut har lett till att enorma mängder
            allmännyttiga bostadsbolag de senaste decennierna sålts till privata
            bostadsbolag genom s.k. beståndsförsäljning. Runtom i landet har
            politiker sålt ut vår gemensamma egendom, däribland allmän­nyttiga
            lägenheter. Många gånger har dessa privatiseringar och utförsäljningar
            skett till långt under marknadspris och ofta har det inneburit
            att samhällsnyttiga funktioner slagits sönder. Detta i kombination
            med att majoriteten av försäljningarna i princip är oåterkalleliga
            gör situationen allvarlig. När egendomen väl sålts är det mycket
            svårt, och ofta omöjligt, att köpa tillbaka den. Det som tagit
            flera decennier för det offentliga att bygga upp kan säljas ut
            på ett ögonblick. Vänsterpartiet vill därför grundlagsskydda det
            vi äger tillsammans (se mot. 2019/20:125). I väntan på att en
            sådan lagstiftning införs har vi i denna motion två förslag för
            att motverka utförsäljning och ombildning av allmännyttiga lägenheter.
          </p>
          <p xml:id="i-Pkcs9wHad8TsgCNfeDHdzC">
            Som exempel kan nämnas att det enbart under åren 2016 och 2017
            såldes samman­lagt 25 240 allmännyttiga bostäder. Omfattande försäljningar
            har bl.a. genomförts av de allmännyttiga bostadsbolagen i Umeå,
            Linköping och Göteborg. Utförsäljningarna har mötts av starka
            protester från de boende då besluten i regel har tagits utan dialog
            med hyresgästerna.
          </p>
          <p xml:id="i-UezcMKDtWQ48HmYn8H62ey">
            Vänsterpartiet är starkt kritiskt till dessa utförsäljningar.
            De är ett sätt för kommu­nerna att avsäga sig bostadsförsörjningsansvaret
            i en tid när de skulle behöva ta ett betydligt större ansvar.
            För Vänsterpartiet är det tvärtom viktigt att kommunerna stärker
            sina bostadsföretag och utvecklar möjligheterna att tillhandahålla
            bra bostäder till kommunens invånare till rimliga hyror och enligt
            bruksvärdesprincipen. Utifrån ett mer regionalt och nationellt
            perspektiv måste det kunna säkerställas att det sammantaget finns
            en tillräckligt stor andel allmännyttiga bostäder. Kort sagt:
            Vi behöver fler allmännyttiga hyresrätter – inte färre.
          </p>
          <p xml:id="i-N7ZHaZRM9YrxfqzDapES8d">
            För att motverka utförsäljning av allmännyttiga hyresrätter införde
            den social­demokratiska regeringen den s.k. stopplagen 2002. Lagen
            innebar att det krävdes tillstånd från länsstyrelsen för överlåtelse
            av fast egendom respektive aktier och andelar i kommunala bostadsföretag.
            Enligt lagen skulle tillstånd till en överlåtelse inte lämnas
            om det kunde befaras att de kommunala bostadsföretagens hyror
            till följd av över­låtelsen inte skulle få tillräckligt genomslag
            vid tillämpningen av bruksvärdesreglerna i 12 kap. 55 § jordabalken
            (hyreslagen) eller vid de hyresförhandlingar som fördes enligt
            hyresförhandlingslagen (1978:304). Lagstiftningen upphävdes av
            alliansregeringen 2007. Vänsterpartiet har sedan dess yrkat på
            att återinföra kravet på tillstånd från länsstyrelsen vid försäljning
            av allmännyttiga bostäder.
          </p>
          <p xml:id="i-SfYdU8p7WJ4UGrguHo8HjY">
            Ett förfarande där det krävs tillstånd från länsstyrelsen vid
            försäljning av bostäder ägda av kommunala bolag bör återinföras.
            Detta bör riksdagen ställa sig bakom och ge regeringen till känna.
          </p>
          <p xml:id="i-4QvjRb4hHSvbgoCbGo2GzP">
            Utöver att sälja våra allmännyttiga bostäder till privata hyresvärdar
            kan de kommunala bostadsbolagen ge hyresgästerna möjlighet att
            ombilda lägenheterna till bostadsrätt. Även vid ombildning av
            allmännyttiga lägenheter till bostadsrätt säljs lägenheten många
            gånger till långt under marknadspris, vilket skapar starka incitament
            för hyresgästen att bidra till ombildningen.
          </p>
          <p xml:id="i-67BwG5W579dzCRqCsUpmwU">
            Ombildning till bostadsrätt, främst i Stockholmsområdet men även
            i Göteborg och Malmö, har kraftigt minskat andelen hyresrätter
            samtidigt som behovet av hyresrätter är större än på lång tid.
            Mellan åren 2006 och 2014, då de borgerliga partierna styrde Stockholms
            kommun, ombildades omkring 30 000 allmännyttiga hyresrätter till
            bostadsrätter. I flera delar av Stockholms innerstad är allmännyttan
            i det närmaste utraderad. Ombildningarna stoppades när den röd-grön-rosa
            majoriteten tillträdde 2014.
          </p>
          <p xml:id="i-U7Skybvu1kNbJGpCUptiry">
            Nuvarande majoritet i Stockholms kommun, bestående av de borgerliga
            partierna och Miljöpartiet, har återigen öppnat upp för ombildningar
            av allmännyttan – denna gång med fokus på ytterstaden. Varje ombildning
            som sker kommer självklart att strypa tillgången på billiga hyresrätter
            än mer.
          </p>
          <p xml:id="i-MWh8GckYQWsTun1mm9QQYc">
            För att motverka att fler av våra allmännyttiga hyresrätter omvandlas
            till bostads­rätter vill Vänsterpartiet införa ett tioårigt moratorium.
            Under denna period ska inga ombildningar från hyresrätt till bostadsrätt
            ske.
          </p>
          <p xml:id="i-EETGgzVRfYjhnbX1pEzQ9h">
            Det bör införas ett tioårigt moratorium för ombildningar av allmännyttiga
            hyresrätter till bostadsrätter. Detta bör riksdagen ställa sig
            bakom och ge regeringen till känna.
          </p>
          <head xml:id="i-16SfaJrFriSKRDxMEYmzpV" type="h2">
            4.3 Förhindra olovliga värdeöverföringar
          </head>
          <p xml:id="i-HuJKzULLT8R7xNq3Dd3Wj8">
            De allmännyttiga bostadsbolagens syfte är att vara bostadsförsörjare
            och uppfylla kommunernas bostadsförsörjningsansvar. Deras uppgift
            är inte att generera vinst åt ägarna eller att tillföra resurser
            till de kommunala budgetarna. Om kommunerna behöver förstärka
            sina ekonomier bör samtliga kommuninvånare vara med och bidra,
            inte bara de allmännyttiga bolagens hyresgäster.
          </p>
          <p xml:id="i-GRUacsVXnrgZyzCRqbEiW2">
            Lagen (2010:879) om allmännyttiga kommunala bostadsaktiebolag
            (Allbolagen) begränsar i viss mån kommunernas möjligheter att
            ta ut pengar från sina bostadsbolag och använda dem till andra
            verksamheter. Trots detta finns det flera exempel där kommuner
            beslutat att ta pengar från de allmännyttiga bolagen i syfte att
            använda resurserna i kommunens verksamheter.
          </p>
          <p xml:id="i-Ai5LVX5t8vMxDDK2eLNgyP">
            Av Boverkets senaste rapport (Boverket, 2021) framgår att värdeöverföringarna
            från de allmännyttiga kommunala bostadsaktiebolagen uppgick till
            676 miljoner kronor. Av dessa var 35 miljoner kronor otillåtna
            värdeöverföringar. Året innan, 2018, var mot­svarande siffror
            740 miljoner kronor, med hela 110 miljoner kronor i otillåtna
            över­föringar.
          </p>
          <p xml:id="i-Lcdg9xU55Lix6Ksrf2VZNL">
            Siffrorna varierar stort från år till år, och även om majoriteten
            av bolagen följer reglerna kan man konstatera att det sammantaget
            handlar om enorma belopp som förs från de allmännyttiga bostadsbolagen
            till andra verksamheter i kommunen. Och i de fall då gällande
            bestämmelser inte följs finns i dag ingen sanktionsmöjlighet i
            lagen om allmännyttiga kommunala bostadsaktiebolag. Inte heller
            finns det i praktiken någon rättslig möjlighet för kommuninvånare
            eller hyresgäster i allmännyttiga bolag att förhindra en olovlig
            värdeöverföring från bostadsbolagen. Transaktioner inom en koncern
            är inte möjliga att överpröva.
          </p>
          <p xml:id="i-DSVKDUuKf7EXz3nwSaNAAE">
            I förarbetena till Allbolagen diskuterades problematiken med
            att det saknas ett sanktionssystem för att säkerställa efterlevnaden
            av reglerna (prop. 2009/10:185 s. 79). Lagstiftaren har sedan
            dess uppmärksammat problemet med att det inte finns någon överprövningsmöjlighet
            och har därför infört en uppsiktsplikt i kommunallagen som stadgar
            att kommunstyrelsen ska pröva om den verksamhet som det allmännyttiga
            bolaget har bedrivit under föregående kalenderår har varit förenlig
            med det fastställda kommunala ändamålet och utförts inom ramen
            för de kommunala befogenheterna (6 kap. 1 a § kommunallagen [1990:900]).
            Den nya lagstiftningen har dock inte inneburit någon reell möjlighet
            för kommuninvånare och hyresgäster att angripa olovliga värdeöverföringar
            från allmännyttiga bostadsbolag.
          </p>
          <p xml:id="i-CxMbJQLRkPuoCruHvBHBiw">
            Konsekvensen av detta blir att det är fullt möjligt för kommunala
            bolag att genom­föra värdeöverföringar i strid mot gällande rätt.
            Det går med nuvarande lagstiftning inte att vidta någon sanktion
            trots att Boverket år efter år uppmärksammar att otillåtna värdeöverföringar
            förekommer och trots att den senaste summan, 110 miljoner kronor
            i olovliga överföringar, är upprörande stor. Det är helt oacceptabelt
            att hyresgäster i kommunala bostadsbolag på detta sätt tvingas
            betala mer till kommunens verksamheter än vad övriga kommuninvånare
            gör.
          </p>
          <p xml:id="i-Vr2cCFw4WmR9E89kcMvNAM">
            Den generösa undantagsklausulen, 5 § lagen (2010:879) om allmännyttiga
            kommu­nala bostadsaktiebolag, bör tas bort. Detta bör riksdagen
            ställa sig bakom och ge regeringen till känna.
          </p>
          <p xml:id="i-AQhmXXrGgscBjnN6gnxHEH">
            Kommunerna bör åläggas att tydligare redogöra för vilka ändamål
            värdeöver­föringen har gått till, detta för att säkerställa att
            den är korrekt genomförd. Detta bör riksdagen ställa sig bakom
            och ge regeringen till känna.
          </p>
          <p xml:id="i-AZ64AE4B6Bf9FLGTvceHc7">
            I det fall en olovlig värdeöverföring har genomförts bör kommunen
            åläggas att betala tillbaka summan motsvarande den olovliga delen
            till det kommunala bostads­bolaget. En regel bör införas i lagen
            (2010:879) om allmännyttiga kommunala bostadsaktiebolag som säkerställer
            att olovliga värdeöverföringar från allmännyttiga bostadsbolag
            återbetalas till det kommunala bostadsbolaget. Detta bör riksdagen
            ställa sig bakom och ge regeringen till känna.
          </p>
          <head xml:id="i-vmGgM92hE6oity6pnmNjR" type="h2">
            4.4 Ändra lagen (2010:879) om allmännyttiga kommunala bostadsaktiebolag
          </head>
          <p xml:id="i-JHCFqQRLz2x9danKtXtvp3">
            Den 1 januari 2011 trädde lagen (2010:879) om allmännyttiga kommunala
            bostads­aktiebolag (Allbolagen) i kraft. Lagen slår fast att allmännyttiga
            kommunala bostads­aktiebolag ska verka i ett allmännyttigt syfte
            och samtidigt bedriva verksamheten i enlighet med affärsmässiga
            principer. Enligt lagen ska bolagen ha marknadsmässiga avkastningskrav,
            vilket innebär att de undantas från självkostnadsprincipen och
            förbudet mot att driva företag i vinstsyfte i kommunallagen.
          </p>
          <p xml:id="i-U8P7M66PKD6oVZMCYXDW38">
            Vänsterpartiet yrkade avslag på proposition 2009/10:185 som låg
            till grund för nuvarande lagstiftning. I vår följdmotion framhöll
            vi att allmännyttiga kommunala bostadsaktiebolag ska bedrivas
            utifrån mål om social nytta och samhällsansvar – inte utifrån
            marknadsmässiga principer och avkastningskrav (mot. 2009/10:C21).
          </p>
          <p xml:id="i-F4Hk3VjvxqLB5F5Joqo8Qw">
            Vi kan konstatera att kravet på att allmännyttiga kommunala bostadsaktiebolag
            ska bedriva sin verksamhet enligt affärsmässiga principer har
            fått allvarliga konsekvenser för allmännyttans bostadsförsörjningsuppdrag.
            Ökade krav på avkastning skapar en förändrad finansiell situation
            för bostadsbolagen där de allmännyttiga bostadsbolagens möjligheter
            att trygga bostadsförsörjningen, i synnerhet för människor med
            låga och normala inkomster, förändras. Nyproduktionsplaner har
            i vissa fall stannat av p.g.a. de höga avkastningskrav som ställs.
            Avkastningskraven försvårar också upprustning av eftersatta miljonprogramsfastigheter.
            Bostadsbolagen har svårt att genomföra större upprustningar utan
            att höja hyrorna kraftigt, vilket gör att vissa hyresgäster inte
            har råd att bo kvar. Lagstiftningen innebär, kort sagt, att de
            kommunala bostadsbolagen styrs av marknadens kortsiktiga logik,
            vilken står i konflikt med allmännyttans samhällsansvar, i synnerhet
            dess bostadsförsörjningsansvar.
          </p>
          <p xml:id="i-5zPms4bicLo7VqbdNGddvG">
            Om allmännyttan återigen ska kunna fullgöra sitt lagstadgade
            bostadsförsörjnings­ansvar behöver lagen om allmännyttiga kommunala
            bostadsaktiebolag ändras så att begreppet ”affärsmässiga principer”
            utgår.
          </p>
          <p xml:id="i-ChpVRVmDhtUs1cDfMJmE93">
            Lagen (2010:879) om allmännyttiga kommunala bostadsaktiebolag
            bör ändras så att begreppet ”affärsmässiga principer” utgår. Detta
            bör riksdagen ställa sig bakom och ge regeringen till känna.
          </p>
          <head xml:id="i-QMrJAkP1RULco2jzVnUE6r" type="h1">
            5 Värna hyresrätten som upplåtelseform
          </head>
          <p xml:id="i-LK9J73SesxMQf2FedQowCc">
            Bristen på hyresrätter är fortfarande stor samtidigt som allt
            fler saknar eget boende. Många efterfrågar i dag hyresrätter med
            rimliga hyresnivåer. Förutom att fler nya hyresrätter behöver
            byggas, behöver det befintliga beståndet av hyresrätter förbli
            just hyresrätter.
          </p>
          <p xml:id="i-76CH1f8LLYU9JFx1kgvXqt">
            Ett stort problem som nämnts tidigare är att hyresrätter, såväl
            privata som allmän­nyttiga, säljs och ombildas till bostadsrätter.
            Mellan åren 2000 och 2010 ombildades runt 160 000 allmännyttiga
            och privata hyresrätter till bostadsrätter i landet. Av dessa
            finns en övervägande majoritet i Stockholms län.
          </p>
          <p xml:id="i-6dRnXkutEKxvEYJERbwC1F">
            När hyresrätter ombildas till bostadsrätter har stora delar av
            befolkningen inte längre möjlighet att efterfråga dessa lägenheter.
            Vi vill därför motverka ombildningar av hyres­rätt till bostadsrätt.
            Vi behöver fler hyresrätter – inte färre. I de fall en ombildnings­process
            ändå inleds måste rättssäkerheten förbättras.
          </p>
          <head xml:id="i-QrSGCEXcTxU7zb6yJgCxYV" type="h2">
            5.1 Förbättra rättssäkerheten under ombildningsprocessen
          </head>
          <p xml:id="i-KchmzCmrk2B3BzRf2HWdw8">
            Det finns lagar som reglerar ombildningar till bostadsrätter
            men rättssäkerheten vid ombildningsprocessen är bristfällig och
            förändringar behöver göras. Exempelvis måste en begränsning av
            antalet omröstningar bland de boende införas för att försöka få
            till stånd en ombildning inom en avgränsad tidsperiod. Vidare
            behöver kraven skärpas så att det krävs att tre fjärdedelar av
            de boende röstar för en ombildning för att den ska kunna genomföras.
            En regel bör också införas där den som röstar för en ombildning
            förbinder sig till att delta i köpet. Förstärkningar behövs även
            för att öka förtroendet för att allt går rätt till under processens
            gång. En opartisk funktion såsom notarius publicus ska därför
            delta på föreningsstämmorna för att öka rättssäkerheten.
          </p>
          <p xml:id="i-XVVvaaa9j7hQyX8SDuUD1H">
            Regeringen bör återkomma med förslag på förbättringar av rättssäkerheten
            vid ombildningar av hyresrätter till bostadsrätter enligt vad
            som anförs ovan. Detta bör riksdagen ställa sig bakom och ge regeringen
            till känna.
          </p>
          <head xml:id="i-SSz1nzYMoQwZK6AzSEUnMJ" type="h2">
            5.2 Avskaffa hembudsrätten vid försäljning av hyresfastigheter
          </head>
          <p xml:id="i-WDSrZK5UiYXvPzQQFx3tb6">
            Ett hembud innebär att en bostadsrättsförening har förköpsrätt
            vid en försäljning av fastigheten. Med andra ord tvingar hembudsrätten
            en fastighetsägare att vid försäljning av ett hyreshus först vända
            sig till bostadsrättsföreningen, om en sådan finns bildad i fastigheten.
            Hyresvärden får kort och gott inte sälja fastigheten till någon
            annan utan att först erbjuda bostadsrättsföreningen att köpa den
            till lika villkor.
          </p>
          <p xml:id="i-PmRqQcQc48bTQko7qP6VtG">
            Vänsterpartiet menar att staten på detta sätt stimulerar till
            ombildning av hyresrätter, i stället för att uppmuntra andra fastighetsägare
            med avsikt att fortsätta att upplåta bostäderna som hyresrätter.
            Därmed bidrar staten på ett olyckligt sätt till den utarmning
            av hyresrätter som pågår i samhället.
          </p>
          <p xml:id="i-9FvN6RM82SAmpv1fC6ETax">
            Vänsterpartiet anser att fastighetsägaren själv ska få välja
            till vem en fastighet ska säljas. För att fler hyresrätter ska
            finnas kvar vill vi avskaffa hembudsrätten vid försäljning av
            hyresfastigheter.
          </p>
          <p xml:id="i-MGB14sRnCYn3RJxq4K5mAF">
            Hembudsrätten bör avskaffas vid försäljning av hyresfastigheter.
            Detta bör riksdagen ställa sig bakom och ge regeringen till känna.
          </p>
          <head xml:id="i-PPJrCdhZk4pvmdqVaS16dD" type="h1">
            6 Förmedla bostäder på medborgarnas villkor
          </head>
          <p xml:id="i-28bSaQCY1CwgubXasQLXiw">
            Ingen ska vara beroende av kontakter för ett förstahandskontrakt
            på en hyresrätt. Förutom att det behöver byggas fler hyresrätter
            måste dessa fördelas på ett rättvist och förutsägbart sätt. För
            detta ändamål är kommunala bostadsförmedlingar ett bra verktyg.
          </p>
          <p xml:id="i-5ZWnyQCzuu7zRfKA1hFbYL">
            Enligt 7 § lagen (2000:1383) om kommunernas bostadsförsörjningsansvar
            ska en kommun anordna bostadsförmedling om det behövs för att
            främja bostadsförsörjningen. Om två eller flera kommuner behöver
            en gemensam bostadsförmedling ska dessa kommuner enligt lagen
            anordna en sådan. Regeringen har möjlighet att förelägga en kommun
            att anordna en kommunal bostadsförmedling.
          </p>
          <p xml:id="i-5YuRQzn6nNjNqFwsVpHy4P">
            I dag är det ett fåtal kommuner som har en kommunal bostadsförmedling,
            och Vänsterpartiet menar att lagen inte ger den önskvärda effekt
            som medborgarna kan förvänta sig. För att förtydliga kommunernas
            bostadsförsörjningsansvar och skapa möjligheter för en rättvis
            och förutsägbar fördelning av hyresrätter bör kommunerna vara
            skyldiga att tillhandahålla en bostadsförmedling.
          </p>
          <p xml:id="i-P5i8TA3b541CUh6rxCc5h2">
            Alla kommuner ska vara skyldiga att i egen regi, eller genom
            regional samverkan, tillhandahålla en bostadsförmedling som genom
            transparenta regler förmedlar majoriteten av hyresbostäderna,
            såväl privata som allmännyttiga, i en kommun. Detta bör riksdagen
            ställa sig bakom och ge regeringen till känna.
          </p>
          <head xml:id="i-Dcbo41tsZqtXgg47P1oJ6A" type="h2">
            6.1 Krav på privata fastighetsägare
          </head>
          <p xml:id="i-CN18TyqrPM98rPvSgxxF5S">
            Enligt bostadsanvisningslagen (1980:94) hade kommunerna tidigare
            möjlighet att kräva in hyreslägenheter även från privata värdar.
            Sedan lagen avskaffades 1993 har de privata fastighetsägarna kunnat
            förmedla sina lägenheter helt på egna villkor. För att kunna hyra
            en lägenhet hos en privat fastighetsägare krävs det alltför ofta
            goda kontakter, något som utestänger många medborgare. Insynen
            är begränsad och svarthandel med lägenhetskontrakt förekommer.
          </p>
          <p xml:id="i-P2t8uyzJVms85MxdKvVpqt">
            De privata värdarnas medverkan i en bostadsförmedlingstjänst
            har fungerat olika bra i olika kommuner. Exempelvis har Fastighetsägarna
            i Stockholm en frivillig överens­kommelse som säger att deras
            medlemmar ska ge hälften av sina lediga och nybyggda lägenheter
            till Stockholms stads bostadsförmedling. Det är dock långt ifrån
            alla fastighetsägare som följer detta.
          </p>
          <p xml:id="i-6TfTokBkftDyBQZE4o5PYs">
            Vänsterpartiet anser att de privata fastighetsägarna har ett
            ansvar för att bidra till att fler bostadssökande ska kunna få
            möjlighet att bo i det privata hyresrättsbeståndet. Det ska inte
            enbart vara förbehållet dem med kontakter. Vi anser även att förekomsten
            av svarthandel bör motverkas. Privata hyresvärdar ska inte tillåtas
            att utnyttja bostads­bristen för egen vinning.
          </p>
          <p xml:id="i-KFsttY4tvRrSThy4QxdFS8">
            För att komma till rätta med situationen bör de privata fastighetsägarna
            åläggas att fördela 80 procent av sitt bostadsbestånd genom en
            kommunal bostadsförmedling. Detta ska gälla både för lediga bostäder
            i det befintliga beståndet och för nybyggda lägen­heter. En sådan
            lösning torde även ligga i de privata fastighetsägarnas intresse,
            eftersom de på så vis inte behöver ägna tid och resurser åt att
            förmedla sina lägenheter.
          </p>
          <p xml:id="i-2ha1JUGhp4bFnvz9PVkhYi">
            Det bör införas ett krav på privata fastighetsägare att fördela
            80 procent av sitt lediga bostadsbestånd, såväl lediga som nybyggda
            lägenheter, till en kommunal eller regional bostadsförmedling.
            Detta bör riksdagen ställa sig bakom och ge regeringen till känna.
          </p>
          <head xml:id="i-T9o5sRHoibdkYSi7zHemPK" type="h2">
            6.2 Sänkta krav för hyreskontrakt
          </head>
          <p xml:id="i-Kr9nrM5cEm6auT2LAjDXXm">
            Varje enskild hyresvärd bestämmer vilka tillträdeskrav som ska
            ställas vid uthyrning av en bostad, och kraven på de potentiella
            hyresgästerna varierar kraftigt. Bortsett från att många hyresvärdar
            har orimligt höga inkomstkrav så är det också alltför ofta som
            underhållsbidrag, sjukpenning, a-kassa, en tillfällig anställning
            eller bostadsbidrag inte godtas när den bostadssökandes förutsättningar
            att klara hyran ska utvärderas (Boverket 2017, rapport 2017:30).
            Kortfattat innebär detta att många bostadssökande sållas bort
            och går miste om möjligheterna till ett hyreskontrakt.
          </p>
          <p xml:id="i-7yudDvcUNMJxiyQHra1UjR">
            Många allmännyttiga bostadsbolag ställer alltför ofta också höga
            inkomstkrav, och ibland andra märkliga krav. Exempelvis accepterar
            så många som 15 procent av de allmännyttiga hyresvärdarna inte
            försörjningsstöd som inkomstkälla. I Stockholm krävde t.ex. de
            allmännyttiga bostadsbolagen tidigare en årsinkomst som var tre
            gånger högre än hyran, ett krav som togs bort först efter att
            den röd-grön-rosa majoriteten tillträtt 2014. Samtidigt togs även
            alla övriga omotiverade krav bort, inklusive krav såsom att en
            person måste vara skuldfri eller att hens inkomst måste komma
            från en fast anställning. Hos privata hyresvärdar kvarstår dock
            ofta inkomstkrav på 3–4 gånger hyran samt att inkomsten kommer
            från en tillsvidareanställning.
          </p>
          <p xml:id="i-3bqdX3KGpaZP2GsmKQ59NH">
            Att ställa sådana omotiverat höga inkomstkrav ökar bostadssegregationen
            och gör det svårare för många att få ett förstahandskontrakt.
            Riskerna för hyresvärden med att avstå från den här typen av krav
            har dessutom visat sig vara mycket låga. Uppsalahem, Mimer i Västerås
            och samtliga allmännyttiga bostadsbolag i Göteborg är exempel
            där man helt tagit bort inkomstkraven på dem som söker bostad,
            och bl.a. Uppsalahem uppger att 98 procent av alla hyresgäster
            betalar sin hyra i tid och menar att det alltså inte finns anledning
            att ha kvar dessa förlegade krav.
          </p>
          <p xml:id="i-GtW7TDH1WdfYnAsRHojN4t">
            Bostadsföretagens ekonomier är således inget skäl för att ställa
            orimliga krav. Snarare framstår det som att hyresvärdar använder
            sig av olika omotiverade krav för att sålla bort icke önskvärda
            hyresgäster. När det gäller allmännyttiga bolag har dessa ett
            särskilt ansvar för att tillhandahålla hållbara och prisvärda
            bostäder för alla och de bör därmed inte tillåtas att ställa orimliga
            krav som utesluter stora grupper av bostads­sökande.
          </p>
          <p xml:id="i-7mzU1gz8XhzgwwepbGpDFe">
            Våren 2017 tillsatte S-MP-regeringen en grupp med representanter
            från dels reger­ingen, dels Sveriges Allmännytta och Fastighetsägarna
            i syfte att undersöka möjligheten att ta fram en modell för mer
            flexibla krav på nya hyresgäster. Målet var att skapa ett konkret
            verktyg för hyresvärdarna som samtidigt kan öppna upp hyresmarknaden
            för fler. I september 2018 presenterade Sveriges Allmännytta och
            Fastighetsägarna en gemensam vägledning för tillträdeskrav vid
            uthyrning av bostäder. Vägledningen ska fungera som ett stöd för
            hyresvärdar som vill omarbeta sin uthyrningspolicy för att anpassa
            den till dagens inkomst- och anställningssituationer samtidigt
            som den innehåller rekommendationer om krav som är relevanta och
            effektiva att ställa för att hyran ska betalas i tid.
          </p>
          <p xml:id="i-TbsWjXvJRbBwzxkL3NGYCQ">
            Vänsterpartiet anser att det är tveksamt om vägledning och rekommendationer
            är tillräckligt för att få hyresvärdar att sänka sina krav på
            nya hyresgäster. Därför krävs ytterligare åtgärder och en transparent
            uthyrningsprocess. Hyreskontrakt ska, som huvudprincip, fördelas
            till den som har längst kötid. Inga hyresvärdar, varken privata
            eller allmännyttiga, ska kunna ställa orimligt höga inkomstkrav
            som exkluderar stora grupper av människor. Högsta rimliga inkomstkravet
            att ställa bör vara att hushållet, när hyran är betald, har kvar
            normalbeloppet (s.k. existensminimum) som bestäms och uppdateras
            av riksdagen årligen.
          </p>
          <p xml:id="i-BhVnbFW6PxdXJaiWajJhpy">
            Regeringen bör återkomma med lagförslag som innebär att hyresvärdar,
            privata såväl som allmännyttiga, inte ska kunna ställa orimligt
            höga inkomstkrav som exklu­derar stora grupper av människor vid
            uthyrning av bostäder. Detta bör riksdagen ställa sig bakom och
            ge regeringen till känna.
          </p>
          <head xml:id="i-G4jyuH549avRPmb53u6V3V" type="h1">
            7 Renovera bostadsbeståndet
          </head>
          <p xml:id="i-A5hZjhCVeQHEQGYpqya5FB">
            En stor del av Sveriges bostadsbestånd har i dag upprustningsbehov.
            Det gäller i synnerhet för miljonprogramsområdena från 1960- och
            70-talen. Enligt en rapport från statliga forskningsinstitutet
            Rise handlar det om uppemot 400 000 bostäder som har behov av
            teknisk upprustning och energieffektivisering. I ca 140 000 av
            dessa är läget akut. Förutsättningarna är förvisso olika från
            fastighet till fastighet, men vi vet att behoven är enorma och
            enligt Boverket kan de nödvändiga investeringarna komma att kosta
            uppemot 500 miljarder kronor (Boverket, 2020, https://www.boverket.se/sv/samhallsplanering/stadsutveckling/miljonprogrammet).
            Vänsterpartiet anser att landets hyresgäster ska kunna bo i moderna,
            funktionella lägenheter med hög tillgänglighet och låg energiförbrukning.
            Det befintliga bostads­beståndet måste rustas upp för att möta
            dagens och framtidens behov och renoveringarna måste ske i samråd
            med hyresgästerna och Hyresgästföreningen, med rimliga hyreshöjningar
            som följd. Ingen hyresgäst ska tvingas flytta p.g.a. de renover­ingar
            som genomförs.
          </p>
          <head xml:id="i-TuiTizpoWMvUXHuS2YrQDa" type="h2">
            7.1 Rusta upp utan renovräkningar
          </head>
          <p xml:id="i-MDQpwjCRwhCYUSXqzUVavB">
            I dag har vi en situation där renoveringar och ombyggnationer
            av bostäder å ena sidan knappt alls blir av, å andra sidan kan
            innebära orimligt stora hyreshöjningar. I flera uppmärksammade
            fall har hyran efter genomförd renovering stigit med upp till
            60 procent. Hyresvärdar renoverar och höjer hyran så mycket att
            hyresgäster helt enkelt inte har råd att bo kvar. Fenomenet kallas
            renovräkning, en form av indirekt vräkning. Därmed är hyresgästens
            besittningsskydd i praktiken satt ur spel. Bostadsbristen, i kombination
            med omfattande ombildningar av hyresrätt till bostadsrätt, gör
            dessutom att det på många håll i landet inte finns några lediga
            lägenheter att flytta till för den som inte längre kan bo kvar.
          </p>
          <p xml:id="i-MwL8YLESMUjw7b2mGx1QjT">
            Enligt Boverket flyttar ca 25 procent av hyresgästerna vid en
            renovering och det är främst ekonomiskt utsatta som drabbas (Boverket
            2014, rapport 2014:34). Rapporten konstaterar även att behovet
            av bostadsbidrag och ekonomiskt bistånd ökar i samband med renoveringar
            och flyttningar.
          </p>
          <p xml:id="i-S5NsqsTQXNZgfhaPCFZ5gv">
            Många renoveringar är nödvändiga, särskilt i de fall det löpande
            underhållet brustit, men renoveringarna måste ske med social hållbarhet
            i åtanke. Det är avgörande att hyresgästerna får ta del av planeringen
            redan i ett tidigt skede och ges möjlighet att påverka. Alla ska
            ha råd och möjlighet att bo kvar i sitt hem utan ekonomiska svårigheter
            även efter en upprustning.
          </p>
          <p xml:id="i-WNV3LpVZ5VRgS5yzgJYU1W">
            Vid en tvist mellan fastighetsägare och hyresgäster om hur långtgående
            renoveringar som ska göras kan fallet tas vidare till hyresnämnden.
            Där är det dock i praktiken mycket små utsikter för hyresgästerna
            att vinna. Enligt en sammanställning från Hem &amp; Hyra vinner
            fastighetsägarna i Stockholm nio av tio gånger. Det är en orimlig
            balans som innebär att hyresgästinflytandet i praktiken är satt
            ur spel.
          </p>
          <p xml:id="i-DfjVhVuAMquuDxWuGty27L">
            Hyresgästutredningens betänkande Stärkt ställning för hyresgäster
            (SOU 2017:33) resulterade i juni 2021 i propositionen Stärkt skydd
            för hyresgäster (2020/21:201). I propositionen föreslår regeringen
            bl.a. att hyreshöjningar ska fasas in i ett lugnare tempo än vad
            som är fallet i dag. De belopp som ska betalas under infasningsperioden,
            liksom längden på denna period, ska fastställas med särskilt beaktande
            av hyres­höjningens storlek (prop. 2020/21:201 s. 44).
          </p>
          <p xml:id="i-JauKpDiA9JJT8Hwt17jxNA">
            Vänsterpartiet välkomnar propositionen och regeringens förslag
            men vi konstaterar att det krävs ytterligare åtgärder för att
            förbättra skyddet för hyresgäster vid renover­ingar. Vi anser
            att hyresgästernas makt och inflytande över renoveringar man själv
            berörs av måste öka betydligt, något vi utvecklade i vår följdmotion
            (2020/21:4097) med anledning av propositionen.
          </p>
          <p xml:id="i-TjHmznYyKAbTQiCMHZFdpc">
            Det finns ett stort behov av ökad transparens genom hela renoveringsprocessen.
            Det ska inte vara möjligt att som fastighetsägare genomföra halvhjärtade
            renoveringar och sedan höja hyrorna avsevärt. En ökad insyn leder
            till bättre kännedom om de faktiska kostnaderna och skapar därmed
            en bättre grund för vilka beslut man som hyresgäst väljer att
            ta.
          </p>
          <p xml:id="i-BGdFCr1Ni1qhHXnfmfL6VZ">
            I dag har villaägare och de som äger en bostadsrätt möjlighet
            att använda kostsamma subventioner för att renovera sin bostad.
            Motsvarande rotavdrag gäller inte för boende i hyresrätt. Det
            är ett ojämlikt förhållande där de som bor i hyresrätt i praktiken,
            via skatten, betalar för villaägares möjlighet att kakla om badrummet.
          </p>
          <p xml:id="i-N8RmVVZKAhufjhssQr7EK1">
            Vänsterpartiet har länge drivit frågan om att införa ett upprustningsstöd
            riktat till hyresrätter. Under mandatperioden 2014–2018 införde
            vi tillsammans med S‑MP‑reger­ingen ett sådant stöd i syfte att
            modernisera äldre hyresrätter på ett socialt och miljö­mässigt
            hållbart sätt: Stöd för renovering och energieffektivisering i
            vissa bostads­områden. Ett villkor för att ta del av stödet var
            att hyreshöjningen skulle begränsas efter renoveringen i syfte
            att möjliggöra för hyresgäster att bo kvar. Detta stöd avskaffades
            genom budgetpropositionen för 2019 men kommer att återinföras
            än en gång under hösten 2021. Vänsterpartiet anser dock att stödet
            borde vara större. Detta redogör vi för i vår budgetmotion (mot.
            2021/22:3278).
          </p>
          <p xml:id="i-EGhjYrgNQfNmJN5fBJNeqz">
            I ett mer långsiktigt perspektiv behövs ytterligare åtgärder
            för att lösa det omfattande renoveringsbehovet i dagens hyresbestånd.
            En åtgärd som bör utredas är införandet av skattefria underhållsfonder.
            Enligt nuvarande regler kan småhusägare och bostadsrätts­föreningar
            göra avsättningar till framtida underhåll utan skattekonsekvenser,
            medan avsättningar för framtida underhåll i hyresfastigheter beskattas
            med 22 procent.
          </p>
          <p xml:id="i-7Tr9V9scv2HUrwx6GkSPoX">
            Det försvårar möjligheterna till underhåll i hyresfastigheter
            och är ett av flera exempel på att hyresbostäder är skattemässigt
            missgynnade jämfört med ägda bostäder. Hyresgästföreningen har
            länge krävt rättvisa villkor mellan ägt och hyrt boende. De har
            därför bl.a. föreslagit s.k. skattefria underhållsfonder för att
            säkerställa resurser för periodiskt underhåll och upprustning
            av hyresbostäder. Vänsterpartiet delar Hyresgäst­föreningens uppfattning.
          </p>
          <p xml:id="i-CGcwbzLemxn92BreA7fT5x">
            Regeringen bör tillsätta en utredning om hur skattefria underhållsfonder
            kan användas. Detta bör riksdagen ställa sig bakom och ge regeringen
            till känna.
          </p>
          <p xml:id="i-5QLMHGqm5cCiz2fwWPbKAW">
            Hyresgästutredningen (SOU 2017:33) tar fasta på att många hyresgäster
            upplever information om hyran efter ombyggnationen som viktig.
            Det upplevs som svårt att ta ställning till åtgärder utan att
            veta vad den slutgiltiga hyran kommer att bli. Utredningen menar
            att det skulle underlättas genom att parterna på förhand förhandlar
            om hyran. Även om det finns vissa svårigheter med ett sådant förslag
            menar vi att det är av vikt att ge hyresgästerna bättre information
            än i dag om kommande hyra.
          </p>
          <p xml:id="i-7ndMzyMuVCQV1oCJjDHnGi">
            Hyresvärdar bör åläggas att på förhand ge en uppskattning av
            hur hög hyran kommer att bli efter en ombyggnation. Detta bör
            riksdagen ställa sig bakom och ge regeringen till känna.
          </p>
          <head xml:id="i-8VrhQKhvditvayPsvkfg9" type="h1">
            8 Kooperativ hyresrätt
          </head>
          <p xml:id="i-KCZSP7V2TTgcDXYPnRMrvn">
            Kooperativ hyresrätt har funnits i olika former sedan början
            av förra seklet, men inte förrän 2002 beslutade riksdagen i bred
            enighet att anta en lag om kooperativ hyresrätt (SFS 2002:93)
            som sedan dess reglerar de juridiska villkoren för kooperativa
            hyresrättsföreningar.
          </p>
          <p xml:id="i-5wuJNKePPi2spfuaJEcKxm">
            Upplåtelseformen brukar beskrivas som en spekulationsfri upplåtelseform,
            som befinner sig i en nisch mellan den konventionella hyresrätten
            och bostadsrätten. Tanken är att boendeformen ska innehålla ett
            större inslag av boendedemokrati och själv­förvaltning än den
            vanliga hyresrätten, samtidigt som den inte ska tvinga enskilda
            till lika stora ekonomiska satsningar som en bostadsrätt vanligen
            kräver. Upplåtelseformen ger heller inte utrymme för sådana spekulativa
            inslag som oftast präglar bostadsrätten.
          </p>
          <p xml:id="i-ERLr6kQ8WsZHuKh8D9Eazi">
            Men trots att kooperativ hyresrätt alltså varit en lagstadgad
            upplåtelseform sedan 2002 har den av olika skäl inte nått den
            framgång många hoppades på. Om antalet kooperativa hyresrättsföreningar
            ska öka i antal är det därför hög tid att upplåtelse­formen på
            olika sätt stärks.
          </p>
          <head xml:id="i-QbaYZrWR2vqBfvLBHUugtZ" type="h2">
            8.1 Nationell samordnare
          </head>
          <p xml:id="i-QSdvvy5mXYs5doTFfPEu2a">
            Efter ansökan kan en kooperativ hyresrätt godkännas som allmännyttigt
            bostadsföretag. Därigenom kan boendeformen spela en viktig roll
            bl.a. vid en försäljning av fastigheter tillhörande kommunala
            bostadsföretag. Men för att spela denna roll måste kunskapen om
            boendeformen bli större, inte bara bland allmänheten utan även
            hos myndigheter och olika finansinstitutioner och bland fastighetsägare.
          </p>
          <p xml:id="i-JvkLq1qaixsZTDTLeE4nt1">
            Det har nu gått snart 20 år sedan lagstiftningen om kooperativ
            hyresrätt trädde i kraft. Under dessa decennier har bostadsmarknaden
            allt mer kommit att bli en marknad enbart för människor i samhällets
            övre skikt, en oönskad utveckling som vi beskrivit i bl.a. denna
            motion. Inte ens för vanliga löntagare är det längre en självklarhet
            att kunna ta sig in på bostadsmarknaden. Hyresrätterna säljs ut
            och blir allt färre och dyrare, samtidigt som även bostadsrätter
            och villor blivit dyrare och allt mer kapitalkrävande. Den kooperativa
            hyresrättens mer balanserade och spekulationsfria omfördelning
            av lån mellan medlemmen och föreningen/fastighetsägaren framstår
            som allt mer angelägen.
          </p>
          <p xml:id="i-4pqL3WZ3s4ZeQwoAS5wN18">
            Den utbredda kunskapsbrist som råder kring kooperativa hyresrätter
            hindrar dock effektivt deras vidareutveckling. Upplåtelseformen
            osynliggörs i samhällsdebatten såväl som av myndigheter och blir
            negativt särbehandlad jämfört med övriga upplåtelse­former. Det
            finns ingen myndighet med uttalat uppdrag att bistå med information,
            statistik eller annan relevant kunskap om den kooperativa hyresrätten.
            Och när hyres­gäster t.ex. ställs inför utförsäljnings- eller
            ombildningssituationer så ges i praktiken ingen möjlighet att
            pröva den kooperativa hyresrätten som ett alternativ.
          </p>
          <p xml:id="i-3mmiy5tArduTaYj8V14snx">
            Boverket har förvisso tagit fram en hel del informationsmaterial
            under årens lopp, men det har uppenbarligen inte varit tillräckligt.
            Redan 2005 föreslog samma myndighet att Sveriges Kooperativa Hyresrättsföreningar
            (SKH) skulle få rollen som nationell samordnare på området. Syftet
            var att utveckla, stödja och främja tillkomsten av fler kooperativa
            hyresrättsföreningar. Huruvida just SKH är bäst lämpat för detta
            låter vi vara osagt, men Vänsterpartiet höll redan då med om att
            behovet fanns och i dag menar vi att behovet av organiserad spridning
            av kunskap och information är minst lika stort som då. Vi stödjer
            idén om en nationell samordnare med syftet att sprida kunskap
            om boendeformen.
          </p>
          <p xml:id="i-BWjxj9ZZYGCSanVQeZJFcs">
            Regeringen bör utreda möjligheten att inrätta en nationell samordnare
            kring frågor rörande kooperativa hyresrätter, med syftet att arbeta
            långsiktigt med informations- och kunskapsutvecklingsarbete samt
            rådgivning på nationell nivå. Detta bör riksdagen ställa sig bakom
            och ge regeringen till känna.
          </p>
          <head xml:id="i-43nmWNaUmpGz8QB2gZEcvr" type="h2">
            8.2 Finansieringsförutsättningarna för kooperativa hyresrättsföreningar
          </head>
          <p xml:id="i-QXKDKS49hsGPwXstinGur2">
            Om de kooperativa hyresrättsföreningarna ska bli fler måste de
            även bli ekonomiskt tillgängliga för fler hushåll än i dag. Bland
            annat måste upplåtelseinsatsen för den kooperativa hyresrätten
            hållas på en rimlig nivå. Ett förslag kan vara att insatsen får
            ett tak samt att den indexregleras årligen, efter den faktiska
            inflationen. Utöver detta måste de ekonomiska finansieringsförutsättningarna
            för kooperativa hyresrättsföreningar förbättras. Redan i propositionen
            (SOU 2000:95) angavs att ”någon form av ekonomisk stimulans torde
            krävas” om kooperativ hyresrätt ska förekomma i större omfattning.
            Någon sådan stimulans har inte kommit till stånd och inte heller
            några andra reformer som förbättrat finansieringsförutsättningarna.
            Tvärtom faller den kooperativa hyres­rätten ofta utanför olika
            reformer som förändrar och förbättrar för andra upplåtelse­former,
            vilket tyder på att det behövs förslag som vänder sig specifikt
            till denna boendeform om den ska växa sig starkare. Blancolån
            är t.ex. fortfarande det enda alternativet för den enskilda medlemmen
            i föreningen att låna till upplåtelseinsatsen, vilket är betydligt
            kostsammare än vanliga bostadslån. Det finns dock flera andra
            aspekter som också behöver ses över när det gäller finansieringsförutsättningarna
            för kooperativa hyresrättsföreningar. Regeringen bör därför utreda
            hur de finansiella förutsättningarna för den kooperativa hyresrätten
            kan ändras, i syfte att tillgängliggöra upplåtelseformen för en
            större del av befolkningen än vad som är fallet i dag. Detta bör
            riksdagen ställa sig bakom och ge regeringen till känna.
          </p>
        </div>
        <div xml:id="i-Y9KCg3hDSPBTgmMYcp8fjy" type="signatureBlock">
          <list xml:id="i-8jFrfxLDsraxNEgGVmR9vR">
            <item xml:id="i-JGeiBcSbt8npEhQg4Wq2Dj" who="i-Xte2hVf6qgEgJA6sWB1cDH" type="signature">
              Momodou Malcolm Jallow (V)
            </item>
            <item xml:id="i-8jN9dQKiomZESjMgHzpMEE" who="i-DthTyR9U9R8S6NVcPNcNQA" type="signature">
              Ida Gabrielsson (V)
            </item>
            <item xml:id="i-UKhpnLLm5iwtY1LpwuWoWZ" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-AVxGN1vFGtEDKvuTZE9qpM" who="i-Xbq1HVkxhCYVmfPLN63HRo" type="signature">
              Daniel Riazat (V)
            </item>
            <item xml:id="i-2azpyf29YpGguaxXs2ipCi" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-An4YHFygQedaFYEWvpYZhL" who="i-EgXqeVnPhVAxu5tLpK9F8M" type="signature">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
