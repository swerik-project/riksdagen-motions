<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1900/mot_1900__fk__18/mot_1900__fk__18-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första Kammaren, N:o 18. 1
          </p>
          <p>
            N:o 18.
          </p>
          <p>
            Af herr Östberg och grefve Hamilton, med förslag till ändrad
            lydelse af 6, 7 och &amp; $$ i lagen för Sveriges riksbank den 12
            maj 1897.
          </p>
          <p>
            Angående riksbankens sedelutgifningsrätt innehåller 1897 års
            banklag följande bestämmelser:
          </p>
          <p>
            8 6.
          </p>
          <p>
            Riksbanken eger rätt att utgifva sedlar till det belopp, som
            mot- svaras af följande kassatillgångar: a) metallisk kassa, så
            beräknad, som i $ 8 sägs; b) på utrikes ort nedsatt eller under
            transport derifrån varande, mot sjöfara försäkradt guldmynt eller
            omyntadt guld; ec) hos bankinrättningar eller handelshus på utrikes
            ort i löpande räkning innestående medel.
          </p>
          <p>
            8 7.
          </p>
          <p>
            Utöfver det enligt &amp; 6 medgifna belopp är riksbanken berättigad
            till en sedelutgifning af högst ett hundra millioner kronor, under
            vilkor att de på grund häraf utgifna sedlar motsvaras af följande
            tillgångar sam- manräknade : a) lätt säljbara utländska statspapper;
            b) statens, allmänna hypoteksbankens och andra inhemska obliga-
            tioner, som å utländsk börs noteras ,; c) vexlar, betalbara inom
            eller utom riket. Bih. till Riksd. Prot. 1900. 1 Saml. 2 Afd.
            1 Band. 9 Häöft. (N:o 18) 1
          </p>
          <pb facs="riksdagen-motions-pdf/data/1900/mot_1900__fk__18/mot_1900__fk__18-002.pdf"/>
          <p>
            2 Motioner i Första Kammaren, N:o 18.
          </p>
          <p>
            8 8.
          </p>
          <p>
            Såsom riksbankens metalliska kassa skall beräknas allt riksbanken
            tillhörigt och inom landet befintligt svenskt och utländskt guldmynt
            samt omyntadt guld. Metalliska kassan må ej bibehållas vid lägre
            belopp än tjugufem millioner kronor. Derutöfver skall, då de på
            grund af $ 7 utgifna sedlar öfverstiga sextio millioner kronor,
            riksbanken hålla i metallisk kassa minst trettio procent af det
            belopp, hvarmed de på sådan grund utgifna sedlar öfverskjuta sistnämnda
            summa. Dessa stadganden för riksbankens sedelutgifningsrätt hvila
            på de principer, att banken skall hafva full guldbetäckning för
            de sedlar, som utgifvas utöfver ett genom lag faststäldt belopp,
            det s.k. kontigenterings- systemet. Liknande bestämmelser om sedelutgifningen
            gälla i Eng- land, Österrike, Danmark och Norge. Deremot ega centralbankerna
            i flere andra länder, såsom Tyskland, Holland och Belgien, rätt
            att ut- gifva så stort belopp sedlar, som rörelsen kräfver, mot
            skyldighet att hålla i kassa ett belopp motsvarande en viss qvotdel
            af de utelöpande sedlarne. Då Sveriges riksbank inom kort skall
            blifva den enda sedelutgif- vande banken i landet och affärslifvets
            utveckling synes göra nödvändigt, att riksbanken vid den tid,
            då de enskilda banksedlarne indragas, eger rätt att utgifva sedlar
            till ej obetydligt större belopp, än som blefve möj- ligt med
            nu gällande stadganden, synes tidpunkten vara lämplig att taga
            i öfvervägande, huruvida icke sedelutgifningsrätten borde bestämmas
            efter andra principer än dem, som hittills tillämpats. 1881 års
            bankkomité redogör på följande sätt för de olika syste- men för
            sedelutgifningsrättens bestämmande och för sin egen ställning
            till frågan: »Hufvudformerna för de gällande lagbestämmelserna
            angående banksedelutgifningsrätten äro, som bekant, tre: det engelska,
            det tyska och det amerikanska systemet. Enligt det engelska systemet,
            infördt genom den i det föregående omtalade s. k. Peelska bankakten,
            skall banken för hvarje sedel, som den utgifver utöfver ett en
            gång för alla bestämdt belopp, hvilket beräknats kunna under alla
            förhållanden af den allmänna rörelsen qvarhållas, innehafva ett
            fullt motsvarande belopp metallisk valuta.
          </p>
          <pb facs="riksdagen-motions-pdf/data/1900/mot_1900__fk__18/mot_1900__fk__18-003.pdf"/>
          <p>
            Motioner i Första Kammaren, N:o 18. 3
          </p>
          <p>
            I Englands bank motsvaras den metalliskt obetäckta delen af sedelstocken
            utaf bankens fordringar för försträckningar till engelska regeringen.
            I Österrike, der detta system likaledes är tillämpadt, skall för
            denna del af sedelstocken, hvilken der får uppgå till två hundra
            millioner gulden, finnes en i bankens statuter närmare angifven
            betäck- ning af »bankmessiga säkerheter». Bestämmelserna angående
            den danska nationalbankens sedelutgif- ning sluta sig också temligen
            nära till det engelska systemet. Denna bank är nemligen berättigad
            att utgifva så stort sedelbelopp, som om- sättningen kräfver,
            mot det att dess metalliska kassa uppgår till det belopp, hvarmed
            de utelöpande sedlarna öfverstiga trettio millioner kronor, dock
            att den metalliska kassan icke i något fall må utgöra mindre än
            tre åttondedelar af hela den utelöpande sedelmassan samt att banken
            till säkerhet för den metalliskt obetäckta delen deraf har i sin
            ego lätt reali- sabla, goda och säkra aktiva af närmare angifven
            beskaffenhet, efter ett förhållande af ett hundra femtio kronor
            i aktiva för hvart hundra kronor i sedlar. Äfven föreskrifterna
            angående Norges banks sedelutgifning stämma öfverens med det engelska
            systemet, så till vida att genom dem fast- ställes ett maximibelopp
            af metalliskt obetäckta sedlar, ehuruväl utgångs- punkten vid
            bestämmandet af detta belopp varit en annan än det engelska systemets.
            Banken eger nemligen utgifva sedlar efter visst förhållande till
            bankens särskilda fonder, detta förhållande olika bestämdt för
            de särskilda fonderna, samt derutöfver mot inneliggande valuta
            i guld, krona för krona. Det tyska systemet åter har, som namnet
            antyder, sin förnämsta representant i den tyska riksbanken. Denna
            bank är berättigad att ut- gifva så stort belopp i sedlar, som
            rörelsen kräfver, mot förbindelse att hålla i kassa — hvartill
            äfven få hänföras s. k. Reichskassenscheine — ett belopp motsvarande
            minst en tredjedel af de utelöpande sedlarna samt för återstoden
            innehafva diskonterade vexlar med en förfallotid af högst 3 månader.
            Om den särskilda beskattningen, som drabbar tyska riks- bankens
            sedlar, derest det af kassa icke betäckta beloppet öfverstiger
            250 milloner riksmark, är i det föregående taladt, en bestämmelse,
            som är egnad att i tillämpningen närma det tyska systemet till
            det engelska. Den belgiska banken är likaledes berättigad att
            utgifva sedlar till det belopp, rörelsens behof kräfver, under
            vilkor att beloppet af ute- löpande sedlar motsvaras af lätt realisabla
            säkerheter, hvarjemte banken
          </p>
          <pb facs="riksdagen-motions-pdf/data/1900/mot_1900__fk__18/mot_1900__fk__18-004.pdf"/>
          <p>
            4 Motioner i Första Kammaren, N:o 18.
          </p>
          <p>
            är pligtig att hålla en metallisk kassa, motsvarande en tredjedel
            af de utelöpande sedlarna och öfriga å vista förbindelser. Den
            metalliska kassan kan dock för de fall och inom de gränser, som
            af finansministern utstakas, få nedgå under det sålunda bestämda
            minimum. Holländska banken får utgifva så mycket sedlar rörelsens
            behof kräfver, men är skyldig att hålla en metallisk kassa, motsvarande
            40 procent af de utelöpande sedlarna och öfriga å vista förbindelser.
            I princip och under normala förhållanden är Frankrikes bank icke
            underkastad några lagbestämmelser i afseende på sin sedelutgifningsrätt.
            Bankens generalråd eger i detta fall oinskränkt beslutanderätt.
            Vid de tillfällen, då tvångskurs blifvit bankens sedlar tillagd,
            har dock samtidigt ett maximibelopp, som bankens sedelutgifning
            icke får öfverskrida, blifvit stadgadt, och blef på grund häraf
            genom lagarna den 14 augusti 1870 och den 15 juli 1872 detta belopp
            faststäldt till tre tusen två hundra millioner francs. Enligt
            det amerikanska systemet är det hvarje bankbolag, som uppfyller
            lagens bestämmelser, medgifvet att utgifva sedlar. Blanketterna
            till dessa eger dock icke bolaget sjelf låta förfärdiga. +De förfärdigas
            till lika storlek och utseende för alla banker genom den för bankväsendets
            öfvervakande tillsatte kontrollörens försorg och utlemnas af honom
            till bankerna inom beloppet af hvarje banks sedelutgifningsrätt,
            mot ned- sättning af ett mot de utlemnade blanketternas nominalvärde
            svarande belopp af Förenta staternas räntebärande obligationer,
            beräknade efter viss i lagen bestämd kurs. Dessa blanketter äro
            vid utlemnandet registrerade och numrerade samt försedda med vederbörande
            embetsmans intyg derom, att till säkerhet för sedeln Förenta staternas
            obliga- tioner finnas hos finansdepartementet nedsatta. Den blanketten
            lika- ledes åtecknade förbindelsen att vid anfordran inlösa densamma
            med mynt utfärdas deremot af styrelsen för den bank, till hviken
            sedelblan- ketten sålunda utlemnats. Blifver banken ur stånd att
            inlösa sina sedlar, låter kontrollören försälja de af banken nedsatta
            obligationer och verk- ställer med de infiytande medlen sedlarnas
            inlösen, Skulle försäljnings- summan icke förslå, förskjuter regeringen
            bristen med rättighet att för hvad, som sålunda förskjutes, erhålla
            betalning ur bankbolagets tillgångar, innan utdelning får ske
            till bankens öfriga fodringsegare. För att minska den förlust,
            som härigenom skulle kunna uppkomma för bankens öfriga fordringsegare,
            är en hvar bolagsman pligtig att utöfver det belopp, han i bolaget
            insatt, för bolagets förbindelser ansvara med ytterligare en gång
          </p>
          <pb facs="riksdagen-motions-pdf/data/1900/mot_1900__fk__18/mot_1900__fk__18-005.pdf"/>
          <p>
            Motioner i Första Kammaren, N:o 18. 5
          </p>
          <p>
            detta belopp. Af dessa s. k. nationalbanker funnos enligt senast
            tillgängliga uppgifter 2,269; deremot ega Förenta staterna icke
            någon centralbank. De för riksbanken nu och sedan länge gällande
            bestämmelser an- gående vilkoren för dess sedelutgifningsrätt
            sluta sig, såsom häraf synes, i hufvudsak till det engelska systemet,
            hvilket väl medgifver en af me- tallisk valuta obetäckt sedelutgifning,
            men fastställer densamma till ett visst bestämdt belopp, utöfver
            hvilket hvarje utgifven sedel måste mot- svaras till sitt fulla
            värde af inneliggande metallisk kassa. Uti detta system har dock
            vårt reglemente för riksbanken vidtagit två icke obe- tydande
            förändringar, båda, enligt komiténs tanke, till rörelsens fördel
            såväl som bankens trygghet. Genom den ena af dessa, den nemligen,
            som bevarar banken rätt att i förhållande till sedelutgifningen
            beräkna såsom kassatillgång icke allenast sin verkliga metalliska
            kassa, utan äfven sina i utlandet å räkning stående fonder, har
            banken satts i tillfälle att kunna i mån af rörelsens behof öka
            sin sedelutgifning, utan att nödgas för detta ändamål ovilkorligen
            söka tilldraga sig ökadt förråd af guld, en åtgärd, som alltid
            är kostsam, men endast då erforderlig, när invex- lingens behof
            den påkallar, och har härigenom undvikits den orörlighet och brist
            på expansionsförmåga, som man mot det engelska systemet anmärkt
            och som flera gånger tvungit Englands bank att neka sin hjelp,
            just då rörelsen den som bäst behöft, och att sålunda vålla allmänheten
            förlust och bryderi, som kunnat och bort undvikas. Genom den andra
            af ofvannämnda modifikationer har riksbanken ålagts att ständigt
            hålla ett visst minimum af metallisk kassa och sålunda undgått
            den orimlig- heten, som den engelska lagstiftningen gör till en
            möjlighet, att nemligen banken skulle kunna lagligen hålla ett
            icke obetydande belopp sedlar utelöpande, utan att vara försedd
            med någon metallisk invexlingsfond, och detta endast på grund
            af det antagandet, att beloppet icke öfverstege rörelsens oundgängliga
            behof och följaktligen icke kunde befaras komma att påfordra någon
            invexling. Sådana grunderna för riksbankens sedelutgifningsrätt
            nu äro, hafva de i det väsentligaste varit gällande under närmare
            40 år, och riksbanken har under denna tid kunnat genomgå de flera
            finansiella kriser, hvaraf äfven vårt land hemsökts, på samma
            gång utan att påkalla någon ändring eller eftergift i dessa grunder
            och utan att af bekymmer för sin vexlings- förmåga nödgas vidtaga
            sådana indragningsåtgärder 1 sin lånerörelse, att landets ekonomiska
            välfärd deraf kunnat blottställas. Komitén har deri funnit ett
            afgörande skäl för att lemna dessa grunder väsentligen orubbade
          </p>
          <pb facs="riksdagen-motions-pdf/data/1900/mot_1900__fk__18/mot_1900__fk__18-006.pdf"/>
          <p>
            6 Motioner i Första Kammaren, N:o 18.
          </p>
          <p>
            och att inskränka sin uppgift till att söka så bestämma de nu
            faststälda beloppen för såväl metalliska kassan som den af denna
            icke betäckta sedelemissionen, att båda må kunna motsvara den
            vida större rörelse, som måste komma att tillfalla riksbanken
            i dess nya ställning såsom ensam sedelutgifvande. » Då komitén
            icke ingick uti någon närmare undersökning, hvilket af dessa system
            vore i och för sig rigtigast eller mest lämpligt för Sveriges
            finansförhållanden, berodde väl detta i första rummet derpå, att
            det dittills tillämpade systemet ej visat sig medföra några olägenheter,
            men antag- ligen leddes komitén dervid äfven af den uppfattningen,
            att man icke borde inlåta sig på större förändringar inom områden,
            som låge vid sidan af de stora organisationsfrågorna, såvida icke
            praktiska skäl nödvändig- gjorde nya bestämmelser. Den senare
            bankkomitén af 1889 stälde sig helt och hållet på samma ståndpunkt
            i detta fall som 1881 års komité, och inom Riksdagen har ej heller
            sedan förekommit något förslag till frångående af gällande principer
            för sedelutgifningen. Det nuvarande systemet medför den olägenheten,
            att den till viss summa fixerade sedelutgifningsrätten måste tidt
            och ofta förändras, allt efter landets förändrade finansiella
            förhållanden. En kort öfversigt af hvad som i afseende härå förekommit
            under de begge sista årtiondena skall tydligt ådagalägga detta.
            Enligt 1881 års komités förslag skulle riksbankens sedelutgifnings-
            rätt utöfver kassatillgångarne begränsas till 75 millioner kronor.
            Samma ståndpunkt intogs af 1889 års komité. Deremot föreslog Kongl.
            Maj:t i sin proposition till 1897 års Riksdag, att sedelutgifningsrätten
            utöfver kassatillgångarne skulle höjas från 75 till 90 millioner
            kronor, hvarjemte Kongl. Maj:t gjorde den förändringen, att guldbetäckningen
            för det sedel- belopp, som öfverstege 60 millioner kronor, skulle
            höjas från af komitéerna föreslagna 30 procent till 40 procent.
            Riksdagen godkände icke regeringens förslag i någondera punkten,
            utan beslöt å ena sidan att fastställa sedel- utgifningsrätten
            till 100 millioner kronor, och å den andra att godkänna bankkomitéernas
            förslag angående den metalliska kassans förhållande till de utelöpande
            sedlarne. Det dröjde emellertid icke mera än två år, förr än förslag
            fram- stäldes att ytterligare utsträcka sedelutgifningsrätten.
            I detta syfte väcktes vid sistlidne års riksdag tre motioner,
            af herr Lithander i Första Kam- maren samt af herrar Dahn och
            Höglund i Andra Kammaren, med
          </p>
          <pb facs="riksdagen-motions-pdf/data/1900/mot_1900__fk__18/mot_1900__fk__18-007.pdf"/>
          <p>
            Motioner i Första Kammaren, N:o 18. 7
          </p>
          <p>
            yrkande om betydlig höjning af den s. k. obetäckta sedelutgifningsrätten
            — ända till 161 millioner kronor. Samtlige dessa motionärer utgingo
            från den uppfattningen, att riksbankens sedelutgifningsrätt bör
            vara så bestämd, att den kan mot- svara affärslifvets behof, äfven
            vid starkt utvecklad affärsrörelse, och ansågo, att förhållandena
            numera utvecklat sig så, att den sedelutgifnings- rätt, som blifvit
            riksbanken genom 1897 års lag medgifven, icke kunde anses tillräcklig
            efter den snart förestående tidpunkt, då riksbanken blir ensam
            sedelutgifvande bank. Rigtigheten af denna motionärernas åsigt
            bekräftas af hittills vunnen erfarenhet, och nedanstående, på
            grund af bankrapporterna upp- gjorda tabell öfver den utelöpande
            sedelstocken under de senaste tjugu åren må tjena till belysning
            i detta afseende.
          </p>
          <p>
            Riksbankens och de enskilda bankernas utelöpande sedlar i millioner
            och hundratusental kronor 1880—1899.
          </p>
          <p>
            År medeltal | minimum | maximum | | | | 1880 85,5 79,8 92,7 1881
            86,2 | 82,8 89,0 1882 85,0 | 7844 93,7 1883 87,6 | 80,7 | 93,6
            | 1884 | 872 | 79,8 | 92,7 | 1885 | 87,3 | 83,4 | 91,5 1886 87,2
            I 82,0 93,0 | 1887 874 &gt; 83,8 | 93,3 1888 93,2 | 86,8 | 100,9
            | 1889 | 992 921 108,6 | 1890 | 102,4 | 97,7 | 110,0 ' 1891 |
            100,6 94,8 | 106,0 | 1892 98,5 93,7 102,9 1893 102,0 97,0 109,2
            | 1894 105,2 | 97,7 | 113,3 | 1895 110,6 | 101,7 | 118,4 1896
            119,2 | 108,5 128,6 1897 128,9 117,9 141,0 1898 | 139,4 127,2
            151,9 1899 143,0 | 134,7 | 155,3
          </p>
          <pb facs="riksdagen-motions-pdf/data/1900/mot_1900__fk__18/mot_1900__fk__18-008.pdf"/>
          <p>
            8 Motioner t Första Kammaren, N:o 18.
          </p>
          <p>
            Ofvanstående siffror gifva vid handen, att den utelöpande sedel-
            stocken var nästan oföränderlig under större delen af 1880-talet,
            då vårt land i ekonomiskt afseende stod jemförelsevis stilla.
            Men med det der- efter inträdande uppsvinget i industri och handel
            vidtager en kraftig, alltjemt fortgående stegring af den utelöpande
            sedelmassan. Aberopande, att samtliga utelöpande sedlar vid 1896
            års slut uppgingo till det höga beloppet af öfver 128 millioner
            kronor, föreslogo bankofullmägtige i sitt utlåtande till särskilda
            utskottet vid 1897 års riksdag, att den s.k. obetäckta sedelkontingenten
            skulle ökas från 90 till 100 millioner kronor. Härigenom skulle
            riksbanken med en guldkassa af 37 millioner kronor få en sedelutgifningsrätt
            af 137 millioner, hvartill komme den sedelemission, som finge
            grundas på behållningarne å löpande räkningar hos utländska hus.
            Dessa behållningar, hvilka i allmänhet uppginge till mellan 10
            och 20 millioner, skulle då motsvara riksbankens reserv af obegagnad
            sedel- utgifningsrätt, och denna reserv kunde, enligt fullmägtiges
            åsigt, väl anses tillräcklig. Af tabellen framgår emellertid,
            att redan under år 1899, några år efter detta utlåtandes afgifvande,
            medeltalet af utelöpande sedlar med sex millioner och högsta utelöpande
            beloppet med icke mindre än aderton millioner öfverskred dessa
            137 millioner. Svårigheten af och olämpligheten i att fastslå
            en fast gräns med afseende å sedelutgifningen torde rätt klart
            framgå häraf. Man kan icke med någon sannolikhet beräkna, att
            landets behof af banksedlar skall blifva mindre, sedan de enskilda
            banksedlarne för- svunnit ur rörelsen; man bör tvärtom vara beredd
            på, att det kan komma att i jembredd med affärslifvets utveckling
            ytterligare tillväxa. Då emellertid redan en sedelutgifning af
            150 millioner kronor enligt nuvarande bestämmelser kräfver en
            guldkassa af 50 millioner kronor, och en ökning af sedelutgifningen
            till 200 millioner, hvilket belopp rörelsen snart nog kan komma
            att behöfva, skulle förutsätta en samtidig höjning af guld- kassans
            belopp ända till 100 millioner kronor, så förefaller det uppenbart,
            att man icke utan våda för en sund utveckling kan bibehålla stadganden,
            som så starkt begränsa riksbankens sedelutgifning. I ett yttrande
            öfver de ofvannämnda motionerna förklara herrar bankofullmägtige,
            att för närvarande icke föreligger något behof af ökad sedelutgifningsrätt,
            samt påpeka, att en alltför hastig ökning deraf kunde medföra
            vissa olägenheter genom stegrade anspråk på riksbankens sedel-
            emission, men de förneka icke, att en ökning blifver behöflig,
            då de enskilda bankernas sedlar indragas. Och det sammansatta
            banko- och
          </p>
          <pb facs="riksdagen-motions-pdf/data/1900/mot_1900__fk__18/mot_1900__fk__18-009.pdf"/>
          <p>
            Motioner i Första Kammaren, N:o 18. 9
          </p>
          <p>
            lagutskottet vid samma riksdag yttrade, att man med skäl måste
            befara, att den riksbanken enligt nu gällande bestämmelser tillerkända
            sedel- utgifningsrätt skulle år 1904, då riksbanken skall hafva
            öfvertagit hela sedelutgifningen, eller möjligen derförut, visa
            sig hafva varit alltför snäft tilltagen, och att riksbanken derför
            måhända ej skulle kunna tillfreds- ställa allmänna rörelsens legitima
            behof. Af hvad i denna fråga yttrats inom Riksdagen och jemväl
            utom densamma synes framgå, att meningarne äro ganska eniga derom,
            att riksbankens sedelutgifningsrätt behöfver ntvidgas. Men å andra
            sidan synas de oupphörligt förändrade åsigterna om sedelutgifningsrättens
            lämp- liga belopp gifva vid handen, att de principer, hvarpå denna
            lagstiftning är byggd, icke äro hållbara. Då man ser, huru de
            föreslagna siffrorna
          </p>
          <p>
            vexlat från 1883 års komitébetänkande till denna dag — mellan
            75 millioner och 161 millioner utöfver kassatillgångarne — och
            då man
          </p>
          <p>
            ytterligare kan vänta, att affärslifvets utveckling i framtiden
            kan gifva anledning att ifrågasätta ännu högre siffror, måste
            det framstå såsom ett önskemål, att sedelutgifningsrätten blefve
            reglerad efter grunder, som vore mera allmängiltiga och derigenom
            medgåfve större elasticitet, på samma gång de lemnade trygghet
            för riksbankens förmåga att under alla för- hållanden fullgöra
            sina förbindelser i afseende å sedlarnes inlösen. Då af alla yttranden
            i frågan framgår, att man visst icke önskar ur ensidig banksynpunkt
            fixera sedelutgifningen, utan tvärtom afser, att allmänhetens
            legitima behof af omsättningsmedel alltid skall kunna till- godoses,
            vore det enligt var tanke klokt, om man hos oss liksom i många
            andra länder medgåfve riksbanken fri sedelutgifningsrätt, endast
            med den begränsning, att banken alltid skall innehafva guld till
            en bestämd qvotdel af de utelöpande sedlarne. Den fruktan för
            alltför stark sedelutgitning, som förr var allmän och ännu på
            några häll förefinnes, har sitt ursprung i erfarenheten från de
            tider, då sedlar gått med tvångskurs. En sedelutgifvande bank
            kan under sådana förhållanden, utan att tänka på sedlarnes inlösning,
            utgifva huru stora belopp som helst, sedlarnes värde sjunker i
            samma mån som deras belopp ökas, hela penningväsendet råkar i
            oreda och bankens egen säkerhet äfventyras. Men det ställer sig
            helt annorlunda, då de utgifna sedlarne ovilkorligen skola med
            guld inlösas. En omtänksam bankstyrelse kan då utan svärighet
            bedöma, inom hvilka gränser den med en gifven lagstadgad qvotdelsbetickning
            med trygghet kan röra sig och när den gräns för sedelutgifningen
            är uppnådd, som man ej utan Bih. till Riksd. Prot. 1900. 1 Sand.
            2 Afd. 1 Band. 9 Häft. 2
          </p>
          <pb facs="riksdagen-motions-pdf/data/1900/mot_1900__fk__18/mot_1900__fk__18-010.pdf"/>
          <p>
            10 Motioner i Första Kammaren, N:o 18.
          </p>
          <p>
            fara för bankens trygghet kan öfverskrida. Om ett misstag skett,
            ger det sig omedelbart till känna genom sina verkningar och kan
            derför utan större svårigheter rättas. Det har ofta anmärkts,
            att, då en alltför frikostig utlåningsrörelse uppmuntrar till
            osund affärsverksamhet, det vore af vigt att genom in- skränkning
            1 sedelutgifningsrätten motverka frestelsen för bankstyrelsen
            att i för hög grad tillmötesgå lånesökandes anspråk. Men deremot
            må ör det första genmälas, att en kraftig motvigt ligger i tvånget
            att i jembredd med sedelstockens ökning iäfven öka den metalliska
            kassan. Det är vidare klart, att samma fara föreligger under kontingenterings-
            systemet, i fall den medgifna sedelutgifningsrätten är någorlunda
            rymligt tillmätt. Skulle äter denna vara särdeles snäft begränsad,
            förelåge en stor fara för affärslifvet i den brist på omsättningsmedel,
            som måste upp- komma, om bankstyrelsen genom för tränga lagbestämmelser
            i afseende a sedelutgifningsrätten tvingades att våldsamt indraga
            utelöpande sedlar. Ingen bestämmelse kan träffas, som avägabringar
            en mekanisk och ansvarslös ledning af en centralbank, utan dess
            ledare måste alltid med vaket och noggrant aktgifvande på affärslifvets
            vexlingar rätta sin bankpolitik efter sig företeende omständigheter.
            Det kan icke vara rigtigt att söka uppställa inskränkande bestämmelser,
            som i sjelfva verket icke kunna hindra okloka åtgärder af en bankstyrelse,
            hvilken icke är vuxen sitt uppdrag, men som deremot under vissa
            förhållanden kunde medföra allvarsam skada för den allmänna rörelsen.
            Vid regleringen af en centralbanks sedelutgifningsrätt är det
            hufvudsakligen tva vigtiga intressen, som böra och måste tillgodoses.
            Det ena är affärsverldens fullt berättigade anspråk, att banken
            alltid och under alla omständigheter skall kunna tillfredsställa
            landets legitima behof af omsättningsmedel. Det andra är det icke
            blott för affärsverlden, utan kanske i främsta rummet för staten
            vigtiga intresset, att sedelutgifningen alltid skall motsvaras
            af tillräcklig kassabetäckning. Dessa tvenne Syn- punkter leda
            enligt vår mening till den slutsats, att sedelutgifningen icke
            bör hafva annan lagstadgad begränsning, än att de utelöpande sed-
            larne till viss faststäld qvotdel skola motsvaras af banken tillhörig
            guld- valuta. En på sådant sätt reglerad sedelutgifningsrätt skulle
            sätta bankens styrelse i stånd att, under noggrant aktgifvande
            å såväl rörelsens behot som riksbankens egen trygghet, vid hvarje
            tillfälle bestämma sedelutgif- ningen till rätta beloppet, utan
            att banklagens bestämmelser om sedel-
          </p>
          <pb facs="riksdagen-motions-pdf/data/1900/mot_1900__fk__18/mot_1900__fk__18-011.pdf"/>
          <p>
            Motioner i Första Kammaren, N:o 18. 11
          </p>
          <p>
            utgifningsrätten behöfde tid efter annan jemkas och rättas, såsom
            fallet måste blifva, om man vill fasthålla det gamla systemet.
            Nämnda olägenhet hos det nuvarande systemet påpekades äfven af
            1899 års sammansatta banko- och lagutskott, som framhåller såsom
            önskvärdt, att mera bestående bestämmelser härutinnan blefve träffade.
            För att visa, att den åsigt, hvaråt vi här ofvan gifvit ett uttryck,
            icke varit främmande för nämnda utskott, vilja vi anföra följande
            yttrande i dess betänkande: &gt;»Anser man, att riksbanken under
            alla förhållanden kan är 1904 utan svårighet förskaffa sig en
            synnerligen stark guldkassa och sedermera bibehålla den eller,
            derest svårighet derför skulle möta, utan vidare kan påräkna statens
            mellankomst för detta ändamål, är det för allmänna rörelsen af
            underordnad betydelse, huru siffran för den s. k. obetäckta sedelutgifningsrätten
            fixeras. Men vill man med så stor sparsamhet i afseende å guldkassan,
            som är förenligt med trygghet för sedlarnes in- lösen, ordna sedelutgifningsrätten
            för riksbanken, synes utskottet blott tvenne vägar vara att följa.
            Den ena är, att man med bibehållande af nuvarande lagstiftnings
            grunder för sedelutgifningsrätten gör beloppet af den s. k. obetäckta
            sedelutgifningsrätten rörligt, så att det på ett försigtigt sätt
            afpassar sig efter näringslifvets utveckling. Den andra är, att
            sedelutgifningen släppes fri endast med en viss måttlig qvotdelsbegräns-
            ning beträffande förhållandet till guldkassan, hvarvid man i öfrigt
            finge förlita sig på verkningarna af en klok diskontopolitik från
            fullmägtiges sida. I det hittills varande svenska sedelbanksystemet
            har den förnämsta fördelen legat uti den elasticitet i sedelutgifningsrätten,
            som möjliggjort för de enskilda bankerna att lätt och smidigt
            anpassa sin sedelutgifning efter rörelsens behof. Det vill derför
            synas utskottet, att, om en ändring skall vidtagas i de bestämmelser,
            hvarigenom sedelutgifningen förbehållits åt riksbanken ensam,
            denna bör gå i sådan rigtning, att den största möjliga, med trygghet
            för sedlarnes inlösen förenliga elasticitet beredes för riksbankens
            sedelutgifningsrätt.» Det är den sist nämnda af de tvenne vägar,
            utskottet anvisar, som vi anse vara den rätta och som vi hemställa,
            att Riksdagen nu måtte beträda. För att kunna bedöma det lämpliga
            förhållandet mellan sedel- utgifningsrätten och guldkassan, bör
            man undersöka, huru detta förhållande ställer sig enligt nuvarande
            bestämmelser. Vi hafva deröfver uppgjort följande tablå, hvarvid
            den sedelutgifningsrätt, som grundar sig på valutor
          </p>
          <pb facs="riksdagen-motions-pdf/data/1900/mot_1900__fk__18/mot_1900__fk__18-012.pdf"/>
          <p>
            12 Motioner i Första Kammaren, N:o 18.
          </p>
          <p>
            a
          </p>
          <p>
            i utlandet, lemnats å sido, och hafva till jemförelse äfven angifvit,
            huru motsvarande siffror ställa sig enligt de af herrar Dahn och
            Höglund vid 1899 års riksdag afgifna motionerna.
          </p>
          <p>
            Guldkassa i procent af sedel- |
          </p>
          <p>
            Sedelutgifningsrätt os I i utgifningsrätten. i |; Guldkassa |
            ÖN ONS SA — — NN i | enligt nu lenligt Dahnslenl. Höglunds; enligt
            nu | enl. Dahns enl. Höglunds! : | gällande lag] motion | motion”)
            gällande lag | motion | motion. 25 mill. | 85 mill — | 85 mill.
            294 oo o-— 294 I ve I . i - c - I 30 &gt;» 1063 &gt;» 110 mill. 1062
            28,1 27,3 28,1 35 » |128å » 1318 » 1283 &gt; 27,3 | 26,6 | 278 40
            &gt;» 140 » 11534 » 1150 &gt; 28,6 26,1 | 267 | 45 » 1145 &gt; 1175 &gt;»
            1718 &gt; 31,0 &gt; 257 | 262 | "50 &gt; 1150 &gt;» 11963 &gt;» (19348 » IZ,3
            | 254 | 259 | 55 » 1155 &gt;» 1205 &gt;» 1215 » 35,5 26,8 25,6 |
          </p>
          <p>
            Under nuvarande förhållanden, då riksbankens guldkassa är något
            öfver 30 millioner kronor, utgör densamma omkring 28 procent af
            sedel- utgifningsrätten, om man frånser den del deraf, som grundar
            sig på fordringar i utlandet. Herrar bankofullmägtige göra i sitt
            ofvanberörda yttrande en beräkning, att enligt herr Höglunds förslag
            guldkassan skulle uppgå till 25,75 procent af sedelutgifningsrätten,
            om denna utgjorde 216,3 millioner kronor, och tillägga, att denna
            procent bör anses be- tryggande inom vårt land, der användningen
            af sedlar såsom rörelsemedel är så stark. Med stöd af detta uttalande
            kunde man antagligen utan fara bestämma ifrågavarande förhållande
            till 25 procent. Då det emellertid kan synas betänkligt att göra
            guldbetäckningen för riksbankens sedlar svagare, än som är medgifvet
            enligt nu för handen varande förhållanden, föreställa vi oss,
            att man kan såsom en lämplig norm fastställa, att guld- kassan
            skall utgöra 28 procent af de utelöpande sedlarne. Banklagen medgifver
            nu sedelutgifning på grund af på utrikes ort nedsatt eller under
            transport derifrån varande, mot sjöfara försäkradt guldmynt eller
            omyntadt guld äfvensom hos bankinrättningar eller handels- hus
            på utrikes ort i löpande räkning innestående medel. Denna sedel-
          </p>
          <p>
            ”) Med beräkning, att samtliga enskilda banker upphört med sin
            sedelutgifning och att deras utelöpande sedlar den 31 december
            1895 utgjorde jemt 60 millioner kronor.
          </p>
          <pb facs="riksdagen-motions-pdf/data/1900/mot_1900__fk__18/mot_1900__fk__18-013.pdf"/>
          <p>
            Motioner i Första Kammären, N:o 18. 18
          </p>
          <p>
            utgifningsrätt kan med allt skäl bivehållas vid sidan af och
            utöfver den, som grundar sig på riksbankens metalliska kassa.
            I öfverensstämmelse med den uppfattning, som ofvan uttalats, hemställa
            vi alltså,
          </p>
          <p>
            att Riksdagen måtte för sin del besluta följande förändrade lydelse
            af 88 6, 7 och 8 af lagen för Sveriges riksbank af den 12 maj
            1897.
          </p>
          <p>
            LL
          </p>
          <p>
            6.
          </p>
          <p>
            Riksbanken eger rätt att utgifva sedlar till sådant belopp, att
            den metalliska kassan, så beräknad, som i 3 8 sägs, utgör 28 procent
            af de utelöpande sedlarne, men må derutöfver ej utgifva sedlar
            till högre belopp, än som jemnt motsvarar banken tillhörigt, på
            utrikes ort nedsatt eller under transport derifrån varande, mot
            sjöfara försäkradt guldmynt eller omyntadt guld äfven- som hos
            bankinrättningar eller handelshus på utrikes ort i löpande räkning
            innestående medel.
          </p>
          <p>
            8
          </p>
          <p>
            Riksbankens utelöpande sedlar skola alltid mot- svaras af följande
            tillgångar sammanräknade: a) metallisk kassa, så beräknad, som
            i 8 8 sägs, b) på utrikes ort nedsatt eller under transport derifrån
            varande, mot sjöfara försäkradt guldmynt eller omyntadt guld;
            c) hos bankinrättningar eller handelshus på utrikes ort i löpande
            räkning innestående medel; d) lätt säljbara utländska statspapper;
            e) statens, allmänna hypoteksbankens och andra inhemska obligationer,
            som å utländsk börs noteras; f) vexlar, betalbara inom eller utom
            riket. Bih. till Riksd. Prot. 1900. 1 Saml. 2 Afd. 1 Band. 9 Häft.
            3
          </p>
          <pb facs="riksdagen-motions-pdf/data/1900/mot_1900__fk__18/mot_1900__fk__18-014.pdf"/>
          <p>
            14 Motioner i Första Kammaren, N:o 18.
          </p>
          <p>
            $ 8.
          </p>
          <p>
            Såsom riksbankens metalliska kassa skall beräknas allt riksbanken
            tillhörigt och inom landet befintligt svenskt och utländskt guldmynt
            samt omyntadt guld. Metalliska kassan må ej bibehållas vid lägre
            belopp än tjugufem millioner kronor.
          </p>
          <p>
            Stockholm den 27 januari 1900.
          </p>
          <p>
            G. F. Östberg. R. G. Hamilton.
          </p>
          <p>
            Stockholm, Nya Tryckeri-Aktiebolaget, 1900.
          </p>
        </div>
      </div>
    </body>
  </text>
</TEI>
