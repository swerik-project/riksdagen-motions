<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00005">
  <teiHeader>
    <fileDesc>
      <titleStmt>
        <title>med anledning av prop. 2010/11:64 Två strandskyddsfrågor</title>
        <author corresp="i-PMx51X9QbaLUMtQNq6sVfz">av Matilda Ernkrans m.fl. (S, V, MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:64 Två strandskyddsfrågor</title>
          <idno type="rdwebb">GY02MJ5</idno>
          <rs type="number">MJ5</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ5/text</ref>
          <ref type="dokument_url_html">http://data.riksdagen.se/dokument/GY02MJ5</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ5</ref>
          <ref type="doc">http://data.riksdagen.se/fil/BD7C1C83-5CDC-4075-AE05-6FAB11CEBD0F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-ST3KmJ7dwych9bUEkWZEu6</idno>
            <name>Åsa Romson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5p4MWS4vJj3skWwQJNMxDi" type="basedOn"/>
        <correspContext corresp="i-5p4MWS4vJj3skWwQJNMxDi">
          <ref>Proposition 2010/11:64</ref>
        </correspContext>
        <correspAction xml:id="i-7ZBqXp9CpMTo9qZ33v3EGZ" type="signed"/>
        <correspContext corresp="i-7ZBqXp9CpMTo9qZ33v3EGZ">
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-ST3KmJ7dwych9bUEkWZEu6"/>
          <note type="signatory" corresp="i-FrC3WwfjWAuoWu4BnbedDa"/>
        </correspContext>
        <correspAction xml:id="i-2fuy1TecZBQjzihVi9vDf5" type="referral">
          <date when="2011-02-18"/>
        </correspAction>
        <correspAction xml:id="i-Db7kxUtQsNozHiTrYc8tBx" type="dismissal">
          <date when="2011-02-17"/>
        </correspAction>
        <correspAction xml:id="i-LVf51qqQqAET8Lz5QwKGUj" type="dismissal">
          <date when="2011-02-17"/>
        </correspAction>
        <correspAction xml:id="i-8UzVrLiX7nyRoYx9ECDLZi" type="submission">
          <date when="2011-02-16"/>
        </correspAction>
        <correspAction xml:id="i-Mcg3dUASadg9Uny3P2ZSnX" type="transfer">
          <date when="2011-02-15"/>
        </correspAction>
        <correspAction xml:id="i-4h3ktgpbdXdv7UkF7fpwCF" type="assigned"/>
        <correspContext corresp="i-4h3ktgpbdXdv7UkF7fpwCF">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Lr834D9sufVp1u3QZ6dA6N" type="motBody">
        <div xml:id="i-QikWpxyrRTnCdead9KNCkn" type="motProposal" subtype="förslag">
          <head xml:id="i-2tjoicTXDUN6jNsv47RZeD">
            Förslag till riksdagsbeslut
          </head>
          <list xml:id="i-8dBSmfEVtTSqC8WzeDuxn3" style="ol">
            <item xml:id="i-92La3Uh3o1eXEgHPqwvVaL">
              Riksdagen tillkännager för regeringen som sin mening vad som
              anförs i motionen om upphävande av och dispens från strandskyddet
              i statliga vattenskyddsområden.
            </item>
            <item xml:id="i-K7CbT5agcr1im7hPrYoL4d">
              Riksdagen tillkännager för regeringen som sin mening vad som
              anförs i motionen om upphävande och dispensgivning i områden av
              riksintresse.
            </item>
            <item xml:id="i-Bamq51C8cNztwCeDrFuWcp">
              Riksdagen tillkännager för regeringen som sin mening vad som
              anförs i motionen om ett tydligt regelverk.
            </item>
          </list>
        </div>
        <div xml:id="i-JQa19N2mYUhCrKu5qC3dYK" type="motContent">
          <head xml:id="i-CfTmqCnvij8F4Ku6A5qmZL" type="h1">
            Motivering
          </head>
          <p xml:id="i-76t6uZyGejJHZeU7XKundB">
            I Sverige är stränderna till för alla. De första strandskyddsbestämmelserna
            skrevs i början av 1950-talet, i avsikt att motverka exploateringen
            av strandtomter runt Stockholm, Göteborg och Malmö. Tillgången
            till badplatser, strandpromenader och fritt vatten skulle säkras
            för allmänheten.
          </p>
          <p xml:id="i-4XB1ENMxXo6yk5xJekzgQ5">
            Strandskyddet är i dag ett viktigt uttryck för den svenska allemansrätten.
            Den generella tillgången till skog och mark, hav och sjöar något
            som i många länder är en exklusiv rättighet för några få betraktas
            numera som en självklarhet. Därför är det hög tid att vi ändrar
            detta betraktelsesätt och mer aktivt värnar strandskyddet.
          </p>
          <p xml:id="i-Xfka73EGzdjaXKHR6u86oR">
            Den borgerliga regeringen har under sin tid vid makten gjort
            ett flertal försök att urholka strandskyddet. Genom att hänvisa
            till den viktiga landsbygdsutvecklingen vill man skapa nya lättnader
            i skyddet. Man vill ytterligare öka kommunernas beslutanderätt
            i strandskyddsfrågor.
          </p>
          <p xml:id="i-KNSu8rEqBXoCZLmveSHhHj">
            Strandskyddet har under senare år också fått större betydelse
            vad gäller klimatarbetet. Att i dag vara restriktiv till byggen
            invid vatten kan löna sig för framtiden, när klimatförändringarnas
            effekter slår till med full kraft. Stora samhällskostnader kan
            undvikas när stränderna utsätts för översvämningar, ras och erosion.
          </p>
          <p xml:id="i-GPjHhGNh5aD4Nur2o9MaSi">
            Den nya strandskyddslagstiftning som beslutades av riksdagen
            i april 2009 skulle stärka skyddet vid hårt exploaterade kuster,
            samtidigt som den öppnade upp för fler strandnära byggen i glest
            befolkade delar av landet. Från oppositionens sida ansåg vi att
            ansatsen var bra; det tidigare regelverket var inte tillräckligt
            robust för att stå emot det enorma trycket på dispenser i attraktiva,
            tätortsnära områden. Många kommuner hade utnyttjat möjligheterna
            till dispens alltför generöst. Reglerna var inte heller tillräckligt
            nyanserade. Vissa lättnader kan vara motiverade i glest bebyggda
            områden. Flexiblare strandskyddsregler kan främja den regionala
            utvecklingen och ge möjlighet till lättnader i områden som behöver
            det av regionalpolitiska skäl och som tål det utan att strandskyddets
            syften urholkas.
          </p>
          <p xml:id="i-PKWpnDSXdNoWsx17s8o6Zp">
            Men regeringen har inte klarat sin uppgift. Risken är nu stor
            att stränderna blir tillgängliga för ett fåtal i stället för alla.
            Regeringens proposition 2010/2011:64 Två strandskyddsfrågor ger
            ett tydligt uttryck för denna försvagning: uppluckrade regler
            som kan slå hårt mot allemansrätten och innebära ett steg tillbaka
            i klimat- och miljöarbetet.
          </p>
          <p xml:id="i-S9c83fYXoKHQitznHi78bk">
            Den borgerliga regeringen föreslår att kommunerna i stället för
            länsstyrelsen får besluta om upphävande av och dispens från strandskyddet
            även i de fall då strandskyddsområdet är ett statligt vattenskyddsområde
            eller ett miljöskyddsområde enligt 7 kap. miljöbalken. Regeringen
            betonar att förslaget stämmer överens med den övergripande inriktningen
            från 2009 som innebar att kommunerna fick ökad beslutanderätt
            i strandskyddsfrågor.
          </p>
          <p xml:id="i-8BvoJFr4da5QUBLHGLYgWn">
            Vi anser att förslaget bör avstyrkas eftersom effekterna kan
            bli negativa för skyddade vattenresurser. En kommun som av misstag
            eller av misskötsel brister i sin tillsyn över exempelvis nya
            enskilda avlopp kan förorsaka föroreningar i sin egen och flera
            andra kommuners vattenresurser. Vi menar att i områden av riksintresse
            ska länsstyrelserna ha dispensrätten. Detta bör ges regeringen
            till känna
          </p>
          <p xml:id="i-3pQv7cob1qEDggYSs8qUQZ">
            Regeringen föreslår också att en del av Ångermanälvens mynningsvik
            får pekas ut som ett område för landsbygdsutveckling i strandnära
            lägen där lättnader i strandskyddet gäller. Det område vid mynningsviken
            som ingår i världsarvet Höga kusten och som skyddas även enligt
            andra bestämmelser i miljöbalken ska dock fortsätta att vara undantaget
            från reglerna om landsbygdsutveckling.
          </p>
          <p xml:id="i-JhmXuXG9mkmW4Rm6hL3bPs">
            Regeringen betonar att endast en del av Ångermanälvens mynningsvik
            tillhör världsarvet Höga kusten, och därmed är undantaget reglerna
            om landsbygdsutveckling. Man beskriver området såsom ganska exploaterat
            jämfört med de delar av Höga kusten som ligger utanför Höga kusten-bron.
            I strandområdet, skriver man i propositionen, finns en hel del
            bebyggelse, inklusive många bryggor. Kommunerna i mynningsviken,
            Kramfors och Härnösand, ska därför ges möjlighet att nyttja delar
            av viken som område för landsbygdsutveckling.
          </p>
          <p xml:id="i-78GzyUP37MGDESniq5sfEK">
            Vi anser att närheten till ett område som betecknas som världsarv
            bör mana till restriktivitet. Även om det aktuella området inte
            är av specifikt riksintresse äger strandskyddets syften giltighet.
            Utvecklingen av regionen med stora möjligheter för besöksnäringen
            hör starkt samman med strandskyddets syften. Flera områden i Sverige
            har liksom Höga kusten stora naturvärden. Det vore olyckligt om
            riksdagen utan ett bredare underlag ändrar reglerna för strandskydd
            enbart i detta specifika område. Detta bör ges regeringen till
            känna.
          </p>
          <p xml:id="i-9KufGyBwwcacpRK6EDshik">
            Vi är eniga om att glesbefolkade områden med god tillgång till
            obebyggda stränder kan få fler dispenser utan att strandskyddets
            syften äventyras. Men dessa lättnader, som ska bidra till utvecklingen,
            får inte bli prejudicerande på oklara grunder. Regeringen måste
            vara tydligare i sina skäl. Redan i den tidigare strandskyddspropositionen
            (2008/09:119) var regeringen oklar i sin vägledning till kommunerna
            om hur de bäst bevarar strandskyddet. Redan då saknade vi klargörande
            definitioner för t.ex. landsbygdsutveckling och andra begrepp.
            Begreppet utveckling måste tolkas som åtgärder som ger möjlighet
            till fler bestående arbetstillfällen. Skarpa, tydliga formuleringar
            kan balansera lättnaderna i lagstiftningen och ge bra förutsättningar
            för den kommunala handläggningen. Detta bör regeringen ges till
            känna.
          </p>
        </div>
        <div xml:id="i-34sRGqgMtXuJocGRSeHeDt" type="motSignatures">
          <list xml:id="i-Xj9qm4BxXXbMQobdybtyRj">
            <item xml:id="i-B8QXYKbeUmtSUCaYqikvCc" who="i-PMx51X9QbaLUMtQNq6sVfz">
              Matilda Ernkrans (S)
            </item>
            <item xml:id="i-LTRxhvoXByHddDJYhC6b2" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-3PitnxyZ8FntrBdeoubZUH" who="i-ST3KmJ7dwych9bUEkWZEu6">
              Åsa Romson (MP)
            </item>
            <item xml:id="i-NNCVqxya3RuPAo5GrTqxE7" who="i-FrC3WwfjWAuoWu4BnbedDa">
              Jan-Olof Larsson (S)
            </item>
          </list>
        </div>
      </div>
    </body>
  </text>
</TEI>
