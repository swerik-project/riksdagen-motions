<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01593">
  <teiHeader>
    <fileDesc>
      <titleStmt>
        <title>Förbättrad alkolholupplysning</title>
        <author>Kerstin Sandborg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrad alkolholupplysning</title>
          <idno type="rdwebb">G5021593</idno>
          <rs type="number">1593</rs>
          <ref type="dokument_url_text">http://data.riksdagen.se/dokument/G5021593/text</ref>
          <ref type="dokument_url_html">http://data.riksdagen.se/dokument/G5021593</ref>
          <ref type="dokumentstatus_url_xml">http://data.riksdagen.se/dokumentstatus/G5021593</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NvxzaU2RSok83zCskNAuhg</idno>
            <name>KERSTIN SANDBORG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TLnEcKgBYha1pdFTVEbAvk</idno>
            <name>ERIC ENLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-T2HHh5Dnznvs9cz9kr2oG4</idno>
            <name>LINNEA HÖRLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-W4KsfSh6dCbjCcJdxiZwL</idno>
            <name>MARGARETA ANDRÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Mos1TrLMVhK1aSciBYcEas" type="signed"/>
        <correspContext corresp="i-Mos1TrLMVhK1aSciBYcEas">
          <note type="signatory" corresp="i-NvxzaU2RSok83zCskNAuhg"/>
          <note type="signatory" corresp="i-TLnEcKgBYha1pdFTVEbAvk"/>
          <note type="signatory" corresp="i-T2HHh5Dnznvs9cz9kr2oG4"/>
          <note type="signatory" corresp="i-W4KsfSh6dCbjCcJdxiZwL"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1593/mot_198182__1593-001.pdf"/>
      <fw xml:id="i-5cm5LH6QtmNPhZNBtK4p2J">
        Mot. 1981/82:1593 6
      </fw>
      <div xml:id="i-mkwsfNgwqWDRSd1eVjh9Z" type="motHeader">
        <div xml:id="i-X6MEe3xFK4rJv2am9Gs6xC" type="motTitle"/>
        <div xml:id="i-MMm2A2oRZ8ko94S3MTKUuX" type="motSubmissionInfo"/>
      </div>
      <div xml:id="i-S1uKV6AiFGtSN6HEhzoQWB" type="motBody">
        <div xml:id="i-Rxs6h18qfTCQvqXYxfz2sA">
          <p xml:id="i-RsVSfd2vKkdJjvcftUHfai">
            Motion
          </p>
          <p xml:id="i-3tAtg6jJ2TEjFTxH2FsevX">
            1981/82:1593
          </p>
          <p xml:id="i-2hGYPE4TCMtpDcuu8xQpTA">
            Kerstin Sandborg m. fl. Förbättrad alkolholupplysning
          </p>
          <p xml:id="i-Tzto1mjJkULtYqfP2YJUYP">
            Inom informationen och opinionsbildningen om alkohol finns flera
            av alkoholpolitikens viktigaste byggstenar. Syftet är att minska
            bruket — genom ändrade attityder — liksom att minska risken för
            missbruk genom upplysning om t. ex. symtomen på begynnade alkoholberoende.
            Informationsverksamheten är viktig. Informationsinsatser och de
            ideella krafternas opinionsbildning kan begränsa alkoholsedens
            inflytande i umgängeslivet. Men informationen kan inte ersätta
            andra delar av alkohol- politiken såsom beskattning, reglering
            av försäljning eller vårdinsatser. Den är ett nödvändigt komplement
            till de andra insatserna. En realistisk syn på informationen som
            ett av flera viktiga inslag i en samordnad alkoholpolitik är ingenting
            nytt. 1977 års alkoholpolitiska riksdagsbeslut bygger på en sådan
            grundsyn. Enligt detta riksdagsbeslut skall folkrörelserna ges
            resurser att svara för den övervägande delen av alkohol- och narkotikaupplysningen.
            Innehållet i informationen skall riktas inte bara mot missbruket
            utan man måste också ”understryka den fara för skador som ligger
            i bruket av alkohol”. Därvid skall betonas vikten av helnykterhet
            under uppväxtåren, i arbetslivet och i trafiken. Informationen
            skall skapa förståelse för de regler och restriktioner som finns
            inom alkohollagstiftningen. Den bör inte riktas bara till ungdomen
            utan även till de vuxna. Riksdagen underströk särskilt att informationen
            skulle ”inriktas på att förändra och begränsa det traditionella
            bruket av alkohol”. Dessa riktlinjer är fortfarande hållbara som
            grund för informationsverk- samheten. Felet ligger inte i 1977
            års beslut utan i att detta bara delvis har fullfö!ljts. Bland
            det som hittills uträttats märks t. ex. den kampanj som folkparti-
            regeringen tog initiativ till 1979. Den gällde langning och kallades
            ”aktion mot alkoholfaran”. Kampanjen har fått sin fortsättning
            med en inriktning mot drogkultur i allmänhet. För att förstå vikten
            av alkoholinformationen måste man också förstå omfattningen av
            alkoholskadorna. De flesta människor har nog en mer eller mindre
            vag uppfattning om att alkoholskadorna är stora och att de har
            ökat. Men insikten om hur ofantliga de är och hur snabbt situationen
            förvärrats har inte trängt igenom. Tvärtom har svenska folket
            och dess förtroendevalda länge vägrat att se sanningen i vitögat.
            Kunskap finns att få för den som lägger ned litet arbete på att
            skaffa sig
          </p>
          <pb facs="riksdagen-motions-pdf/data/198182/mot_198182__1593/mot_198182__1593-002.pdf"/>
          <p xml:id="i-6APqGvB5e4uetwknoMGAk8">
            den. Den är däremot inte alls så lätt tillgänglig som när det
            gäller andra stora samhällsfrågor. Tillgången på sifferuppgifter
            är bäst när det gäller de medicinska skadorna. Försöker man leva
            sig in i hur mycket mänskligt elände som döljer sig bakom de siffrorna
            kan man ana vidden av de mänskliga tragedierna och den sociala
            misären.
          </p>
          <p xml:id="i-PsunjynZUg2pMTWCSqpyyG">
            Medicinska skador
          </p>
          <p xml:id="i-MakrT9Wum7qNbaHCYsH7Q3">
            Vanlig statistik saknas i stort sett på det här området. Många
            viktiga uppgifter har en osäkerhetsmarginal som inte skulle tolereras
            om det handlade om någon annan viktig fråga, t. ex. arbetslösheten.
            Man kan ändå få en ganska klar bild av hur det står till och vad
            som är på väg att hända. Bedömningen av antalet alkoholister är
            beroende av hur man avgränsar? olika grader av alkoholskador.
            Socialstyrelsen har uppskattat antalet alkoholister till mellan
            200 000 och 300 000, dvs. 3,5-5,5 96 av befolkningen över 15 år.
            Med hjälp av en statistisk beräkningsmetod uppskattade Stockholms
            kommuns alkoholutredning (1979) att knappt 50 000 män och 2 000-7
            000 kvinnor i kommunen (dvs. 9-10 26 av kommunens befolkning över
            15 år) drack alkohol motsvarande minst 20 cl starksprit per dag,
            alltså sådana mängder att det med säkerhet leder till sjukdom
            och/eller för tidig död. Samma beräkningsmetod gav för hela landet
            resultatet 350 000 personer, dvs. 6,5 20 av hela befolkningen
            över 15 år. Socialmedicinska studier har gjorts som visar på verkningarna
            av konsum- tionen under den senare delen av motbokstiden och tiden
            för mellanölet. Enligt Lundbyundersökningen (alla män som 1947
            bodde i ett litet område i Skåne) skulle både 1957 och 1972 ca
            10 6 av den vuxna manliga befolkningen ha haft alkoholproblem.
            I Sundsvall fann man 1955 och 1968 att av männen på 30-32 år kunde
            14 26 bedömas vara missbrukare. En ”livsrisk” på minst 20 26 har
            beräknats med hjälp av de nytillkomna fallen av alkoholism i Lundbyundersökningen
            under tiden 1957-1972. Därmed menas den totala risken för män
            att någon gång under livet utveckla alkoholmissbruk. Siffrorna
            från Sundsvall tyder på en ännu högre sådan ”livsrisk”. En mycket
            stor del av dem som någon gång i livet använder alkoholi stor
            omfattning blir alltså missbrukare — åtminstone tidvis, för en
            av förklaringarna till skillnaden mellan livsrisken och andelen
            med alkoholpro- blem är att en del av männen lyckades bli fria
            från missbruket. En annan förklaring till skillnaden är missbrukarnas
            högre dödlighet. När nu skillnaderna mellan könen och mellan storstäder
            och småorter utjämnas samtidigt som totalkonsumtionen är mycket
            högre än tidigare, kommer andelen alkoholmissbrukare, liksom livsrisken,
            att stiga. De värden
          </p>
          <pb facs="riksdagen-motions-pdf/data/198182/mot_198182__1593/mot_198182__1593-003.pdf"/>
          <fw xml:id="i-CL9a9v19fHdiKvQ7TbX1U4">
            Mot. 1981/82:1593 Å
          </fw>
          <p xml:id="i-U7vVaqKwwysgkk81DBvMB6">
            som tidigare gällt för männen kommer att gälla eller överträffas,
            för hela den vuxna befolkningen.
          </p>
          <p xml:id="i-NqnezS4uZEpxoboQJ3zjWv">
            Alkohol som dödsorsak
          </p>
          <p xml:id="i-6HPn9vCzNey1WH5dSAF6hJ">
            En vanlig gissning är att 5 000—6 000 dödsfall/år skulle bero
            på alkoholen. Dödlighetsstatistiken är dock inte så utformad att
            säkra siffror kan erhållas. Alkoholförgiftning, alkoholpsykos,
            alkoholism och alkoholorsakad skrump- lever svarade tillsammans
            för knappt 1000 dödsfall 1978. Alkoholen kan också antas vålla
            hälften av drukningsolyckorna, en tredjedel av dödsoffren i trafiken,
            knappt hälften av självmorden samt flertalet våldsbrott med dödlig
            utgång, tillsammans kanske 3 000 dödsfall. Alkoholens betydelse
            som orsak till en för tidig död är ännu mer på- fallande. Exempelvis
            visade en undersökning av medelålders män i Skåne att alkoholen
            var en betydelsefull dödsorsak för så mycket som hälften av dem
            som avlidit. Bland nykterhetsvårdsfall 1972 beräknades dödligheten
            (för dem som var yngre än 50 år) till hela 8-10 gånger den normala.
            Vad detta innebär visas av räkneexemplet att en överdödlighet
            om 10 gånger gör att av 20-åringar med svåra alkoholproblem når
            8 20 pensionsåldern. Den som i tonåren dricker så mycket att han
            eller hon blir alkoholist blir alltså sannolikt aldrig gammal.
            För 1939-1947 visade det sig däremot att nykterhetsvårds- fallens
            dödlighet endast var obetydligt högre än normalbefolkningens.
            Jämförelser mellan dessa siffror visar bättre än de flesta andra
            hur alkoholskadornas karaktär förvärrats.
          </p>
          <p xml:id="i-CSVHvu36ifz3z7XuZFH47T">
            Sjukdomar och olycksfall
          </p>
          <p xml:id="i-Rx5kQ9hcgwPtsKFUgazph3">
            Bland de sjukdomar som vållas av alkohol märks t. ex. leverinflammatio-
            ner, skrumplever, magkatarr, bukspottkörtelinflammation, epilepsi,
            vissa nerv- och hjärnskador, muskelskador (bl. a. i hjärtmuskeln),
            urkalkning av benstommen samt livshotande blödningar i matstrupe
            och magsäck. Infek- tionsförsvaret försämras också. Alkoholmissbrukare
            drabbas oftare än andra av cancer i munhålan, matstrupen, levern
            och magsäcken. Olycksfallsrisken ökar dramatiskt. En del av de
            svåra alkoholorsakade sjukdomarna har börjat uppträda redan hos
            ungdomar i 20-30-årsåldern. Det gäller t. ex. den ofta dödliga
            bukspottkörtelinflammationen.
          </p>
          <p xml:id="i-Wmfmqs8HNd65U7KPh2YVnf">
            Psykiatriska skador
          </p>
          <p xml:id="i-V2CiYAQqZL9f2xdjUnPrQm">
            Alkoholen har en mycket stor och snabbt ökande betydelse för
            förekoms- ten av psykiska besvär och sjukdomar. Detta märks främst
            genom de svårare missbrukarnas belastning på psykiatriska sjukhus
            och vårdmottagningar. Hjärnskador är mycket vanliga hos alkoholmissbrukare.
          </p>
          <pb facs="riksdagen-motions-pdf/data/198182/mot_198182__1593/mot_198182__1593-004.pdf"/>
          <fw xml:id="i-9mJMLtk2Ga334Ce4cNq9x2">
            Mot. 1981/82:1593 8
          </fw>
          <p xml:id="i-TsAGovLcUbDBgihD2pScEh">
            Missbruket leder ofta till minskad uthållighet, bristande koncentrations-
            förmåga, passivitet och personlighetsförändringar, längre fram
            till minnes- förstöringar och intellektuell avtrubbning. Förlust
            av hjärnsubstans (som ersätts med vätska) har påvisats även hos
            unga alkoholister. Alkoholfram- kallade hjärnskador har i en offentlig
            utredning beskrivits som ”ett av framtidens stora omvårdnadsproblem”
            (SOU 1981:1).
          </p>
          <p xml:id="i-NEZ6FQjts94tNhjbxFM4vm">
            Fosterskador
          </p>
          <p xml:id="i-RCb4B56g3fexv14JxpKr3x">
            Antalet fosterskador till följd av alkohol kommer sannolikt att
            öka i långt snabbare takt än alkoholskadorna i allmänhet, eftersom
            de sammanhänger med det kraftigt ökad alkoholbruket bland tonårsflickor
            och andra unga kvinnor. En beräkning tyder på att det varje år
            skulle födas 300-400 alkoholskadade barn, varav 100 med mer allvarliga
            skador. Bland skadorna märks hämmad tillväxt (såväl före som efter
            födelsen), en kraftigt ökad risk för vissa missbildningar samt
            störningar i centrala nervsystemet, med åtföljande nedsättning
            av den psykiska prestationsförmågan. Även skador på synför- mågan
            har konstaterats. Riskerna för skador på fostret är inte begränsade
            till den grupp mödrar som är alkoholister, och alkohol bör därför
            över huvud taget inte förtäras under graviditeten. Även spontana
            aborter har i USA visats kunna bero på alkoholförtä- ring.
          </p>
          <p xml:id="i-MSKwzSXX7iKdA9XEPa7eNh">
            Belastning på vården
          </p>
          <p xml:id="i-BVez5gerxeU1yPyxA5F9mh">
            Alkoholen svarar för en stor del av sjukvårdskostnaderna. Alkoholmiss-
            brukare ges sjukvård ett stort antal gånger, ofta inte för missbruket
            utan för åtföljande skador och sjukdomar. Mellan alkoholberoende
            och t.ex. sjukskrivning på grund av ryggåkomma har ett klart statistiskt
            samband påvisats. På Karolinska sjukhuset i Stockholm beräknas
            t. ex. var femte vårdag för manliga patienter vara ”direkt alkoholutlöst”.
            10-30 26 av patienterna på akutmottagningarna inkommer alkoholpåver-
            kade. Andelen är högre för män, men också kvällar och veckoslut.
            Belastningen på den psykiatriska sjukvården har också ökat. Antalet
            alkoholorsakade vårdtillfällen i den slutna vården hade redan
            1974 12-13- dubblats jämfört med 1954. Alkoholmissbruket belastar
            naturligtvis kommunernas socialtjänst. Men även för t. ex. hemtjänsten
            till pensionärer har alkoholmissbrukare blivit ett problem på
            sina håll.
          </p>
          <pb facs="riksdagen-motions-pdf/data/198182/mot_198182__1593/mot_198182__1593-005.pdf"/>
          <p xml:id="i-MHc4RbXEKt74dYSkFsbKHH">
            Hy
          </p>
          <fw xml:id="i-VJpN3oFUfVxN1rYCwZLsXQ">
            Mot. 1981/82:1593 9
          </fw>
          <p xml:id="i-UsQzEzyPvK7mbqNRA9Uajb">
            Alkoholens betydelse för andra former av missbruk
          </p>
          <p xml:id="i-MUZzDyYpvjaCDjq97To4Ca">
            Flertalet missbrukare av psykofarmaka tycks vara alkoholmissbrukare
            från början. Alkoholmissbrukare får ofta sömnmedel och lugnande
            medel, och dubbelberoende har då uppkommit. Mellanölet grundlade
            ett berusningsmönster långt ned i de lägre tonåren. Denna flumkultur
            har till stor det blivit bestående. Det kan antas att den inställning
            till berusning som därigenom spritt sig i stora ungdomsgrupper
            bidragit till en tolerant inställning främst mot hasch. Tidigt
            alkoholmissbruk har därmed ofta blivit en inkörsport först till
            cannabismissbruk och senare till andra former av narkotikamissbruk.
          </p>
          <p xml:id="i-741mctGewfkGRxrx41fViW">
            Kriminalitet
          </p>
          <p xml:id="i-7mEpS9oHoedJtGDXRjuUqV">
            Allvarligast, när det gäller antalet offer, är naturligtvis rattfylleriet.
            Alkoholens betydelse för våldsbrotten är också välkänd. Barn-
            och hustrumisshandel beror mycket ofta just på alkoholism. Det
            kunde påvisas att mellanölets införande gjorde misshandelsbrotten
            vanligare. När narko- tikan nu spelar en större roll än tidigare,
            främst för egendomsbrotten, skall man komma ihåg tonårsdrickandets
            roll som inkörsport till narkotikaan- vändning.
          </p>
          <p xml:id="i-JkZoXa2oL6c66PbX5bmKct">
            Social utslagning
          </p>
          <p xml:id="i-Q7HTH3D2MAvWz8f3t4xS7p">
            Liksom dödlighetsstatistiken tycks statistiken över förtidspensioneringar
            och sjukbidrag vara bristfällig och allvarligt underskatta alkoholens
            roll. En mer noggrann studie (från Linköping) gav vid handeln
            att var femte man som förtidspensionerades 1978 hade alkoholdiagnos
            och att uppgift om alkohol- missbruk fanns för var tredje. De
            alkoholskadade har också beskrivits som ”en betydande grupp inom
            arbetsvården”. Förtidspensionerade och andra utslagna alkoholmissbrukare
            är visserligen inte lika ofta som tidigare hänvisade till undermåliga
            härbärgen eller till ren hemlöshet. Men de har ofta bostadsproblem.
            I några städer har de samlats i enstaka stadsdelar med låg status
            och hög hyresgästomsättning. Alkoholmissbruket är ofta svårt störande
            för kringboende. Detta ökar de mer ”välanpassade” grannarnas benägenhet
            att flytta. Alkoholen blir därigenom en viktig drivkraft bakom
            den form av bostadssegregation som uppkommer i de större städernas
            problemstadsdelar och som i sig själv har sociala skadeverkningar.
          </p>
          <p xml:id="i-HoT24Mpdha7pDMn7YgVepS">
            Bortfall av nationalinkomst
          </p>
          <p xml:id="i-KppNpnoEm2gogoGhGT6A4C">
            Alkoholen orsakar ett stort ekonomiskt bortfall genom ökad sjukfrånvaro
            och sänkt produktivitet, invalidisering och för tidig död, även
            om några siffror på kostnaderna inte finns tillgängliga. Hur stor
            del av den möjliga
          </p>
          <pb facs="riksdagen-motions-pdf/data/198182/mot_198182__1593/mot_198182__1593-006.pdf"/>
          <fw xml:id="i-QTjdzTKLaWuW8KGBc7VHQA">
            Mot. 1981/82:1593 10
          </fw>
          <p xml:id="i-9sjfxqa4Uy8XEpSdzeoYeh">
            nationalinkomsten som går förlorad är okänt. Statens skatteintäkter
            från alkoholen, mervärdeskatten oräknad, var 1980 endast ca 6,4
            miljarder kronor, dvs. endast en dryg procent av BNP. Att alkoholen
            går med stor förlust inte bara för samhällsekonomin utan också
            för statskassan är uppenbart.
          </p>
          <p xml:id="i-D4vxvJRPZGcEGwdXu262EC">
            De onda cirklarna
          </p>
          <p xml:id="i-RjszexYi1nWhh1XQBFS6GS">
            Alkoholens betydelse för utslagningen från arbetsmarknaden är
            mycket stor, men svår att beskriva med siffror. En väl fungerande
            arbetsmarknads- politik är visserligen ett medel för att minska
            alkoholskadorna, men de senare är att hot mot arbetsmarknadspolitikens
            funktionsduglighet. Arbetslöshet förvärrar och leder i vissa fall
            till missbruk. Detta minskar sedan möjligheten att få ny anställning,
            bl.a. på grund av nedsatt arbetsförmåga och intellektuell passivisering
            av den arbetssökande. Särskilt allvarlig är denna onda cirkel
            när det gäller tonårsgrupperna. Redan på högstadiet uppkommer
            en förödande växelverkan mellan problem i skolan och alkoholmissbruk.
            Den dåliga skolunderbyggnad som blir följden ger tillsammans med
            det fortsatta drickandet dåliga förutsätt- ningar på arbetsmarknaden.
            Missbrukaren bidrar därefter till den höga ungdomsarbetslösheten,
            vilket i sin tur förmodligen förstärker missbruket. Flickan eller
            pojken kan ha hunnit många varv i den onda cirkeln innan 20-årsdagen
            uppnåtts. Samma växelverkan finns mellan alkoholen och de flesta
            andra sociala problem i vårt samhälle. De dåliga hemförhållanden
            som blir resultatet av alkoholmissbruk hos någon av föräldrarna
            (och i ännu högre grad av alkoholmissbruk hos båda föräldrarna,
            vilket nu håller på att bli vanligare) tycks bidra till att barnen
            kommer in i de onda cirklar där alkoholmissbruk och andra sociala
            problem successivt förstärker varandra. Redan att alkoholen spränger
            så många äktenskap gör att barn far illa. Så snart någon form
            av sociala problem är för handen förvärras de av alkoholen. Rehalibiterande
            insatser från olika samhällsorgans sida omintet- görs. De flesta
            former av socialpolitik försvåras på så sätt. Men dessa onda cirklar
            är ingenting som bara hör hemma i vissa miljöer. Alkoholismen
            är spridd i alla inkomstgrupper och alla samhällsklasser. Det
            är vanligt att alkoholmissbruk förklaras med olika personliga
            problem, i arbetslivet, i äktenskapet osv. Men även här visar
            sig alkohol- skadorna i den onda cirkeln. Alkoholen blir en flyktväg
            som leder till passivisering. Denna omöjliggör en lösning av de
            personliga problemen. Alkoholbruket förvärrar sedan dessa, bruket
            övergår i missbruk osv. Att alkoholbruket nu börjar i de tidiga
            tonåren innebär att den onda cirkeln ofta börjar med de naturliga
            och ofrånkomliga påfrestningar det innebär att bli vuxen.
          </p>
          <pb facs="riksdagen-motions-pdf/data/198182/mot_198182__1593/mot_198182__1593-007.pdf"/>
          <p xml:id="i-GJFMoXbdxw9cgtcQZNZGqh">
            SE LK cr
          </p>
          <fw xml:id="i-CYGRQtPWLi4HWTjnQuupwN">
            Mot. 1981/82:1593 11
          </fw>
          <p xml:id="i-JSHzHZ54fsiwu2pesZ5rxi">
            Alkoholen vållar ett ofantligt mänskligt lidande. Den medför
            också svåra ekonomiska skadeverkningar för samhället, genom t.
            ex. produktionsbort- fall, vårdkostnader och brottslighet. Men
            de ökande alkoholskadorna håller också på att ge oss ett hårdare
            samhällsklimat. Inte minst det öppna missbruket på gator och torg
            underblåser konservativa attityder, både i direkta medmänskliga
            relationer och när det gäller socialpolitiska värdering- ar. Detta
            hotar den människosyn som är grundvalen för hela socialpolitiken.
            Aggressivitet och ökade fördomar mot missbrukare leder till ökade
            svårigheter att vinna gehör för tanken på stöd och hjälp till
            den som behöver samhällets och medmänniskornas bistånd. Centralt
            för liberalismen är respekten för medmänniskan. Politiken måste
            så långt möjligt bygga på att man förlitar sig på enskilda individers
            eget ansvarstagande. Från liberal synpunkt är det därför allvarligt
            när en växande del av befolkningen genom alkoholmissbruk blir
            oförmögen att ta ansvar för sin egen tillvaro. Följden blir allt
            större krav på långtgående samhällsingri- panden i människors
            liv, för att förhindra eller lindra helt oacceptabla sociala missförhålianden.
            Ett exempel är att det har blivit vanligare att föräldrar fråntas
            vårdnaden av sina barn. Fosterhemsplacering blir enda möjligheten
            I att ge missbrukares barn en dräglig uppväxtmiljö. Med berusningskulturen
            och med alkoholberoendet följer passivisering- en. Den är grunden
            för många av alkoholmissbrukets sociala skadeverkning- ar. Det
            gäller inte minst den onda cirkeln alkoholbruk — arbetslöshet
            — alkoholmissbruk, som drabbar många tonåringar. Men passiviseringens
            allvarliga följder för ett demokratiskt samhälle ligger också
            i att en växande minoritet av medborgarna inte förmår leva upp
            till de krav ett öppet samhälle ställer på aktivitet och ansvarstagande.
            Unga människor som på något sätt kommer på kant med samhället,
            familjen eller sig själva blir — genom den överallt närvarande
            berusningkulturen — berövad sina möjligheter att individuellt
            eller i samverkan förbättra sin egen situation. I stället hamnar
            de i drogberoendets blandning av oförlöst aggressivitet och passivitet.
            Alkoholforskarna har fastslagit sambandet mellan den totala alkoholkon-
            sumtionen i ett samhälle och vissa mätbara alkoholskador. Den
            mycket snabba ökning av många slags alkoholskador som vi nu kan
            lägga märke till är resultatet av de ändrade alkoholvanorna inte
            minst under mellanölstiden, vilka medfört den stora ökningen av
            totalkonsumtionen från 1950-talet till 1970-talet. Många alkoholskadors
            omfattning förändras inte omedelbart då totalkon- sumtionen förändras,
            utan först efter det en längre eller kortare tid förflutit. Denna
            eftersläpning är mindre i dag än tidigare, för svåra alkoholskador
            utvecklas hos dem som börjat missbruka alkohol redan i tonåren.
            Ändå
          </p>
          <pb facs="riksdagen-motions-pdf/data/198182/mot_198182__1593/mot_198182__1593-008.pdf"/>
          <fw xml:id="i-CYcQiux5W4jEjqtDmWtLbb">
            Mot. 1981/82:1593 12
          </fw>
          <p xml:id="i-8RktK9HLhcdqXZGeN3XMs8">
            måste vi vänta oss en fortsatt ökning av många slags alkoholskador,
            även om totalkonsumtionen nu sjunker. Ökningen av skadorna kan
            inte vändas till en minskning förrän på något längre sikt.
          </p>
          <p xml:id="i-F63ZWkBzpjfLyntQqXBYhj">
            De liberala idéerna och alkoholpolitiken
          </p>
          <p xml:id="i-6UvKpHfpZEiDQgQXW17jLr">
            En stor del av den alkoholpolitiska debatten handlar inte alls
            om skadornas omfattning: Man försöker i stället vinna politiska
            poäng genom att försvara olika alkoholtraditioner, eller genom
            att misstänkliggöra enstaka inslag i alkoholpolitiken. Det är
            också en lika vanlig som felaktig uppfattning att missbruket bara
            beror på missbrukarna. Många vägrar att inse det ofrånkomliga
            sambandet mellan bruk och missbruk. Sådana attityder är ofta förknippade
            med en aggressiv och oförstående inställning till individer som
            drabbats av alkoholberoende. Vi är ändå övertygade om att det
            går att vinna ett mycket brett stöd hos svenska folket för ett
            allvarligt försök att vända utvecklingen och pressa ned skadornas
            omfattning. Men det kräver att man är beredd att ta debatter och
            konflikter med dem som driver missnöjespolitik. Man måste också
            ställa krav på människors medkänsla och solidaritet med dem som
            råkar illa ut här i tillvaron. Folkpartiets politik grundas på
            en förening av frihet och rättvisa. I debatten är det vanligt
            med påståenden som innebär att alkoholpolitiken medför en målkonflikt
            mellan dessa båda liberalismens grundvärderingar. Det är i och
            för sig också riktigt att man ibland, när det gäller både informationsverksamhet
            och restriktioner, måste göra avvägningar mellan vad som av socialpolitiska
            skäl krävs, och vad som går att acceptera i form av statsingripanden.
            Men det måste understrykas, att det är för att värna både friheten
            och rättvisan som vi liberaler är anhängare av en politik som
            begränsar människors alkoholförbrukning. Alkoholens vanebildande
            och personlighetsnedbrytande egenskaper gör den till ett av de
            största hot som över huvud taget finns mot enskilda människors
            frihet och integritet. Den som blir beroende av alkohol mister
            en stor del av sin frihet att själv forma sin tillvaro. Blir missbruket
            allvarligt, går friheten fullständigt förlorad. Det som då följer
            är social utslagning, grava hjärnskador, en död i förtid. Vetskapen
            om att alkoholen på detta sätt tar ifrån människor deras frihet
            är naturligtvis förklaringen till att de svenska liberalerna under
            hela 1900-talet arbetat för en aktiv alkoholpolitik. Alkoholskadorna
            innebär i realiteten frihetsinskränkningar för enskilda människor
            som är oerhört mycket mer långtgående än de begränsade ingrepp
            i form av skatter, försäljningsrestriktioner, informationsinsatser
            m. m. som alkoholpolitiken innehåller. Att principiellt motsätta
            sig alkoholrestriktioner av hänsyn till måttlighets-
          </p>
          <pb facs="riksdagen-motions-pdf/data/198182/mot_198182__1593/mot_198182__1593-009.pdf"/>
          <fw xml:id="i-KDoyrWLR87GKFenpBtheKU">
            Mot. 1981/82:1593 13
          </fw>
          <p xml:id="i-y6LEQvchtw63aVj8nSLsR">
            förbrukarnas bekvämlighet är inte liberalt. Liberalismen går
            ut på att människor skall använda sin frihet med hänsynstagande
            till sina medmän- niskor. I det här fallet måste vi alla visa
            solidaritet med dem som är eller riskerar att bli alkoholskadade.
            Den svenska liberalismen har alltid varit en reformrörelse. Tanken
            att samhällsbygget skulle vara avslutat är främmande för vår samhällssyn.
            Endast den som har skygglappar för verkligheten kan slå sig till
            ro och finna att allt är väl beställt här i världen. Liberaler
            eftersträvar att råda bot på sociala missförhållanden genom opinionsbildning,
            ekonomiska framsteg och olika sociala reformer. Denna reformtradition
            har länge haft ett brett stöd i svensk politik. Men det är dystert
            att konstatera att det i särklass största sociala problemet, nämligen
            alkoholfrågan, sedan årtionden inte har omfattats av denna socialpolitiska
            värdegemenskap. Alkoholfrågan har knappast alls uppfattats som
            en stor politisk fråga, i den meningen att alla partier håller
            sig med en politik för att lösa problemen. Alkoholdebatten har
            ofta överlåtits till minoriteter, å ena sidan de organiserade
            nykteristerna, å andra sidan alkoholtraditionernas försvarare.
            När många politiker inte tagit alkoholskadorna på allvar, har
            det naturligtvis skadat människors tilltro till reformpolitiken.
            Man skall också ha klart för sig att en aktiv alkoholpolitik kan
            vinna brett förtroende om den bygger på ett samförstånd mellan
            människor med olika dryckesvanor.
          </p>
          <p xml:id="i-JvSZhic3yg59XEw7ahzmUA">
            Symtomteorierna
          </p>
          <p xml:id="i-GREPGoudwA8coNY4DPCTRB">
            Föreställningen att social reformpolitik är verkningslös och
            att förbättrade sociala förhållanden bara är möjliga om samhällssystemet
            förändras i grunden är en gammal marxistisk tanke. Inom alkoholpolitiken
            har en liknande föreställning dröjt sig kvar, vanligen utan något
            samband med en i Övrigt marxistisk åskådning. Just alkoholmissbruket
            har ansetts omöjligt att begränsa annat än genom att i grund förändra
            de ekonomiska och sociala förhållanden som har påståtts vara alkoholmissbrukets
            orsak. Det bör med skärpa påpekas att det fortfarande finns behov
            av en social reformpolitik. Visst skall vi kämpa mot arbetslöshet,
            stress i arbetslivet, olämplig kost, brist på motion, farlig trafik,
            andlig och ideologisk rotlöshet. Det är vanligt att en hel rad
            samverkande olyckliga omständigheter ligger bakom en människas
            utveckling mot ett vårdbehov. Det ansvar vi alla vill att samhället
            skall ta på sig måste självfallet innebära att man tar itu med
            sådana företeelser och försöker rätta till missförhållandena.
            Det gäller att så tidigt som möjligt bryta den orsakskedja som
            leder fram till ett vårdfall och personliga tragedier. Men vad
            som samtidigt bör stå klart är att varhelst alkoholen kommer in
            i bilden blir den mycket snart den dominerande skadefaktorn som
            utlöser ett akut vårdbehov, och som på längre sikt leder till
            social utslagning.
          </p>
          <pb facs="riksdagen-motions-pdf/data/198182/mot_198182__1593/mot_198182__1593-010.pdf"/>
          <fw xml:id="i-DtqqRuRyJq4vxyo9W4gcdo">
            Mot. 1981/82:1593 14
          </fw>
          <p xml:id="i-CnDKsizMdNTJ1HmRwnEN48">
            Det vi kritiserar är de ”heltäckande” symtomteorierna, som går
            så långt i att förklara alkoholmissbruket med olika bakomliggande
            omständigheter att föreställningen sprids att alkoholmissbruket
            egentligen inte går att påverka med alkoholpolitiska medel. Innan
            välfärdssamhället byggts upp var det inte så konstigt att många
            människor trodde att alkoholmissbruket var en följd av fattigdomen,
            de dåliga bostäderna, arbetslösheten och de stora klasskillnaderna.
            När det gamla samhällets fattigdom, massarbetslöshet, bostadsnöd
            och klasskillnader i stort sett försvunnit ändrades teorin så
            att det i stället var välfärdssamhället som var orsaken till alkoholskadorna.
            Nu var det i stället den uppdrivna arbetstakten, och de tråkiga
            flerfamiljshusområdena (eller de tråkiga villaområdena) som gjorde
            att människor missbrukade alkohol. I Fattigsverige var alkoholkonsumtionen
            ibland hög och ibland mycket lägre allteftersom alkoholpolitik
            och värderingar förändrades. Snart sagt alla de samhällsförhållanden
            som har sagts vara alkoholmissbrukets egentliga orsaker har förändrats.
            Till det som finns kvar i ganska opåverkat skick hör några drag
            i den svenska alkoholseden. Alkoholförbrukningen har växlat utan
            något tydligt samband med den ekonomiska utvecklingen. Många politiska
            riktningar håller sig med egna symtomteorier som skall förklara
            alkoholmissbruket. Somliga skyller på urbaniseringen och centrali-
            seringspolitiken, på strukturrationaliseringen och de snabba befolkningsom-
            flyttningarna. Någon sanning ligger nog i detta. Men man bör försöka
            föreställa sig hur alkoholmissbruket vid oförändrad alkoholpolitik
            skulle ha sett ut i det stagnerande samhälle som Sverige hade
            blivit om urbaniseringen inte kommit till stånd. Andra vill skylla
            alkoholmissbruket på konkurrenssamhället, dvs. ytterst på marknadsekonomin.
            Nog kan stress och konkurrens bidra till alkohol- missbruk. Men
            man måste skilja på konkurrens mellan individer och konkurrens
            mellan företag. Tror man att alkoholmissbruket beror på rörligheten
            och osäkerheten i ett öppet samhälle bör man ställa sig frågan
            om inte samma alkoholmissbruk (eller ännu mer) skulle följa i
            ett samhälle där individen var hårdare styrd uppifrån och inte
            genom egna insatser kunde påverka sin situation. Från konservativt
            håll har t. o. m. den offentliga sektorn och skattetrycket angetts
            som orsaker till alkoholmissbruket. De har påståtts vara orsaken
            till en bristande framtidstro som i sin tur fört med sig hopplöshet
            och alkoholmissbruk. Dessa teorier hjälper inte till att lösa
            alkoholfrågan. Det enda man gör är att avfärda den med några ganska
            allmänt hållna slagord som passar ihop med resp. åsiktsriktnings
            politiska inställning i övrigt. Symtomteorierna leder till alkoholpolitisk
            passivitet. Tror man t. ex. att missbrukets orsak är urbaniseringen,
            blir det politiska receptet att upphäva urbaniseringen. Tror man
            att missbruket beror på kapitalismen, blir slutsatsen att alkoholpolitiken
            läggs åt sidan i väntan på revolution.
          </p>
          <pb facs="riksdagen-motions-pdf/data/198182/mot_198182__1593/mot_198182__1593-011.pdf"/>
          <fw xml:id="i-7pMzENyYomRxuhJt8trUxf">
            Mot. 1981/82:1593 15
          </fw>
          <p xml:id="i-GWW6LmSd7axp385QFtyodp">
            Även om möjligheterna att — utan en alkoholpolitik i egentlig
            mening — begränsa alkoholskadorna genom annat reformarbete och
            en bättre ekono- misk utveckling vore större än vad de är skulle
            det ändå aldrig förslå. Vill man söka efter orsaker till alkoholmissbruk,
            finner man ofta personliga problem, inte bara sociala och här
            möter vi sådana förhållanden som i ringa grad låter sig påverkas
            av politiskt reformarbete. Den som söker alkoholmissbrukets orsaker
            på det samhälleliga planet gör det på sina håll så vanliga misstaget
            att glömma bort den enskilda individens betydelse och ansvar.
          </p>
          <p xml:id="i-MPFUNezXmNLj9gr4N1YUJz">
            Bruk och missbruk
          </p>
          <p xml:id="i-QHrsWB28qwFGiAEXErP8M4">
            En av alkoholpolitikens urgamla stridsfrågor är sambandet mellan
            bruk och missbruk. Det är mycket lätt att på det individuella
            planet hitta exempel på att bruk inte alltid leder till missbruk.
            Men sambanden mellan bruk och missbruk är många och tydliga. När
            föräldrar för alkoholbruket vidare till sina tonåringar, föreställer
            de sig alltid att det är de oskyldigaste delarna av alkoholseden
            man för vidare. Men undersökningarna av hur tonåringar dricker
            visar tydligt att det dryckesmönster de övertar innehåller berusnings-
            kulturen i dess farligaste former. De svenska alkoholsederna innehåller
            en oerhört stark tradition av hårdsupande. Till detta har lagts
            den europeiska vinkulturen. Även öl och vin används nu som rena
            berusningsmedel, inte minst bland ungdomar. Till det överslätande
            synsättet på bruk av alkohol lägger många ett förakt för missbrukare.
            Alkohol är vanebildande. Bruk leder inte sällan till en konsumtion
            som blir omöjlig att kontrollera och för till missbruk. Och har
            allvarligt missbruk en gång uppstått är, som vi underströk tidigare,
            risken mycket stor för social utslagning och död i förtid. Erfarenheten
            från många länder pekar entydigt på ett nära samband mellan missbrukets
            omfattning och den totala alkoholkonsumtionen. Det var därför
            på mycket goda grunder som 1977 års alkoholpolitiska beslut satte
            upp ett nytt mål för den svenska alkoholpolitiken, nämligen att
            nedbringa totalkonsumtionen för att komma åt alkoholskadorna.
            En annan sak är att olika delar i alkoholpolitiken påverkar olika
            delar av konsumtionen. Somliga restriktioner är mera effektiva
            mot bruket, andra mot det kvalificerade missbruket. I en alkoholpolitik
            som syftar till att minska totalkonsumtionen måste det därför
            finnas inslag som påverkar alla delar av konsumtionen. Det gäller
            både restriktioner och upplysningsverk- samhet.
          </p>
          <pb facs="riksdagen-motions-pdf/data/198182/mot_198182__1593/mot_198182__1593-012.pdf"/>
          <fw xml:id="i-VAH6D4mXSJ88MkMiFsEBCs">
            Mot. 1981/82:1593 16
          </fw>
          <p xml:id="i-6hoi84rRZGhSVeSuzqwUqW">
            Vem skall informera?
          </p>
          <p xml:id="i-H27kLTBYBJHVWk3fbR4gPz">
            I den direkta statliga alkoholinformationen ligger tyngdpunkten
            på objektiv upplysning om alkoholbrukets faktiska effekter för
            individ och samhälle. Men informationen kan för den skull inte
            vara fri från värderingar. I propagandan mot drogkulturen försöker
            mant. ex. på ett mer ambitiöst sätt påverka attityderna till både
            alkohol och narkotika. Men huvudansvaret för den information som
            mer kännetecknas av bestämda värderingar av olika livsstilar har
            enligt 1977 års beslut överlåtits åt de ideellt verkande rörelserna.
            Det finns goda skäl att ha kvar denna rollfördelning mellan offentliga
            organ och ideella rörelser: Människors värderingar och attityder
            formas i stor utsträckning just av folkrörelser och ideella sammanslutningar.
            När det gäller alkoholen precis som på andra områden äger attitydbildningen
            i samhället i allt väsentligt rum utanför den statliga verksamhetens
            sfär.
          </p>
          <p xml:id="i-VcjtQ7vQZdRYXnCx8PMYaQ">
            Informationens innehåll
          </p>
          <p xml:id="i-BDRymRdhsSqPmn7L5q6mkt">
            Först vill vi — utan anspråk på fullständighet — göra några påpekanden
            om innehållet i informationen. Beträffande den information som
            staten påverkar innehållet i bör dessa krav på informationens
            utformning fastställas av riksdagen i den mån så inte redan skett.
            1. Informationen om alkohol måste samordnas med upplysningsverksam-
            het om hasch och annan narkotika. Blandmissbruk är inte helt ovanligt.
            Det är viktigt att informationen riktas mot hela berusningskulturen
            så att inte t. ex. hasch lämnas i fred. Alkoholens risker som
            inkörsport till narkotika- missbruk skall betonas. Det finns inget
            antingen eller för information om alkohol och narkotika, bara
            ett ”både och”. 2. Informationen måste få en sådan utformning
            att även de som betraktar sig som ”vanliga alkoholkonsumenter”
            tar emot den. Det är ändå nödvändigt att rikta den inte bara mot
            missbruket utan också mot bruket av alkohol. Det bör i dag vara
            möjligt att få en bred förståelse för den uppläggningen. 3. Informationsverksamheten
            måste vara lika mycket inriktad på föräld- rarnas alkoholvanor
            som på ungdomarnas. I dessa sammanhang är det särskilt angeläget
            med en samverkan med föräldra- och elevorganisationer- na. Föräldrarnas
            exempel måste betonas eftersom det har mycket stor betydelse för
            ungdomarnas alkoholvanor. Att föräldrarna för alkoholseden vidare
            till sina tonåringar för att ”visa dem att man kan umgås med alkoholen
            med sans och måtta” är något som har stora risker. Det är aldrig
            möjligt att veta vem som kommer att bli alkoholberoende. Föräldrarna
            måste få sådana kunskaper att de förstår att det bästa är att
            ge ungdomarna en alkoholfri uppväxtmiljö. För alla generationer
            bör alkoholfritt bli ”förstahandsalterna- tivet”.
          </p>
          <pb facs="riksdagen-motions-pdf/data/198182/mot_198182__1593/mot_198182__1593-013.pdf"/>
          <fw xml:id="i-Q9ShQvhXR2DBPiHA3usYPQ">
            Mot. 1981/82:1593 17
          </fw>
          <p xml:id="i-PyyYYoRQGB5ghM1B8Ukwby">
            4. Invandrarungdomarna och deras föräldrar får inte glömmas bort.
            Det är olyckligt om de tror att anpassning till en svensk livsstil
            innebär att ta över de svenska berusningssederna. För de invandrarungdomar
            som har problem i skolan och på arbetsmarknaden blir detta ödesdigert.
            5. I den första rapporten från regeringens samordningsorgan för
            alkohol- frågor påpekades att ”man brukar tala om en särskild
            ungdomskultur” som inte sällan är förknippad med ”en aningslöst
            positiv syn på alkohol och andra droger”. Det är en viktig uppgift
            för både skolan och samhällets övriga alkoholinformation att motverka
            denna aningslöshet. Detta kräver att man försöker ge undomarna
            distans till den kommerisiella ungdomskulturen. Däremot bör inte
            alkoholinformationen utformas så att den innebär ett fullständigt
            avståndstagande från denna ungdomskultur. Opinionsbildning- en
            måste riktas mot drogerna som sådana. Man har mycket större utsikter
            att lyckas om man försöker göra klart för människor att det går
            att ha roligt utan alkohol. När det gäller att arbeta med, inte
            mot popkulturen, kan man lära av de goda erfarenheterna från kampanjen
            ”En rökfri generation”. 6. Samhällets alkoholupplysning skall
            innehålla direkt kritik mot de alkoholseder som innebär påtryckningar
            att bli eller förbli alkoholkonsu- menter. Det är en viktig uppgift
            för alkoholinformationen att stödja de människor som genom att
            de har alkoholproblem har en utsatt situation. De behöver slippa
            från trycket från alkoholseden i arbetslivet och på fritiden.
          </p>
          <p xml:id="i-CH8uYBhiy9S2fWCzMHnzyQ">
            Vägar för information
          </p>
          <p xml:id="i-MUTnY7httNr13JUxVNGUzM">
            Den stora kampanjen mot langning som inleddes 1979 har nu fått
            sin fortsättning med en ny inriktning mot hela drogkulturen. Man
            kan kanske inte nå lika goda resultat år efter år med samma typ
            av kampanj. Sådana satsningar på propaganda mot langnings- och
            berusningskulturen bland tonåringar bör ändå återkomma regelbundet.
            De skall, liksom hittills, äga rum i samverkan mellan statliga
            och kommunala instanser på ena sidan och ideella föreningar på
            den andra. Här finns ett starkt samband mellan information och
            tillgänglighetspolitik. Informationen syftar bl. a. till att upprätthålla
            respekten för åldersgränsen. Vid en större satsning än hittills
            på information bör man framför allt försöka hitta nya vägar att
            förmedla den. Sjukvårdens möjligheter att bidra till kunskapen
            om alkoholens verkningar och till återhållsamma alkoholva- nor
            är mycket stora och de skall utnyttjas bättre. Sådan information
            borde vara ett naturligt inslag i den förebyggande hälsovården.
            De allra flesta människor uppfattar det förmodligen som helt begripligt
            att sjukvårdspersonal försöker påverka sina patienters inställning
            till alkoholen. Människor är troligen också mer benägna att lyssna
            på allvar till en information som kommer från läkare och sjuksköterskor
            eller på annat
          </p>
          <pb facs="riksdagen-motions-pdf/data/198182/mot_198182__1593/mot_198182__1593-014.pdf"/>
          <p xml:id="i-PUhS92NJ3TmuLtREGbMUd8">
            18
          </p>
          <p xml:id="i-4KY1x6s5sjZyBZDv1oFsTT">
            sätt förmedlas från dem som har ansvaret för sjukvården och insikt
            i alkoholens skadeverkningar. Det är rimligt att mödravårdscentralerna
            systematiskt informerar om fosterskador vållade av alkohol och
            att man i barnhälsovården lämnar grundlig information till föräldrarna
            om de många olika risker som alkoholen medför för barnens uppväxtmiljö.
            När läkare och patient lär känna varandra bättre genom husläkarsystemet
            ges ännu bättre möjligheter till upplysning om alkoholens faror
            direkt kopplad till den enskilda människans hälsotill- stånd.
            Inom företagshälsovård och via de hälsokontroller som blir allt
            vanligare i arbetslivet finns många tillfällen till saklig upplysning
            om riskerna med alkoholförtäring. Personalen kan även där på ett
            naturligt sätt knyta information till ett samtal om patientens
            hälsa. Socialstyrelsens medverkan i alkoholinformationen skall
            stödja arbetet att finna nya former för informationen om alkoholfrågorna
            i samband med det dagliga arbetet inom sjukvården. Socialstyrelsen
            skall också främja en bred information om alkoholfrågor till nyckelgrupper
            såsom läkare, distriktsskö- terskor, lärare, arbetsledare och
            förtroendemän på arbetsplatserna. Informationen om farorna att
            använda alkohol tillsammans med vissa läkemedel behöver också
            förbättras. Viktiga delar av upplysningen om alkoholens risker
            har under senare år förmedlats av Systembolaget. Denna verksamhet
            är värdefull. Systembolaget skall även i fortsättningen delta
            i samhällets alkoholupplysning. Företagets kontaktyta är stor,
            inte minst när det gäller dem som är i störst behov av information.
            Därför bör den kontaktytan utnyttjas. Systembolaget är inte bara
            en försäljningsorganisa- tion, utan skall vara ett alkoholpolitiskt
            instrument i statens hand. Systembolagets främsta mål för verksamheten
            är att bidra till återhållsamma alkoholvanor. Med denna syn på
            Systembolagets roll i alkoholpolitiken är det också naturligt
            att bolaget har ett medansvar för och självständiga arbetsuppgifter
            när det gäller upplysningen om alkoholens hälsorisker. Försök
            bör göras med varningstext på alkoholförpackningar. De värdefulla
            insatserna för att främja alkoholfria drycker bör också fortsätta,
            mer än hittills i samverkan mellan Systembolaget och föreningsli-
            vet. Informationsverksamheten som förändrar attityderna till sällskapsdrick-
            andet och till förekomsten av alkohol på arbetsplatserna gör det
            lättare för den vårdade att avstå från alkohol. Chansen ökar att
            en fungerande kontakt med vårdinstitutionen kan upprätthållas
            så länge att vården ger resultat. Både opinionsbildningen och
            en del inslag i restriktionssystemet syftar till att stärka respekten
            för åldersgränsen på Systembolaget och till att motverka langning.
            Det förbättrar förutsättningarna för att hjälpa ungdomarna med
            alkoholproblem. Visserligen är alkoholism ett svårbehandlat tillstånd.
            Men för många som håller på att bli beroende borde det vara mycket
            värdefullt att innan det gått för långt komma i kontakt med en
            läkare — som kan klargöra situationens
          </p>
          <pb facs="riksdagen-motions-pdf/data/198182/mot_198182__1593/mot_198182__1593-015.pdf"/>
          <p xml:id="i-T9J9D1L6koVLGJCStwVoUe">
            19
          </p>
          <p xml:id="i-6sQu41qDzivxfVn2jAGowQ">
            allvar och ta initiativ till behandling. Människor som är på
            väg att utveckla ett beroende brukar försöka dölja det för sig
            själva. Just läkaren har förmodligen i många fall unika möjligheter
            att få individen att se sanningen i vitögat. Om en sådan behandling
            på ett tidigt stadium skall fungera, så kan den inte äga rum vid
            kliniker där bara missbrukare vårdas, bemannade med specialister
            på alkoholistvård. Ifall den ”vanliga” sjukvården hänvisar de
            dolda missbrukarna till sådana specialkliniker inträffar just
            den stämpling såsom socialt avvikande, som patienterna till varje
            pris vill undvika. Stöd till människor i början av ett alkoholberoende
            måste kunna lämnas på de vanliga vårdcentralerna och av företagsläkarna,
            dvs. av personal som bara delvis vårdar alkoholister. Detta kräver
            förändringar av primärvårdens organisation, av personalutbildning
            osv. En av husläkarsystemets fördelar ligger i att den alkoholberoende
            inte vid varje besök träffar en ny läkare, som inte känner till
            bakgrunden och kanske därför bara behandlar något symtom, inte
            själva alkoholberoendet. En bättre kontinuitet i läkarkontakterna
            bör också begränsa problemet att alkoholisterna sjukskrivs mer
            än nödvändigt, något som lätt förvärrar missbruket. All sjukvårdsutbildning
            måste mer än hittills inriktas på en förmåga att diagnostisera
            och behandla alkoholism. Det är uppenbart att detta inte bara
            ställer krav på själva utbildningen, utan också på de personliga
            attityderna hos dem som arbetar i sjukvården.
          </p>
          <p xml:id="i-UU7xYW3cGmLQDTGXkxnhDD">
            Hemställan
          </p>
          <p xml:id="i-Q6EP3Uei1BmvRmDQmDV99Z">
            Med hänvisning till ovanstående hemställs” 1. attriksdagen som
            sin mening ger regeringen till känna vad som i motionen anförts
            angående att en av alkoholinformationens huvuduppgifter skall
            vara att bryta sådana alkoholseder som innebär påtryckningar att
            bli eller förbli alkoholkonsument, 2. attriksdagen som sin mening
            ger regeringen till känna vad som i motionen anförts angående
            att i alkoholinformationen starkare skall betonas alkoholens roll
            som inkörsport till narkotikamiss- bruk, 3. attriksdagen som sin
            mening ger regeringen till känna vad som i motionen anförts angående
            att i alkoholinformationen starkare skall betonas föräldrarnas
            betydelse för ungdomarnas alkohol- vanor, 4. attriksdagen som
            sin mening ger regeringen till känna vad som i motionen anförts
            angående förbättrad alkoholupplysning för invandrarungdomar,
          </p>
          <p xml:id="i-QLZLnPUiWeu23WfbeVBEQ">
            ” Se även motionerna 1981/82:1594-1595.
          </p>
          <pb facs="riksdagen-motions-pdf/data/198182/mot_198182__1593/mot_198182__1593-016.pdf"/>
          <p xml:id="i-8LJvYGDNxDETpKNezMuPAE">
            20
          </p>
          <p xml:id="i-KnBtRQGHSwdBbzqM7ZNmu6">
            5. attriksdagen som sin mening ger regeringen till känna vad
            som i motionen anförts angående återkommande kampanjer mot langning
            av alkohol till barn och tonåringar, 6. attriksdagen som sin mening
            ger regeringen till känna vad som i motionen anförts angående
            socialstyrelsens medverkan när det gäller att främja en utbyggd
            alkoholupplysning inom hälso- och sjukvården, 7. attriksdagen
            som sin mening ger regeringen till känna vad som i motionen anförts
            angående förbättrad information om riskerna med att använda alkohol
            tillsammans med vissa läkemedel, 8. attriksdagen som sin mening
            ger regeringen till känna vad som i motionen anförts angående
            försök med varningstext på alko- holförpackningar.
          </p>
          <p xml:id="i-4HxLHGRHFXkQtJK1A7SfyB" type="date">
            Stockholm den 25 januari 1982
          </p>
          <p xml:id="i-6hBTVTf7g6gQ627ypZmvNq" type="signatureBlock">
            KERSTIN SANDBORG (fp) ERIC ENLUND (fp) LINNEA HÖRLÉN (fp) MARGARETA
            ANDRÉN (fp)
          </p>
          <p xml:id="i-QkV2DjBob9qfavWoDUzx7X">
            GOTAB 70396 Stockholm 1982
          </p>
        </div>
      </div>
    </body>
  </text>
</TEI>
