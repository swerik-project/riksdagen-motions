<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-01199">
  <teiHeader>
    <fileDesc>
      <titleStmt>
        <title>Styrningen av statliga bolag</title>
        <author corresp="i-JZgLiagTc1Uwgw1yzLWrSS">av Birger Lahti m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1199 av Birger Lahti m.fl. (V)</title>
          <idno type="rdwebb">H4021199</idno>
          <rs type="number">1199</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H4021199/text</ref>
          <ref type="dokument_url_html">http://data.riksdagen.se/dokument/H4021199</ref>
          <ref type="dokumentstatus_url_xml">http://data.riksdagen.se/dokumentstatus/H4021199</ref>
          <ref type="docx">http://data.riksdagen.se/fil/76A48EF4-B5BE-4712-9C63-3DA8197C8B6B</ref>
          <ref type="pdf">http://data.riksdagen.se/fil/169297E8-0462-466A-990F-1B302E54DDE3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FQUbCZDWZVgZc8z5oAZ2mA" type="signed"/>
        <correspContext corresp="i-FQUbCZDWZVgZc8z5oAZ2mA">
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-5pb4zQt6NonF9cNsaYEbV6" type="submitted">
          <date when="2016-10-04"/>
          <time when="09:55:58"/>
        </correspAction>
        <correspAction xml:id="i-5EVEM14KQvra95gQUmKEa2" type="reviewed">
          <date when="2016-10-04"/>
          <time when="11:13:57"/>
        </correspAction>
        <correspAction xml:id="i-TmTEX8MUvt9YJEMsfY8s3P" type="referred">
          <date when="2016-10-14"/>
        </correspAction>
        <correspAction xml:id="i-WApmKLh2WPSogQ8PqqocTh" type="assigned">
          <date when="2018-06-13"/>
          <time when="12:41:28"/>
        </correspAction>
        <correspContext corresp="i-WApmKLh2WPSogQ8PqqocTh">
          <ref type="assignedTo">Näringsutskottet</ref>
        </correspContext>
        <correspAction xml:id="i-Jzuq9wX3gditzZfozXej2u" type="behandlas_i"/>
        <correspContext corresp="i-Jzuq9wX3gditzZfozXej2u">
          <ref type="uppgift">2016/17:NU4</ref>
          <ref type="ref_dok_id">H401NU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU4</ref>
          <ref type="ref_dok_titel">Statliga företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JsfSmNC2cV2oQFxxUNFy7c" type="motHeader">
        <div xml:id="i-NoyUeiPWpuNRWBa4a86deQ" type="motTitle">
          Motion till riksdagen 2016/17:1199 av Birger Lahti m.fl. (V)
          Styrningen av statliga bolag
        </div>
      </div>
      <div xml:id="i-H7jt8vsKj5GmaGtqEEQGqx" type="motBody">
        <div xml:id="i-HWwmFFqBBpWPWQ7uigWwxZ" type="TOC">
          <head xml:id="i-Rt8QoajEVo5jR4ti8xdoaz">
            1 Innehåll
          </head>
          <list xml:id="i-33toyqcxx33FGoA8AmcDG2">
            <item xml:id="i-HEwztbKkX5E74fiT2nXi1r" style="indent-level: 1">
              1Innehåll
            </item>
            <item xml:id="i-K15JbrHPTKLJH5kAGf99nm" style="indent-level: 1">
              2Förslag till riksdagsbeslut
            </item>
            <item xml:id="i-7PocjX1bnTMsk9eUbirdvp" style="indent-level: 1">
              3Statliga bolag
            </item>
            <item xml:id="i-F3Ph8phBHfoauVdyjLT72x" style="indent-level: 1">
              4SBAB
            </item>
            <item xml:id="i-WxL1Kv7r7uiBJdBbSry5S7" style="indent-level: 1">
              5Vattenfall
            </item>
            <item xml:id="i-Ra8BWsZhepKs4F7Rg7pVoP" style="indent-level: 2">
              5.1Vattenfalls tyska brunkolsförsäljning
            </item>
            <item xml:id="i-UJfFSK8f1Tsg31xBVTi4vP" style="indent-level: 1">
              6Sveaskog
            </item>
            <item xml:id="i-AA2UEzVRAg4UjcE6RoY5Mm" style="indent-level: 1">
              7SJ AB
            </item>
          </list>
        </div>
        <div xml:id="i-SKc8UCGFaTFnbiYFFCZaQ" type="motProposal" subtype="förslag">
          <head xml:id="i-QHDJ1N3rwVo1yGaPeiWXos">
            2 Förslag till riksdagsbeslut
          </head>
          <list xml:id="i-SJXgytKRhALpvcRMG2eTj9" style="ol">
            <item xml:id="i-6GS2EWSRYxX1G7yM6vTVEz">
              Riksdagen ställer sig bakom det som anförs i motionen om att
              i de fall viktiga samhällsintressen står i konflikt med de statliga
              bolagens vinstkrav ska målsättningen i ägarstrategin ses över
              och tillkännager detta för regeringen.
            </item>
            <item xml:id="i-LyMpwhod5XrNHQyBXiq9tL">
              Riksdagen ställer sig bakom det som anförs i motionen om att
              statliga bolag bör verka för en ökad förädling i syfte att skapa
              arbetstillfällen och öka exportvärdet och tillkännager detta för
              regeringen.
            </item>
            <item xml:id="i-Wm84xbtVWc6AZUutc2XFT3">
              Riksdagen ställer sig bakom det som anförs i motionen om att
              samhällsägda företag bör uppträda neutralt och därför inte bör
              vara medlemmar i intresseorganisationen Svenskt Näringsliv eller
              liknande intresseorganisationer, och detta tillkännager riksdagen
              för regeringen.
            </item>
            <item xml:id="i-PrYD24RBNkGKvT8CLs788G">
              Riksdagen ställer sig bakom det som anförs i motionen om att
              de statligt ägda bolagen senast årsskiftet 2017/18 bör återkomma
              med en kartläggning av könsfördelningen på alla nivåer i respektive
              bolag och utifrån denna komma med förslag på åtgärder för en mer
              jämställd verksamhet, och detta tillkännager riksdagen för regeringen.
            </item>
            <item xml:id="i-KkVBW7eqGsUSCauqt2VYqy">
              Riksdagen ställer sig bakom det som anförs i motionen om att
              Vattenfall ska dra tillbaka sin stämning av den tyska staten för
              nedläggningen av kärnkraftverk och tillkännager detta för regeringen.
            </item>
            <item xml:id="i-Vxop4rYBTtgDttjjr82AdZ">
              Riksdagen ställer sig bakom det som anförs i motionen om att
              en ny portalparagraf bör föras in i Vattenfalls bolagsordning
              med den lydelse som anges i motionen och tillkännager detta för
              regeringen.
            </item>
            <item xml:id="i-QRJhfDjFjBE8Spp4E27gcq">
              Riksdagen ställer sig bakom det som anförs i motionen om att
              regeringen bör riva upp beslutet om försäljning av Vattenfalls
              tyska brunkolsverksamhet och i stället verka för en utfasning
              av produktionen, och detta tillkännager riksdagen för regeringen.
            </item>
            <item xml:id="i-NS85b7MR8xKBN5MG225D1F">
              Riksdagen ställer sig bakom det som anförs i motionen om att
              riksdagen bör omarbeta ägardirektiven för de statliga bolag som
              ansvarar för naturresurser med en längre omloppstid i syfte att
              avkastningskraven ska följa en längre tidsperiod och tillkännager
              detta för regeringen.
            </item>
            <item xml:id="i-W78BWqVfr8C32bbQNy5WeS">
              Riksdagen ställer sig bakom det som anförs i motionen om att
              Sveaskog bör återkomma till Näringsdepartementet och förklara
              bolagets agerande och tillkännager detta för regeringen.
            </item>
            <item xml:id="i-VxZGWgFesug5Z4xNNY7UPB">
              Riksdagen ställer sig bakom det som anförs i motionen om att
              regeringen bör återkomma med en uppföljning av konsekvenserna
              av Sveaskogs markförsäljning, och tillkännager detta för regeringen.
            </item>
            <item xml:id="i-PeYCRajrXDVKhqj98UfqHm">
              Riksdagen ställer sig bakom det som anförs i motionen om att
              regeringen bör återkomma med en plan om hur SJ AB:s avkastningskrav
              kan slopas och lönsamhetsmålen sänkas i syfte att uppnå en väl
              fungerande tågtrafik i hela landet och tillkännager detta för
              regeringen.
            </item>
          </list>
        </div>
        <div xml:id="i-RNiXfyM5XmUqcipoGiokC1" type="motContent">
          <head xml:id="i-TrQgfG8Mw6i9nJEYnbw2ZS" type="h1">
            3 Statliga bolag
          </head>
          <p xml:id="i-8RCxAikn6LpWQCTBqnqqzG">
            Staten står i dag som ägare till 50 bolag, med tyngdpunkt inom
            basindustri och energi. De flesta bolag är vinstdrivande och omkring
            hälften har särskilt beslutade samhällsuppdrag.
          </p>
          <p xml:id="i-LsK22Bm9tR94w7EeCY9aym">
            Vänsterpartiet menar att staten bör använda sitt ägarskap av
            statliga bolag för att tillgodose samhällsnyttiga ändamål. Kravet
            på lönsamhet i statliga bolag ska inte gå före samhällsnyttan.
            De statliga bolagen ska användas aktivt för att bygga Sverige
            tryggare, mer jämlikt, ekologiskt hållbart, öka konkurrenskraften
            och inte minst för att jämna ut orättvisa skillnader mellan stad
            och landsbygd.
          </p>
          <p xml:id="i-D3feutjvWY4PSfMEzHZ1HF">
            Om vi ska kunna hålla ihop och skapa förutsättningar för utveckling
            i hela Sverige måste vi ha likvärdiga grundläggande förutsättningar
            oavsett var vi bor. Statliga bolags egentliga ägare är alla som
            bor i Sverige, inte regeringen. De statliga bolagen har därför
            ett särskilt ansvar för att människor i hela landet ska ha samma
            tillgång till service, sjukvård och andra samhällsviktiga funktioner.
          </p>
          <p xml:id="i-QMFSmGj1Tw684JmAoxHwwJ">
            Ägardirektiven till flera av de statliga bolagen behöver utvecklas.
            Samhällsnyttan ska alltid stå i fokus för ägarstrategin samtidigt
            som företagen bedrivs ekonomiskt effektivt. I de fall viktiga
            samhällsintressen står i konflikt med de statliga bolagens vinstkrav
            ska målsättningen i ägarstrategin ses över. Detta bör riksdagen
            ställa sig bakom och ge regeringen till känna.
          </p>
          <p xml:id="i-HqrZhaE37m8SLDFESCyBGM">
            Regeringen måste också ta ansvar för att de direktiv och riktlinjer
            som redan finns följs. Regeringens val att sälja Vattenfalls tyska
            brunkolsverksamhet visar vilka ödesdigra konsekvenser ett passivt
            förhållningssätt till de statliga bolagen kan medföra.
          </p>
          <p xml:id="i-U1RdJ7EWj9P3gZvjatcmJA">
            Vänsterpartiet motsätter sig generellt utförsäljningar av statliga
            företag. Vi vill i stället bygga en framtida innovationsstruktur
            som behåller tillverkning, forskning och utveckling (FoU) och
            huvudkontor i Sverige. Vänsterpartiet menar att det finns flera
            skäl för att staten ska vara en stark ägare, eller ha monopol,
            inom samhällsviktiga områden. Statligt ägande behövs som en motvikt
            till spekulationskapitalism och kortsiktig vinstjakt.
          </p>
          <p xml:id="i-8WkGQLmXL42wY2BpwsfYhm">
            Det statliga ägandet behöver utökas och utvecklas för att vi
            demokratiskt ska kunna styra samhällsutvecklingen. Det finns flera
            områden som är intressanta för att bilda nya statliga företag
            eller öka det statliga ägandet inom. Det kan vara för att öka
            konkurrensen inom finanssektorn, minska spekulationerna och för
            att säkra att nödvändiga investeringar kommer till stånd – vi
            vill t.ex. utreda en statlig grön investeringsbank. Infrastruktur,
            bostadsbyggande och energi är andra områden där det kan vara intressant
            att se över om vi genom ett ökat gemensamt ägande kan utveckla
            och driva på utvecklingen. Staten ska vara en aktiv ägare till
            sina bolag, som t.ex. Vattenfall, LKAB och Sveaskog, och genom
            ägardirektiv säkerställa att bolagen används för att stödja teknikutveckling,
            driva på miljö- och klimatarbetet och skapa sysselsättning.
          </p>
          <p xml:id="i-RfEAYWn3va3ZsumZnnwmAb">
            Möjligheterna till vidareförädling inom svensk industri är generellt
            stora. Både skogs-, gruv- och stålindustrin har potential att
            öka sin förädlingsgrad, vilket skulle ge ett ökat antal arbetstillfällen
            i landet, minska transporterna och öka exportintäkterna. Detta
            är någonting som kan främjas genom en aktiv statlig politik, forskning
            och samverkan med det övriga näringslivet. Ett bra exempel på
            hur just samverkan mellan statliga bolag och det privata näringslivet
            kan fungera är affärssamarbetet mellan LKAB och SSAB. Samarbetet
            genererar både tusentals arbetstillfällen i landet och bidrar
            till den regionala utvecklingen. I sammanhanget kan också nämnas
            det projekt som SSAB, LKAB och Vattenfall gemensamt inlett för
            en fossilfri stålindustri. Statliga bolag bör verka för en ökad
            förädling i syfte att skapa arbetstillfällen och öka exportvärdet.
            Detta bör riksdagen ställa sig bakom och ge regeringen till känna.
          </p>
          <p xml:id="i-GXHsm6QNSUtMQq5FHybrZB">
            Förtroendet för de statliga institutionerna är avgörande för
            att skapa legitimitet för den demokratiska processen. Att statligt
            ägda bolag agerar föredömligt och med god transparens är därför
            av särskild vikt. Det har tidigare framkommit att flera verkställande
            direktörer för statliga bolag, exempelvis Vattenfall, SJ och Apoteket,
            sitter i styrelserna för Svenskt Näringsliv och dess organisationer,
            däribland Almega och Svensk Handel.
          </p>
          <p xml:id="i-BtnzjmS8F5tRFV4JsE5CjF">
            Svenskt Näringsliv och dess organisationer har bedrivit omfattande
            kampanjer mot regeringens politik, exempelvis vad gäller slopandet
            av ungdomsrabatten på anställningar och begränsningen av RUT-
            och ROT-avdrag. Det är minst sagt märkligt att ett statligt bolag
            på det här sättet agerar i strid med sin egen ägare, dvs. regeringen.
            Särskilt paradoxalt blir det när Svenskt Näringsliv också uttalat
            sitt aktiva motstånd mot statliga företag i sig. Enligt en rapport
            från fackförbundet ST lägger de statliga bolagen enorma summor
            på avgifter till Svenskt Näringsliv. Enligt ST:s beräkningar handlar
            det om så mycket som mellan 30 och 50 miljoner kronor per år.
            Vänsterpartiet menar att det är direkt olämpligt att näringslivets
            intresseorganisationer på det här sättet får en direkt gräddfil
            till de statliga bolagen. Samhällsägda företag bör uppträda neutralt
            och bör därför inte vara medlemmar i intresseorganisationen Svenskt
            Näringsliv eller liknande intresseorganisationer. Detta bör riksdagen
            ställa sig bakom och ge regeringen till känna.
          </p>
          <p xml:id="i-4f2E7CfDtQ3YGw9f2TxdFj">
            I dagsläget har de statliga bolagen en nära jämn könsfördelning
            i sina styrelser. Vänsterpartiet är positivt till regeringens
            förslag om kvotering till bolagsstyrelser. Men engagemanget för
            ett jämställt näringsliv får inte stanna vid ledningsgrupperna.
            De statliga bolagen har ett särskilt ansvar för att ett aktivt
            arbete för jämställdhet genomsyrar hela företagsstrukturen. Ett
            första steg är att kartlägga hur könsfördelningen inom bolaget
            verkligen ser ut. Det är nödvändigt att en sådan genomgång omfattar
            alla delar av verksamheten. De statligt ägda bolagen bör därför
            uppdras att senast årsskiftet 2017/18 återkomma med en kartläggning
            av könsfördelningen på alla nivåer i bolaget och utifrån denna
            komma med förslag på åtgärder för en mer jämställd verksamhet.
            Detta bör riksdagen ställa sig bakom och ge regeringen till känna.
          </p>
          <p xml:id="i-Gw9iseZUgspYXcHxV22rc7">
            Vänsterpartiet vill se en offensiv statlig företagspolitik med
            höga ambitioner. Det statliga ägandet ska utgå från svenska förutsättningar,
            men även följa förändringar på världsmarknaden och i omvärlden.
            I den här motionen lyfter vi några exempel där vi menar att den
            statliga styrningen i synnerhet måste omarbetas eller bli mer
            aktiv. Staten ska dock vara en aktiv ägare till samtliga bolag
            man har i sin ägo.
          </p>
          <head xml:id="i-JBdHdVG6jQ1i468j3iX1E5" type="h1">
            4 SBAB
          </head>
          <p xml:id="i-FznxS51NkpmEtTbwdaUMBi">
            SBAB Bank AB är ett statligt aktiebolag som bedriver verksamhet
            på bolånemarknaden. Banken erbjuder lån och sparande till privatpersoner,
            bostadsrättsföreningar och fastighetsbolag i Sverige. Vintern
            2014 meddelade SBAB att man avsåg att försämra servicen till och
            villkoren för företagskunder och bostadsrättsföreningar utanför
            de tre storstadsregionerna och vissa högskole- och tillväxtorter.
            Fokus skulle i stället läggas på södra Sverige.
          </p>
          <p xml:id="i-Wss5y3Hmm5T9KnWqXMzw3">
            Den statliga servicen måste generellt ökas och förbättras på
            landsbygden. En tredjedel av Sveriges befolkning bor i landsbygdskommuner
            och 37 procent av Sveriges företag har sin verksamhet där. Samtidigt
            har vi under lång tid kunnat se en avveckling av samhällsservice
            där staten bär ett stort ansvar. Servicen på mindre orter urholkas
            och livsvillkoren försämras. Det leder sammantaget till att det
            blir allt svårare att bo, bedriva verksamhet och arbeta på landsbygden.
          </p>
          <p xml:id="i-NNWwMNGWxiJiSDyiWBUXCE">
            Om vi ska kunna hålla ihop och skapa förutsättningar för utveckling
            i hela Sverige måste vi ha likvärdiga grundläggande förutsättningar
            oavsett var vi bor. Möjligheterna till schyssta lånevillkor från
            en statlig bank ska vara lika över hela landet. SBAB:s tjänster
            och service ska vara tillgängliga för alla ägare, dvs. alla som
            bor i Sverige, oavsett vilken kommun man tillhör. Ett viktigt
            mål för ägandet av SBAB bör därför vara en god bankservice och
            bra lånevillkor för bankkunder i hela landet.
          </p>
          <p xml:id="i-KmNnvkwUT7RmmbEhdZJTpx">
            I stället för att avveckla sin utlåning till landsbygden borde
            SBAB komplettera marknadens bristande utlåning på landsbygden.
            Regeringen bör därför ändra ägardirektiven på så sätt att SBAB
            ska upprätthålla god service och goda villkor i hela landet och
            därigenom bli ett samhällsnyttigt företag.
          </p>
          <p xml:id="i-H7fuAMyG54JaLx9ggDrRrN">
            För vidare läsning om Vänsterpartiets politik gällande SBAB,
            se vår motion Ett vitaliserat mål för ägandet av SBAB (2016/17:2472).
          </p>
          <head xml:id="i-UAkmaRVpFBbuHt744mN593" type="h1">
            5 Vattenfall
          </head>
          <p xml:id="i-WKymL26Cn1wKLv4DsmYMrW">
            Sverige ska vara en föregångare i omställningen till ett förnybart
            energisystem och ett land som tar ansvar för kommande generationer.
            Investeringar i det svenska energisystemet är en viktig och nödvändig
            del i miljö- och klimatomställningen i Sverige. Satsningar på
            förnybar elproduktion är helt nödvändiga för att nå målet om ett
            ekologiskt hållbart samhälle. Vattenfall är det i särklass största
            statliga bolaget och styrningen av Vattenfall med dess centrala
            roll i det svenska energisystemet är av stor betydelse i detta
            sammanhang. Därför måste Vattenfalls ägardirektiv vara formulerade
            så att de bidrar till målen för den svenska energipolitiken.
          </p>
          <p xml:id="i-UbXoATpnhkJsjNF7Z62Gxu">
            Vattenfalls uppdrag är i dag att generera en marknadsmässig avkastning
            genom att affärsmässigt bedriva energiverksamhet så att bolaget
            tillhör ett av de bolag som leder utvecklingen mot miljömässigt
            hållbar energiproduktion. Vänsterpartiet menar att det finns en
            motsättning mellan kravet på marknadsmässig avkastning och kravet
            på att Vattenfall ska vara ett av de bolag som leder utvecklingen
            mot miljömässigt hållbar utveckling.
          </p>
          <p xml:id="i-HpcSRe7ZireZnrDoy1oChk">
            Ett exempel på när den s.k. affärsmässigheten har gått före samhällsnyttan
            är Vattenfalls beslut att avveckla sin fakturahantering i Jokkmokk.
            Detta trots att verksamheten fungerar väl och ligger nära själva
            verksamheten i form av bolagets vattenkraftverk. Hade samhällsnyttan
            fått styra hade det utan tvivel varit bättre om Vattenfall även
            i fortsättningen hade haft kvar sin fakturahantering på orten.
          </p>
          <p xml:id="i-CAbjquw7wZzG9vYcUy1jrV">
            Vattenfalls skadeståndskrav mot Tyskland p.g.a. beslutet om att
            avveckla kärnkraften är ett annat exempel. Vattenfall har rest
            skadeståndskrav mot Tyskland på, enligt uppgift, 4,7 miljarder
            euro. Genom att använda sig av en internationell skiljedomstol
            liknande den ISDS-klausul som återfinns i TTIP-avtalet har Vattenfall
            valt att utnyttja möjligheten att överpröva demokratiskt fattade
            beslut p.g.a. utebliven vinst. Vänsterpartiet anser att det är
            orimligt att ett svenskt statligt företag på detta vis försöker
            förhindra att ett annat land moderniserar sin energipolitik. Vattenfall
            ägs gemensamt av medborgarna. Det är därför rimligt att riksdagen,
            som är medborgarnas främsta företrädare, ges möjlighet att ta
            ställning till en sådan stämning. Svenska företag ska inte kunna
            stämma andra stater enligt ISDS-klausulen utan riksdagens godkännande.
          </p>
          <p xml:id="i-TCMqz6fgXSRYacyh1JYQDa">
            Vänsterpartiet anser att den svenska regeringen bör agera för
            att Vattenfall ska dra tillbaka skadeståndskravet. Det tyska beslutet
            om att avveckla kärnkraften måste respekteras. Såväl den tyska
            som den svenska energipolitiken ska bestämmas demokratiskt, inte
            genom utpressning och hot om stämning från företag. Eventuella
            ersättningar mellan fungerande rättsstater som Sverige och Tyskland
            ska gå genom demokratiskt förankrade processer. Vattenfall ska
            dra tillbaka sin stämning mot den tyska staten avseende nedläggning
            av kärnkraftverk. Detta bör riksdagen ställa sig bakom och ge
            regeringen till känna.
          </p>
          <p xml:id="i-PCqdVmFWFC926Ejk6X6tt3">
            Vänsterpartiet menar att ett krav på lönsamhet för Vattenfalls
            samlade verksamhet står bättre i samklang med de av riksdagen
            fastställda miljömålen. Mot denna bakgrund bör följande portalparagraf
            föras in i Vattenfalls bolagsordning: ”Vattenfall ska fortsätta
            att vara ett helstatligt bolag. Vattenfall och dess dotterbolag
            skall bedriva energiproduktion som står i överensstämmelse med
            de av riksdagen antagna miljömålen. Vattenfall ska vara det ledande
            energiföretaget i omställningen till en ekologisk och ekonomiskt
            affärsmässigt uthållig energiförsörjning inom samtliga de geografiska
            områden, där bolaget är verksamt. Vattenfall ska genomföra en
            övergång till hållbar energiproduktion baserad på förnybara energikällor.”
            Detta bör riksdagen ställa sig bakom och ge regeringen till känna.
          </p>
          <head xml:id="i-BhpP6TAESgg4SN91SUk9AS" type="h2">
            5.1 Vattenfalls tyska brunkolsförsäljning
          </head>
          <p xml:id="i-Vwnys2BRX7QfggpDedYYVG">
            Den 18 april i år annonserade Vattenfall att man avser att sälja
            delar av sin tyska verksamhet till det tjeckiska bolaget EPH och
            dess finansiella partner PPF Investments. Affären omfattar dagbrotten
            Jänschwalde, Nochten, Welzow-Süd, Reichwalde och det nyligen stängda
            Cottbus-Nord samt kraftverken Jänschwalde, Boxberg, Schwarze Pumpe
            och Vattenfalls halva andel i kraftverket Lippendorf. Den 2 juli
            meddelade regeringen att man ställer sig bakom den föreslagna
            avyttringen av Vattenfalls brunkolsverksamhet.
          </p>
          <p xml:id="i-PSGkwQXE53gZZx5BVMXyj4">
            Vattenfall räknar med att försäljningen kommer att innebära en
            negativ resultatpåverkan på mellan 22 och 27 miljarder kronor
            och därmed en stor förlust för statskassan.
          </p>
          <p xml:id="i-FVtszScshrJ7MuoBCSw9EC">
            Den tilltänkta köparen EPH har uttryckt en vilja av att utveckla
            och expandera brunkolsverksamheten. En försäljning skulle möjliggöra
            fortsatta utsläpp motsvarande 24 gånger vad Sverige som land släpper
            ut varje år. En försäljning av Vattenfalls brunkolsverksamhet
            vore förödande för klimatet.
          </p>
          <p xml:id="i-DeYpqbiM1q81jo2AxFYrbK">
            Det är den svenska regeringen som ytterst bestämmer över Vattenfall
            och man hade, tvärt emot vad regeringen själva hävdat, mycket
            väl kunnat välja att säga nej till försäljningen. Det hade gått
            att göra helt utan att behöva ändra ägardirektiven. Redan 2014
            visade regeringen att direktiven inte utgör något hinder för politisk
            styrning, när man sa nej till möjligheten för Vattenfall att öppna
            nya kolgruvor i Tyskland. Att regeringen nu i stället beslutat
            att sälja vidare verksamheten visar att man helt övergivit alla
            klimatambitioner. Försäljningen av Vattenfalls tyska brunkolsverksamhet
            var den här regeringens i särklass viktigaste klimatbeslut, men
            man valde att i stället sälja vidare verksamheten till ett skurkföretag
            som ”ser stora möjligheter” med den tyska brunkolen.
          </p>
          <p xml:id="i-Bmns1P2BTUGpHBSYqjPYb5">
            Regeringen bör riva upp beslutet om försäljning av Vattenfalls
            tyska brunkolsverksamhet och i stället verka för en utfasning
            av produktionen. Detta bör riksdagen ställa sig bakom och ge regeringen
            till känna.
          </p>
          <p xml:id="i-MawtzdHg5kEY5DdLA8GVAN">
            För vidare läsning om styrningen av Vattenfall, se vår motion
            Vattenfall (2015/16:125).
          </p>
          <head xml:id="i-5f26GX8cHuWQ8spuMPFKZj" type="h1">
            6 Sveaskog
          </head>
          <p xml:id="i-DpfohkQUTEDJx1i8DnTCUm">
            Sverige är ett land med rika tillgångar på skog. De utgör komplexa
            ekosystem av stor betydelse genom allt ifrån ekosystemtjänster
            till natur- och kulturvärden och ekonomiska värden. Skogen spelar
            också en stor roll i klimatomställningen och har potential att
            ge oss byggstenar för att skapa ett ekologiskt och socialt hållbart
            samhälle.
          </p>
          <p xml:id="i-C5dytTJSvnW6trSAKQXCQp">
            Skogsnäringen och närliggande branscher är viktiga arbetsgivare
            och på många orter är skogsindustrin dominerande för sysselsättningen.
            De goda förutsättningarna för ökad vidareförädling ger stor potential
            för ytterligare arbetstillfällen, men också för exportvärdet från
            skogen. Eftersom skogsindustrin är platsbunden spelar den en särskilt
            betydande roll ur ett regionalt perspektiv, inte minst för landsbygdens
            utveckling. För att värna jobben inom skogsnäringen och kunna
            möta klimatutmaningarna ser vi behovet av ett aktivt statligt
            förvaltarskap inom skogen.
          </p>
          <p xml:id="i-LjskGuFbnhEqz76XG7JEm8">
            Staten är i dag en stor ägare av skogsmark. Sveaskog AB är Sveriges
            största skogsägare och förvaltar totalt 4,1 miljoner hektar mark.
            Det statliga ägandet är dock spritt på många olika myndigheter
            och bolag. Vänsterpartiet menar att det statliga ägandet av skogsområden
            i stället bör samlas i ett bolag. Det nya skogsbolaget bör ha
            ett hållbart brukande av skogens resurser, inte avkastning, som
            främsta mål. Dagens vinstkrav gör det svårt för ett statligt bolag
            eller en statlig förvaltare att avstå produktiva skogar till andra
            intressen. Bolaget bör åläggas att avsätta större arealer till
            skyddade naturområden. I de fall där trakthyggesbruk står i konflikt
            med andra intressen bör Sveaskog använda sig av andra lämpliga
            brukningsmetoder. Staten bör även fortsättningsvis stå för ersättningsmark
            vid skydd av värdefull natur, även ovan odlingsgränsen och i samråd
            med rennäringen.
          </p>
          <p xml:id="i-HY1mD28EcsYFYoVVoM8UqC">
            Bolag vars uppgift är att hantera naturresurser vars omloppstid
            kan vara upp till 100 år eller mer ska inte styras av kvartalsrapporter.
            Det försvårar den långsiktiga planering som är helt nödvändig
            för ett hållbart ägande. Avkastningskraven för sådana bolag bör
            i stället följa en längre tid, t.ex. om femårsperioder. Riksdagen
            bör därför omarbeta ägardirektiven för de statliga bolag som ansvarar
            för naturresurser med en längre omloppstid, i syfte att avkastningskraven
            ska följa en längre tidsperiod. Detta bör riksdagen ställa sig
            bakom och ge regeringen till känna.
          </p>
          <p xml:id="i-KL3Mjn8YozZNkDY4RmKx4P">
            Vänsterpartiet uppfattar tydliga signaler från orter där Sveaskog
            verkar som tyder på att bolaget nu väljer att avverka betydligt
            yngre bestånd än vad man tidigare gjort. Samtidigt ökar avkastningen
            till ägaren trots att virkespriserna under samma tid har gått
            ned, vilket även det tyder på att man förändrat sina metoder.
            Om detta stämmer ser Vänsterpartiet mycket allvarligt på Sveaskogs
            handlande. Sveaskog bör därför återkomma till Näringsdepartementet
            och förklara bolagets agerande. Detta bör riksdagen ställa sig
            bakom och ge regeringen till känna.
          </p>
          <p xml:id="i-VStJUgZ1yQceHaVr5oGKnM">
            I dag står skogsnäringen inför stora utmaningar. Efter ett antal
            skakiga år på den nordiska skogsindustrimarknaden är det nu många
            företag som är intresserade av att investera i svensk skog. Det
            finns en stor potential i att använda skogen som en viktig faktor
            i klimatomställningen. Behovet av att minska det fossila användandet
            kommer att öka marknaden för t.ex. bioplaster och industriellt
            byggande i trä. Där spelar den svenska skogen en viktig roll och
            Sveaskog ska vara ledande i den utvecklingen och möjliggöra nödvändiga
            förutsättningar för industrin.
          </p>
          <p xml:id="i-33G3CD1eQ7x1ohUyzYT5hp">
            Att stoppa utarmningen av den biologiska mångfalden är ett viktigt
            miljöarbete. Samtidigt behövs skogen för virke och bioenergiutvinning.
            Även turism och rekreation är värden skogen kan bidra med. Vänsterpartiet
            menar att de bästa förutsättningarna för att kombinera de olika
            intressen som finns är genom att bedriva en aktiv statlig skogspolitik.
            Utförsäljningen av statlig skogsmark till privata skogsbrukare
            blir i detta avseende direkt kontraproduktivt. Sveaskog bör i
            stället öka sitt innehav av skog.
          </p>
          <p xml:id="i-Q2fNF79vmWhuBr29zFNUHq">
            Sveaskog har genom sitt ägardirektiv ett uppdrag att sälja mark
            tills dess att 10 procent av den areal bolaget ägde vid bolagets
            bildande 2002 är avyttrad. Meningen var att försäljningen skulle
            leda till en ökad utveckling i glesbygd. I Riksrevisionens rapport
            Sveaskog AB och dess uppdrag (RiR 2010:8) konstateras att regeringen
            dittills varit för passiv i sin uppföljning av bolagets olika
            uppdrag. Regeringen har heller inte gjort någon uppföljning av
            konsekvenserna av Sveaskogs markförsäljningsprogram. Det är anmärkningsvärt
            att man ännu inte har granskat hur en så omfattande försäljning
            av statlig egendom slagit ut. Regeringen bör därför återkomma
            med en uppföljning av konsekvenserna av Sveaskogs markförsäljning.
            Detta bör riksdagen ställa sig bakom och ge regeringen till känna.
          </p>
          <p xml:id="i-Ga1YJNJP6djHgyRb7qH26K">
            Vänsterpartiet motsatte sig också det förändrade uppdrag där
            Sveaskog inte längre ska tillhandahålla ersättningsmark till staten.
            Sveaskog skulle genom ett utvecklat ägande kunna erhålla fler
            markområden att byta med, då privata markägare köps ut vid bildande
            av naturreservat. Vi vill också att Sveaskog blir ett nav inom
            hela branschen vad gäller framförhållning och distribution av
            råvara till bl.a. köpsågverk i inlandet – verk av stor betydelse
            för många bygder. Sveaskog ska vara en föregångare inom nya områden
            vad gäller miljö, turism och friluftsliv och fortsätta gå i spetsen
            för att använda kemikaliefria plantor, en viktig åtgärd för såväl
            den enskilde plantutsättaren som för miljön.
          </p>
          <p xml:id="i-9C11nKot3YVSK8736hHYjR">
            För vidare läsning om Vänsterpartiets skogspolitik, se vår motion
            Långsiktigt hållbar skogspolitik (2016/17:1991).
          </p>
          <head xml:id="i-JWWXnh8ZUX3ytX7cBqA4G7" type="h1">
            7 SJ AB
          </head>
          <p xml:id="i-TMzXGQXdGGkruFg8R4Cf7Y">
            En väl fungerande infrastruktur är avgörande för både industri,
            export, regional utveckling och människors resande. En fungerande
            och väl utbyggd tågtrafik som sätter resenären i centrum är enligt
            Vänsterpartiets uppfattning av central betydelse för att uppnå
            ett hållbart transportsystem för hela landet. För en sådan inriktning
            krävs att SJ ges förutsättningar att prioritera samhällsnytta
            före kortsiktiga vinstintressen.
          </p>
          <p xml:id="i-Bw4ToDo11zyW262tGiWEEh">
            SJ är av staten ålagt att skapa företagsekonomisk vinst och har
            därutöver ett avkastningskrav som innebär att staten kräver utdelning
            till statskassan på den redovisade nettovinsten. Avkastningskravet
            leder därmed till starkt fokus på att skapa vinst. SJ tvingas
            därmed se till marknadsandelar och snäv vinstmaximering. Avkastningskravet
            missgynnar även den regionala utvecklingen, eftersom SJ tvingas
            prioritera bort lågtrafikerade sträckor. Många resenärer tvingas
            därför att välja flyg eller bil i stället. Effekten är inte rimlig
            om vi vill minska klimatpåverkan och uppnå satta miljömål.
          </p>
          <p xml:id="i-C64iAPuGysx3Ct6gqmAGY5">
            Med ett slopat avkastningskrav och minskade lönsamhetsmål, skulle
            SJ kunna utveckla verksamheten i en behövlig riktning. Man hade
            t.ex. kunnat sänka priserna på biljetter och prioritera nattågstrafiken
            till Jämtland. Vinsten bör rimligen investeras i verksamheten,
            och lönsamhetskravet bör beakta samhällsekonomiska vinster. Det
            skulle bidra till att fler kan åka kollektivt och till minskad
            miljö- och klimatpåverkan.
          </p>
          <p xml:id="i-BMohM26WYUujFAh54YiriA">
            Regeringen bör återkomma med en plan på hur SJ AB:s avkastningskrav
            kan slopas och lönsamhetsmålen sänkas i syfte att uppnå en väl
            fungerande tågtrafik för hela landet. Detta bör riksdagen ställa
            sig bakom och ge regeringen till känna.
          </p>
        </div>
        <div xml:id="i-GHnZkvTLR3KfMGcEMMHoak" type="signatureBlock">
          <list xml:id="i-LYUqC2nGMy7GxAF9AFJb4d">
            <item xml:id="i-HizoTXBrRMsmXQLc78nvXD" who="i-JZgLiagTc1Uwgw1yzLWrSS" type="signature">
              Birger Lahti (V)
            </item>
            <item xml:id="i-Wnpu367JJPKwCcQXxYLg3T" who="i-DyTmp7YURsib9gzvRDZtm9" type="signature">
              Stig Henriksson (V)
            </item>
            <item xml:id="i-GYQwXsaHjmtDeFqJjR16Qf" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-3mdohWHKxDvHZFhU3wCKY1" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-H46ikSuPX7n1gMdnZqy3XB" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-6CqF5cMFumymcfsug2XXrP" who="i-HG8uLqLT7SnwSx5YRobkVr" type="signature">
              Håkan Svenneling (V)
            </item>
            <item xml:id="i-kE47NgfAEarQvVHEvieoh" who="i-LfejaxmUP1kR5ztLJaJTkY" type="signature">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
