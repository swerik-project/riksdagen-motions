<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0271/mot_200102_MJ_0271-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ271 pnr: mp503
          </p>
          <p>
            Motion till riksdagen 2001/02:MJ271
          </p>
          <p>
            av Gudrun Lindvall m.fl. (mp)
          </p>
          <p>
            Grytjakt
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om grytjakt på rödräv och grävling.
          </p>
          <p>
            Bakgrund
          </p>
          <p>
            I Sverige bedrivs grytjakt på flera arter. Det handlar främst
            om rödräv och grävling. Jakttiderna för arterna är generösa; i
            princip alltid utom då de har ungar. För rödräv gäller start 1
            augusti i hela landet medan slutdatum varierar. I södra Sverige
            upphör jakten sista februari, i Mellansverige sista mars och i
            de norra landskapen 15 mars. För grävling gäller att jakt är tillåten
            från 1 augusti till 15 februari i hela landet. Även vildkanin,
            mårdhund, mink och mård får jagas med grythund. Av dessa arter
            är endast mård ursprunglig i den svenska faunan. För mården gäller
            jakttid 1 september-31 mars för norra Sverige och 1 november-sista
            februari för övriga landet. Jakttiderna återfinns i jaktförordningen
            (1987:905). För att kunna använda hunden för grytjakt behöver
            den tränas. I Sverige får detta ske endast med grävling i så kallade
            konstgryt där hund och grävling får kontakt. Den träningen får
            ske hela året. I Finland används även räv för detta medan man
            i Norge har grävlingen innanför galler. Frågan om denna träning
            har diskuterats vid flera tillfällen i riksdagen och varit föremål
            för översyn av olika myndigheter. I många fall tränas inte hundarna
            för jakt, utan för att man vill vara säker på att aveln inte eliminerat
            jaktlusten. Det gör det naturligtvis inte roligare för den grävling,
            som är träningsobjekt. Den här motionen handlar dock inte om detta
            utan om själva jakten.
          </p>
          <p>
            25
          </p>
          <pb facs="riksdagen-motions-pdf/data/200102/mot_200102_MJ_0271/mot_200102_MJ_0271-0002.pdf"/>
          <p>
            2001/02:MJ271
          </p>
          <p>
            26
          </p>
          <p>
            Grytjakten — ett hemfridsbrott
          </p>
          <p>
            Man kan ifrågasätta jakten på räv och grävling av flera skäl.
            Grävlingen är ett djur vars stapelföda är daggmask. På hösten
            äter den med förkärlek havre. Den hörs i markerna och överraskar
            knappast sitt byte. Visst äter den fågelägg om den finner dem,
            men lövsångaren är Sveriges vanligaste fågel trots att den häckar
            på marken ... Grävlingen har mycket bestämda vanor och kan lätt
            studeras då den lämnar grytet om kvällen på sina stigar på väg
            kanske till ett av dassen — små gropar i marken — en bit från
            grytet. Grytjakten är en tuff jakt. Idag används främst tysk jaktterrier
            för ändamålet. Den är tuffare än taxen, som förr var den klassiska
            grythunden i Sverige. Även borderterrier nyttjas. Jaktformen är
            inte speciellt allmän. Under de värsta rävskabbsåren var det knappast
            någon hundägare som ville utsätta sin hund för risken att få rävskabb.
            Jakten går ut på att få räven eller grävlingen att bli så irriterad
            på hunden att den väljer att lämna grytet för att då bli offer
            för jägarens kulor. Att jakten är förenad med risker för hunden
            är naturligt. En tuff hund slåss med djuret i grytet och en tysk
            jaktterrier kan mycket väl göra processen kort med räven under
            jorden för att sedan bära ut det döda bytet till husse. Att även
            hunden får blessyrer är inte ovanligt. Den här motionen tar inte
            upp frågan om jakten på räv och grävling överhuvudtaget, men hävdar
            bestämt att grytjakten inte behövs och pläderar för att den ska
            förbjudas. Det går utmärkt att jaga båda arterna ovan jord med
            gott resultat.
          </p>
          <p>
            Grävlingen att vanedjur
          </p>
          <p>
            Många människor har bara sett grävlingen som något överkört på
            motorvägen. Det är inte så konstigt eftersom grävlingen är nattaktiv
            och det bara under de varmaste årstiderna. Den sover i sitt gryt
            under den värsta vintern, fet efter sommarfrossan. Grytet kan
            bestå av många ingångar och ett komplicerat system av gångar under
            jorden. Det kan ha nyttjats i hundratals år. Ungarna föds i februari.
            I slutet av mars sticker grävlingen ut sin randiga nos ur grytöppningen
            för att undersöka om våren haft framgång. Kanske sätter den sig
            på rumpan utanför grytet för att klia loppor och löss. Det finns
            problem med att vara permanentboende, ett problem den delar med
            oss människor. Så iväg utmed en av stigarna till dasset och sedan
            jaktmarkerna. Ofta samma rutt varje kväll. Det här gör att den
            är lätt att fånga och därmed också att jaga. En fälla gillrad
            med strömming eller annat godis ger ofta positivt utslag, ett
            faktum som nyttjats av forskare. Man vet därför mycket om detta
            trevliga djur. Den lever i familjeflockar, har kontakt mellan
            gryten och kan bli riktigt gammal. Med tanke på födovalet kan
            jakten i sig ifrågasättas, men om man nu anser att
          </p>
          <pb facs="riksdagen-motions-pdf/data/200102/mot_200102_MJ_0271/mot_200102_MJ_0271-0003.pdf"/>
          <p>
            den behövs är detta djur mycket lätt att jaga grytjakten förutan.
            Det är också fullt möjligt att ställa grävling med hund. Det är
            även tillåtet att jaga grävling med drivande hund mellan 1 augusti
            och 31 januari.
          </p>
          <p>
            Räven — också en art där annan jakt fungerar
          </p>
          <p>
            Räven är dagaktiv under hela året. Den bor också i gryt och kan
            till och med nyttja ett av ingångshålen i ett bebott grävlinggryt.
            Den är inte ett lika utpräglat vanedjur som grävlingen. Uttrycket
            ”slug som en räv” har naturligtvis fog för sig. Rävstammen i Sverige
            är inte vad den var före rävskabben. En återhämtning i vissa delar
            av landet har skett medan den återhämtningen åter gått tillbaka
            i andra delar där skabben fått fäste på nytt. Räv jagas inte främst
            med grythund. Den jagas även med drivande hund. Den jakten är
            tillåten mellan 21 augusti och 15 mars, om inte den allmänna jakttiden
            begränsar. Den jaktformen är en uppskattad och spännande vinterjakt
            för många jägare.
          </p>
          <p>
            Ta bort grytjakt på räv och grävling ur jaktbestämmelserna
          </p>
          <p>
            Grytjakten behövs inte. Både grävling och räv kan jagas ovan
            jord om man anser det nödvändigt. I den respekt för livet och
            villebrådet som måste gälla för all jakt bör grytet kunna vara
            en fristad. Att använda grythund under vintern i ett grävlinggryt
            där grävlingarna ligger inaktiva är knappast humant. Inte heller
            annars kan jaktformen anses förenlig med en modern syn där djuret
            inte ska utsättas för onödigt lidande och för så lite stress som
            möjligt. Grytjakten regleras i jaktförordningen, vilket innebär
            att regeringen beslutar. Riksdagen är dock fri att uttrycka en
            åsikt i frågan och den föreslås bli att det är dags att ta bort
            grytjakten som jaktform för rödräv och grävling. Det bör ges regeringen
            till känna.
          </p>
          <p>
            Stockholm den 1 oktober 2001
          </p>
          <p>
            Gudrun Lindvall (mp) Birger Schlaug (mp) Helena Hillar Rosenqvist
            (mp) Gunnar Goude (mp) Kia Andreasson (mp)
          </p>
          <p>
            2000/01:c999
          </p>
          <p>
            27
          </p>
        </div>
      </div>
    </body>
  </text>
</TEI>
