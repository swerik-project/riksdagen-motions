<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UbU-00082">
  <teiHeader>
    <fileDesc>
      <titleStmt>
        <title>Högskola och forskning</title>
        <author corresp="i-TpcaF4RFviyytGA8rW5Jer">av Samuel Gonzalez Westling m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:82 av Samuel Gonzalez Westling m.fl. (V)</title>
          <idno type="rdwebb">HA0282</idno>
          <rs type="number">82</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HA0282/text</ref>
          <ref type="dokument_url_html">https://data.riksdagen.se/dokument/HA0282</ref>
          <ref type="dokumentstatus_url_xml">https://data.riksdagen.se/dokumentstatus/HA0282</ref>
          <ref type="pdf">https://data.riksdagen.se/fil/FF3757CA-2756-4616-BCE0-3D26099756FD</ref>
          <ref type="docx">https://data.riksdagen.se/fil/70010682-37C6-440D-892C-67605F8A994F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TpcaF4RFviyytGA8rW5Jer</idno>
            <name>Samuel Gonzalez Westling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-W5h7WnRdGPehBo34tnjW7z" type="signed"/>
        <correspContext corresp="i-W5h7WnRdGPehBo34tnjW7z">
          <note type="signatory" corresp="i-TpcaF4RFviyytGA8rW5Jer"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction type="submitted" xml:id="i-9rySLw2xSMGajRPP8ehoaU">
          <date when="2022-11-15"/>
          <time when="15:10:25"/>
        </correspAction>
        <correspAction type="reviewed" xml:id="i-WFQjjh8MNRrdFhBfjFhVhT">
          <date when="2022-11-15"/>
          <time when="17:53:17"/>
        </correspAction>
        <correspAction type="referred" xml:id="i-TnSqf4F7vXSznJMC899Fsx">
          <date when="2022-12-01"/>
        </correspAction>
        <correspAction type="assigned" xml:id="i-RimBNbbe6BZcyYCzm4d7tk">
          <date when="2023-06-14"/>
          <time when="16:37:49"/>
        </correspAction>
        <correspContext corresp="i-RimBNbbe6BZcyYCzm4d7tk">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-7x4sbweEXqxiyF6uyWtZ1w"/>
        <correspContext corresp="i-7x4sbweEXqxiyF6uyWtZ1w">
          <ref type="uppgift">2022/23:SfU14</ref>
          <ref type="ref_dok_id">HA01SfU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU14</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9kMeESq9SshBEDaGTGMm7X"/>
        <correspContext corresp="i-9kMeESq9SshBEDaGTGMm7X">
          <ref type="uppgift">2022/23:UbU10</ref>
          <ref type="ref_dok_id">HA01UbU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU10</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VEJb13Y4QmSXvcPf64S98c"/>
        <correspContext corresp="i-VEJb13Y4QmSXvcPf64S98c">
          <ref type="uppgift">2022/23:UbU11</ref>
          <ref type="ref_dok_id">HA01UbU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU11</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-EpQi9vd6yRRDcNiEXRrNVB"/>
        <correspContext corresp="i-EpQi9vd6yRRDcNiEXRrNVB">
          <ref type="uppgift">2022/23:UbU3</ref>
          <ref type="ref_dok_id">HA01UbU3</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU3</ref>
          <ref type="ref_dok_titel">Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:82 av Samuel Gonzalez Westling m.fl. (V) Högskola och forskning</div>
        <div type="motSubmissionInfo"/>
      </div>
      <div type="motBody">
        <div type="TOC" xml:id="i-4K3uioFoFUJtx1qoNPd6dz">
          <head>
            1 Innehållsförteckning
          </head>
          <list>
            <item style="indent-level: 1">
              1 Innehållsförteckning
            </item>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Grundutbildningens roll för en högkvalitativ forskning
            </item>
            <item style="indent-level: 1">
              5 Ökad jämställdhet inom utbildningssektorn
            </item>
            <item style="indent-level: 1">
              6 Studenthälsan
            </item>
            <item style="indent-level: 1">
              7 Högskoleprovet
            </item>
            <item style="indent-level: 1">
              8 Studentkårerna
            </item>
            <item style="indent-level: 1">
              9 Studier på distans
            </item>
            <item style="indent-level: 1">
              10 Ekonomisk trygghet för studenter
            </item>
            <item style="indent-level: 1">
              11 Stöd till studenter med funktionsnedsättning
            </item>
            <item style="indent-level: 1">
              12 Ekonomin för studenter med funktionsnedsättning
            </item>
          </list>
        </div>
        <div type="motProposal" subtype="förslag">
          <head xml:id="i-JVidtwQqzcwk7dnjUDw2jJ">
            2 Förslag till riksdagsbeslut
          </head>
          <list>
            <item sortKey="Yrkande 1" xml:id="i-8LpR3fGbpGFaFceNATogAY">
              Riksdagen ställer sig bakom det som anförs i motionen om att
              regeringen bör tillsätta en utredning om hur CSN-räntan kan återställas
              till tidigare modell och tillkännager detta för regeringen.
            </item>
            <item sortKey="Yrkande 2" xml:id="i-Qo1h9hPjxPHzkXRtkY2MEo">
              Riksdagen ställer sig bakom det som anförs i motionen om att
              regeringen bör ta fram ett lagförslag baserat på Styr- och resursutredningens
              förslag avseende att avskaffa det prestationsbaserade resurstilldelningssystemet
              och tillkännager detta för regeringen.
            </item>
            <item sortKey="Yrkande 3" xml:id="i-3pL1ZC6WfQgibNaVKpkJbM">
              Riksdagen ställer sig bakom det som anförs i motionen om att
              regeringen bör tillsätta en utredning för att se över ersättningsbeloppen
              för högskolan och tillkännager detta för regeringen.
            </item>
            <item sortKey="Yrkande 4" xml:id="i-Kxq9SZXhKi3RqC6bFkWeUo">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på hur doktorandutbildningen
              kan bli jämställd och tillkännager detta för regeringen.
            </item>
            <item sortKey="Yrkande 5" xml:id="i-P46e8yR6YkKJsT3v34KGe7">
              Riksdagen ställer sig bakom det som anförs i motionen om att
              regeringen bör införa en jämställdhetsbonus i lärosätenas basanslag
              för att främja en jämnare könsfördelning inom forskningen och
              akademin och tillkännager detta för regeringen.
            </item>
            <item sortKey="Yrkande 6" xml:id="i-318yYDSLEufdjSHgCeA9Yi">
              Riksdagen ställer sig bakom det som anförs i motionen om att
              ett långsiktigt uppdrag bör ges till Jämställdhetsmyndigheten
              och lärosätena och tillkännager detta för regeringen.
            </item>
            <item sortKey="Yrkande 7" xml:id="i-4u9pXnWrATTxidfMdYfc3s">
              Riksdagen ställer sig bakom det som anförs i motionen om att
              för att öka likvärdigheten i utbud och tillgång till studenthälsa
              bör ett lärosäte ges samordningsansvar för studenthälsomottagningarna
              i hela landet och tillkännager detta för regeringen.
            </item>
            <item sortKey="Yrkande 8" xml:id="i-EahA181a3jW5gdkqJsKnr6">
              Riksdagen ställer sig bakom det som anförs i motionen om att
              det för att minska trösklarna till utbildning för personer från
              resurssvaga familjer bör utredas om en sänkning av avgiften till
              högskoleprovet vid första provtillfället skulle bredda rekryteringen
              till högskolan och tillkännager detta för regeringen.
            </item>
            <item sortKey="Yrkande 9" xml:id="i-FZgcYg8DdmMeuoCFuo43kr">
              Riksdagen ställer sig bakom det som anförs i motionen om att
              regeringen bör utreda hur statsbidragen till studentkårerna kan
              utökas för att garantera alla studentkårers oberoende och tillkännager
              detta för regeringen.
            </item>
            <item sortKey="Yrkande 10" xml:id="i-RyL8kpbmutDzPdFSKSX4DC">
              Riksdagen ställer sig bakom det som anförs i motionen om att
              regeringen bör utreda hur distansstudenters rätt till inflytande
              över sin utbildning kan utvecklas och garanteras och tillkännager
              detta för regeringen.
            </item>
            <item sortKey="Yrkande 11" xml:id="i-9rPUUssh94H5eBZsyLjhwj">
              Riksdagen ställer sig bakom det som anförs i motionen om att
              regeringen bör utreda hur distansstudenters tillgång till studenthälsan
              kan utvecklas och garanteras och tillkännager detta för regeringen.
            </item>
            <item sortKey="Yrkande 12" xml:id="i-MPJjfyuSKxJe7ht9WBhhne">
              Riksdagen ställer sig bakom det som anförs i motionen om att
              regeringen bör tillsätta en utredning om grundläggande trygghet
              för studerande, inklusive dem med funktionsnedsättning, och tillkännager
              detta för regeringen.
            </item>
            <item sortKey="Yrkande 13" xml:id="i-Wu7WG4QF1SFCXhqfPYMqsC">
              Riksdagen ställer sig bakom det som anförs i motionen om att
              regeringen bör tillsätta en utredning för att säkerställa kompetens
              som krävs för att möta studenter med funktionsnedsättningar och
              tillkännager detta för regeringen.
            </item>
            <item sortKey="Yrkande 14" xml:id="i-PK9wemdLRE9PW6tjkV3S7z">
              Riksdagen ställer sig bakom det som anförs i motionen om att
              regeringen bör ge CSN i uppdrag att i samarbete med lärosätena
              informera om anpassade studiemedel och tillkännager detta för
              regeringen.
            </item>
            <item sortKey="Yrkande 15" xml:id="i-17aLt5KpmedM9SQKA1PiTW">
              Riksdagen ställer sig bakom det som anförs i motionen om att
              regeringen bör tillsätta en utredning om ekonomiska villkor för
              studerande med funktionsnedsättning och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-AtYzhHNuEaJVV8zv8cgFjn">
            3 Inledning
          </head>
          <p xml:id="i-NsX1fYFeLE1EGHbqTBrzLQ">
            Högskolans huvuduppgift är att förmedla kunskap och bildning.
            Den är viktig för att skapa välstånd och ett öppet och demokratiskt
            samhälle. Utbildning måste vara till­gänglig i hela landet, både
            för att attrahera studenter som inte har möjlighet att flytta
            långt för att studera och för att försörja hela landet med utbildad
            arbetskraft. Utbildning har också ett värde i sig, oavsett om
            den leder till ett yrke eller inte.
          </p>
          <p xml:id="i-LKVH7G6AVYpMBEGW8uSN9n">
            Alla studenter har rätt till en utbildning av hög kvalitet. Antalet
            undervisnings- och handledningstimmar behöver utökas på många
            utbildningar. Forskningsanknytningen inom grundutbildningen behöver
            stärkas genom att andelen disputerade lärare ökas och genom att
            lärare får mer tid till egen forskning.
          </p>
          <p xml:id="i-NWxtosq6c8PsR3fTCzg4vJ">
            Studenter ska vara delaktiga i och ha inflytande över utbildningen.
            Att ta till vara de erfarenheter och kompetenser som finns bland
            dagens studenter med olika bakgrund är också ett sätt att förbättra
            kvaliteten på utbildningen. Givetvis ska studenterna också ha
            ett formellt inflytande och vara representerade vid högskolans
            beredande och beslutande organ. Den verksamhet som bedrivs vid
            studentkårerna måste finansieras.
          </p>
          <p xml:id="i-9V1Thb13gBTZ9sAhyW7jiW">
            Vänsterpartiet anser att högskoleutbildning ska vara avgiftsfri
            för alla studenter oavsett var de kommer ifrån. Kunskap och utbildning
            är en rättighet och ska inte vara en handelsvara. Det är en av
            anledningarna till att Vänsterpartiet anser att det är fel att
            låta lånekollektivet bekosta ett nytt studielån. Vi tycker att
            det är bra att inrätta ett omställ­ningsstudiestöd men motsätter
            oss att det ska finansieras genom högre ränta på studie­lånen.
            Principöverenskommelsen mellan parterna innebär en kraftig försämring
            av anställningsskyddet. Vänsterpartiet anser som en följd av detta
            att arbetsgivarna ska vara med och finansiera omställningsstudiestödet.
            Räntemodellen för studielån bör återställas till den som gällde
            innan 2023. Därför bör regeringen tillsätta en utredning om hur
            CSN-räntan kan återställas till tidigare modell. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-MX7QyDDC8oerumoXJJ2zvX">
            4 Grundutbildningens roll för en högkvalitativ forskning
          </head>
          <p xml:id="i-3vBJY5wn7cCebykvoiXteD">
            För att Sverige ska vara ledande i forskning krävs också att
            vi satsar på grundutbild­ningen eftersom dagens studenter är framtidens
            forskare. Nuvarande resursfördelnings­system för högre utbildning
            har snart funnits i 30 år. Vänsterpartiet var redan vid införandet
            av ett prislappssystem kritiskt till att en del av pengarna fördelades
            genom en prestationsdel baserad på poängproduktion. Styr- och
            resursutredningen kom 2019 med sitt förslag till en förändrad
            finansiering av högre utbildning. Utredningen konstaterade bl.a.
            att det prestationsbaserade resurstilldelningssystemet medför
            att utbildningar på grundnivå och avancerad nivå som på olika
            sätt är flexibla för studenten ofta är ekono­miskt ofördelaktiga
            för lärosätena att erbjuda. Som en del av detta föreslogs att
            presta­tionsdelen i utbildningsfinansieringen skulle minska. För
            att öka möjligheten för fler att studera och för att trygga lärosätenas
            finansiering och möjlighet till utveckling bör finansieringen
            av högre utbildning förändras.
          </p>
          <p xml:id="i-Ss4He2qws4G3BMxXCaKzfX">
            Regeringen bör ta fram ett lagförslag baserat på Styr- och resursutredningens
            förslag avseende att avskaffa det prestationsbaserade resurstilldelningssystemet.
            Detta bör riksdagen ställa sig bakom och ge regeringen till känna.
          </p>
          <p xml:id="i-4UmkKMBejRUS5eq3qfK1Km">
            I dag får utbildningarna en finansiering som styrs av en prislapp
            där olika utbild­ningar får olika anslag. Lägst belopp får humaniora
            som 2022 får 33 811–55 832 kronor per student och högst media
            som får 331 455–596 964 kronor per student. Det lägre beloppet
            är per helårsstudent och det högre med prestationsdelen inräknat,
            alltså de studenter som tar alla poäng. Den låga prislappen för
            humaniora går ut över kvaliteten på utbildningarna, bl.a. p.g.a.
            lite lärarledd tid. Sedan prislappssystemet infördes 1993 har
            visserligen vissa justeringar i beloppen gjorts men modellen bygger
            på utbildning­arnas kostnader i början av 1990-talet. Vänsterpartiet
            menar att dessa prislappar behöver ses över och tydligare anpassas
            till högskolans och utbildningarnas behov och föränd­ringar i
            kostnader.
          </p>
          <p xml:id="i-DrRR1xKtNynRgSSzBNA7fM">
            Regeringen bör tillsätta en utredning för att se över ersättningsbeloppen
            för hög­skolan. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-gpdVMatZ6y3GNqbUmkvVf">
            5 Ökad jämställdhet inom utbildningssektorn
          </head>
          <p xml:id="i-WWNznEASHwWBiZVAwKYPoD">
            Som en del av arbetarrörelsen har Vänsterpartiet varit med och
            byggt upp den offentliga sektorn där högskolorna och deras forskning
            ingår. Högskolans huvuduppgift är att förmedla kunskap och bildning.
            Den är viktig för att skapa välstånd och ett öppet och demokratiskt
            samhälle. Samtidigt finns det brister som behöver åtgärdas. Det
            finns mycket att göra för att öka jämställdheten vid Sveriges
            universitet och högskolor. Sedan länge har vi ett forsknings-
            och högskolesamhälle där de flesta studenter väljer utbild­ningsplatser
            baserat på stereotypa könsrollsmönster. Där professorer är till
            största delen män och där män har lättare att avancera på positioner.
            Arbetet för jämställdhet inom högskoleutbildningen, forskningen
            och rymdverksamheten behöver intensifieras. Att kvinnor och män
            gör olika val märks både vid ansökan till grundutbildningen och
            vid ansökan till forskarutbildningen. Trots att kvinnor länge
            varit i majoritet på grundutbild­ningen har män varit i majoritet
            på forskarutbildningen. 2018 var intaget för första gången sedan
            2004 jämnt. Samtidigt skiljer sig valet av forskningsområde åt
            mellan kvinnor och män, där kvinnor är överrepresenterade inom
            medicin och folkhälsoveten­skap medan männen är överrepresenterade
            inom teknik och naturvetenskap.
          </p>
          <p xml:id="i-VR56kn19P5FheEp6NKCzQD">
            Statistiken visar också att fler män än kvinnor har en doktorandtjänst
            eller annan anställning inom högskolan eller är företagsdoktorander.
            Kvinnor försörjer sig i högre grad på en anställning utanför högskolan
            eller på annat sätt. Det får bl.a. till följd att det är fler
            män än kvinnor som avlägger doktorandexamen inom fem år. Efter
            åtta år har skillnaderna jämnats ut.
          </p>
          <p xml:id="i-Xmv17D17PMaSrftPScQbe">
            I en rapport inom ramen för Jämställdhetsintegrering i högskolor
            och universitet (JIHU) konstaterar Jämställdhetsmyndigheten att
            det finns anledning att skifta fokus till insatser som riktar
            in sig på att förändra kvinnors och mäns villkor för att öka jämställd­heten
            inom högskolan.
          </p>
          <p xml:id="i-7dexUJA8cJtLnQmdq3xY4Z">
            Regeringen bör återkomma till riksdagen med förslag på hur doktorandutbildningen
            kan bli jämställd. Detta bör riksdagen ställa sig bakom och ge
            regeringen till känna.
          </p>
          <p xml:id="i-CWF3wzhaQsDNitCsyNvjZ5">
            Universitetskanslersämbetets (UKÄ) och Universitets- och högskolerådets
            (UHR) rapport om lokala urvalsgrunder visade att kvinnor som antas
            genom lokalt beslutade urvalsgrunder har högre sannolikhet att
            ta examen (jämfört med andra urvalsgrupper) än vad män har. Lokalt
            beslutade urvalsgrunder kan alltså gynna kvinnor, vilket är extra
            viktigt på utbildningar där kvinnor är underrepresenterade.
          </p>
          <p xml:id="i-btimTfjDExc1niyy5sEVk">
            Delegationen för jämställdhet i högskolan skriver i sin redovisning
            Jämställdhet i högskolan, ska den nu ordnas en gång för alla?
            (2014) att bilden av akademin är ned­slående. Det är en organisation
            präglad av normer och värderingar som bekräftar män som överordnade
            och där olika villkor råder för kvinnors och mäns meritering och
            karriärutveckling.
          </p>
          <p xml:id="i-F3d2tRAQuz6PttJT7dcnbH">
            Det finns mycket att göra för att åtgärda ojämställdheten vid
            Sveriges universitet och högskolor. Studenter väljer utbildningsplatser
            baserat på stereotypa könsrollsmönster. Professorer är till största
            delen män och har lättare att avancera på positioner. Olika universitets
            och högskolors jämställdhetsarbete skiljer sig dessutom åt. Vissa
            arbets­platser är framsynta och ambitiösa, andra ser jämställdhet
            som en icke-fråga.
          </p>
          <p xml:id="i-5mt5ni9x6dWCGrEXJBQHE1">
            Regeringen bör införa en jämställdhetsbonus i lärosätenas basanslag
            för att främja en jämnare könsfördelning inom forskningen och
            akademin. Detta bör riksdagen ställa sig bakom och ge regeringen
            till känna.
          </p>
          <p xml:id="i-HQk33URgMBJ3SwcFcjt23o">
            Jämställdhetsmyndigheten konstaterar i sin uppföljning Fortsatt
            integrering av jäm­ställdhet i akademin (Jämställdhetsmyndigheten,
            rapport 2021:16) att coronapandemin har påverkat lärosätenas arbete
            med jämställdhetsintegrering på betydande sätt och detta behöver
            följas upp för att arbetet inte ska tappa ännu mer fart. Myndigheten
            konstaterar också att det behövs ett långsiktigt riktat uppdrag
            om jämställdhetsintegrering för att det ska ge förutsättningar
            för ökat genomslag av jämställdhetspolitiken. I studien fram­kommer
            att när uppdraget förlängs ett år i taget och endast innehåller
            mindre justeringar riskerar ett omtag av arbetet med jämställdhetsintegrering
            att utebli och engagemanget för uppdraget att avta. Man bedömer
            det som särskilt viktigt med ett omtag av jämställd­hetsintegrering
            eftersom arbetet tappat fart under coronapandemin. Jämställdhets­myndigheten
            föreslår tydliga skrivningar om hur lärosätena förväntas följa
            upp och redovisa resultat av genomförda insatser i förhållande
            till de jämställdhetspolitiska målen. Samt att lärosätena förväntas
            analysera bakomliggande orsaker till icke upp­nådda resultat.
            Vänsterpartiet anser att jämställdhetsintegrering och jämställdhetsarbete
            är en viktig fråga för akademin och menar därför att uppdraget
            måste vara långsiktigt.
          </p>
          <p xml:id="i-4uo78dVMsTUKitq2YAJTyX">
            Ett långsiktigt uppdrag bör ges till Jämställdhetsmyndigheten
            och lärosätena. Det bör riksdagen ställa sig bakom och ge regeringen
            till känna.
          </p>
          <head type="h1" xml:id="i-5NnmzSqvNH61VtxXLsNJyT">
            6 Studenthälsan
          </head>
          <p xml:id="i-U66mrC1BMdSxAmv9ddXvFB">
            I högskoleförordningen är rätten till studenthälsa reglerad.
            Samtidigt ser omfattningen och tillgången till studenthälsa runtom
            i landet väldigt olika ut. Det är välkänt att många unga mår dåligt
            och den psykiska ohälsan ökar. Då är det bra om det finns någon
            där de befinner sig som de kan vända sig till.
          </p>
          <p xml:id="i-WVJ7kLkU1rwZLgZ6VBa8es">
            Alla studenter behöver tillgång till en väl fungerande studenthälsa.
            De senaste årens höjning av studenthälsans budget har varit positiv
            för studenthälsan, även om det fortfarande finns studieorter där
            brister förekommer. För att öka likvärdigheten i utbud och tillgång
            till studenthälsa bör ett lärosäte ges samordningsansvar för studenthälso­mottagningarna
            i hela landet. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-WsZbMoV9cBH1HjiHtU3HaD">
            7 Högskoleprovet
          </head>
          <p xml:id="i-VGEM9Zyo9TRTqkJsgtrJSy">
            Högskoleprovet är en viktig del av det svenska antagningssystemet
            till högskolan. Provet är till stor del självfinansierat genom
            deltagaravgiften. För att minska trösklarna till utbildning för
            personer från resurssvaga familjer bör det utredas om en sänkning
            av avgiften till högskoleprovet vid första provtillfället skulle
            bredda rekryteringen till högskolan. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-3bC6zsKK61JWUroe1GxsTc">
            8 Studentkårerna
          </head>
          <p xml:id="i-LRqQdWBebHJ9t2newoWBWS">
            Trygghet under studietiden kräver att det finns fungerande stödsystem
            för studenterna på lärosätena. Efter kårobligatoriets avskaffande
            har många av landets studentkårer fört en tynande tillvaro. De
            som klarat sig bäst är de som är på lärosäten med utbildningar
            som är attraktiva för näringslivet och som därför kan dra in mycket
            sponsring. Kårerna på de stora universiteten klarar sig också
            hyfsat eftersom deras lärosäten klarar av att avvara pengar från
            sina anslag till kårerna men det gör att kårerna är ekonomiskt
            beroende av dem som de ska vara oberoende bevakare av. Efter #metoo
            har student­kårernas viktiga roll i att stötta studenter och ta
            tillvara deras intressen aktualiserats.
          </p>
          <p xml:id="i-QVP4pb7P7xYeoF9NV8Zbps">
            Det råder inte någon likvärdighet för studentinflytande mellan
            högskolorna. Alla studenter måste ha samma möjligheter att kunna
            påverka sin högskola och förbättra sin utbildning. Det måste finnas
            ett riktat statligt stöd för att finansiera detta precis som det
            föreslogs i utredningen om kårobligatoriet. Därför är det viktigt
            att se över student­kårernas ekonomiska situation, särskilt om
            de ska kunna ha möjlighet till verksamhet på somrarna när det
            blir fler sommarkurser. Regeringen bör därför utreda hur statsbidragen
            till studentkårerna kan utökas för att garantera alla studentkårers
            oberoende. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-6mksHtnHoVA2DeeaPjSdQf">
            9 Studier på distans
          </head>
          <p xml:id="i-EPWWoGs1UGD7yZzzbHcdsM">
            Under pandemin tvingades många lärosäten ställa om och gå över
            till undervisning på distans. Det är viktigt att dra lärdomar
            från de erfarenheter som högskolesektorn tagit med sig av detta
            och se hur undervisningen och verksamheten på distans kan utvecklas
            även efter pandemin. Vänsterpartiet välkomnar därför att det genomförts
            och pågår utvärderingar av pandemitiden.
          </p>
          <p xml:id="i-3Qpq32xbDDopyUo5m15ftj">
            Enligt Universitetskanslersämbetets (UKÄ) årsrapport var 22 procent
            av studenterna registrerade för studier på distans höstterminen
            2021, och ytterligare 5 procent studerade både på campus och på
            distans. I en rapport 2017 konstaterade UKÄ att kvinnor studerar
            mer på distans än män, i synnerhet på programkurser. Distansstudenterna
            är äldre än campusstudenterna och har ofta hemmavarande barn,
            vilket kan innebära en starkare etablering på hemorten. UKÄ har
            dragit slutsatsen att distansutbildning underlättar breddad rekrytering
            och ett livslångt lärande för dem som bor utanför orter med universitets-
            och högskolecampus. De konstaterade även att distansstudenter
            i de nordliga länen läser mer programkurser vid lärosäten som
            ligger i samma län som de är folkbokförda i medan studenter i
            storstadslän och sydliga län läser mer fristående kurser i andra
            län än hemlänet. Det visar på vikten av tillgång till distansutbildningar
            i hela landet.
          </p>
          <p xml:id="i-H3P4MSzrk62HnsZwjwyZnZ">
            Ett perspektiv Vänsterpartiet ofta saknar när distansstudier
            diskuteras är hur student­ers rätt till inflytande över sin utbildning
            ska kunna garanteras när man studerar på distans. För den som
            läser på campus finns ofta studentkårer, studentombud, studentråd
            och studenthälsa tillgängligt i lärosätets lokaler. Att distansstudenterna
            har möjlighet att komma till tals och ha inflytande över sin utbildning
            är också viktigt för utbildningens utveckling och kvalitet. När
            hela Högskolesverige fick ställa om till digitalt under pandemin
            kunde man dra nytta av de erfarenheter av distansundervisning
            man hade sedan tidigare. Regeringen bör utreda hur distansstudenters
            rätt till inflytande över sin utbildning kan utvecklas och garanteras.
            Detta bör riksdagen ställa sig bakom och ge regeringen till känna.
          </p>
          <p xml:id="i-Gh5dWraFert13Aqcz7gqry">
            Vidare bör distansstudenters tillgång till studenthälsovård garanteras.
            Regeringen bör därför utreda hur distansstudenters tillgång till
            studenthälsan kan utvecklas och garanteras. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-X9emAj9CnXnqCpxPTTsabR">
            10 Ekonomisk trygghet för studenter
          </head>
          <p xml:id="i-213ZRwa5cCjcNMtt8ua1Dv">
            En viktig del i studenters ekonomiska trygghet är rätten att
            kunna bli sjuk. Det finns dock i dag flera problem när det gäller
            studenters tillgång till sjukförsäkringen. Den som har en dokumenterad
            kronisk sjukdom kan sedan 2018 också i vissa fall få möjlighet
            att vara sjukskriven på deltid även vid heltidsstudier om sjukdomen
            kan innebära längre sjukperioder. För den som av olika anledningar
            inte kan bedriva studier på heltid och som är sjukskriven på deltid
            finns fortfarande ingen möjlighet att kombinera detta. Förändringar
            behöver också göras för att ge studenter en grundläggande trygghet
            inom sjukförsäkringen, föräldraförsäkringen och arbetslöshetsförsäkringen.
            Därutöver behöver åldersgränsen för bostadsbidrag ses över.
          </p>
          <p xml:id="i-VFcRNW6RbY3QZjg5ELuGjb">
            I Ökad trygghet för studerande som blir sjuka (SOU 2018:9) konstaterar
            utredaren att uppdraget inte omfattade personer med funktionsnedsättning.
            För att fler personer med funktionsnedsättning ska kunna känna
            sig ekonomiskt trygga vid studier måste även tryggheten för dem
            utredas.
          </p>
          <p xml:id="i-SJEywUEkfXq7tRoeifcDoV">
            Regeringen bör därför tillsätta en utredning om grundläggande
            trygghet för studerande, inklusive dem med funktionsnedsättning.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-P5BrubC19jDGtUg7dkQJ4C">
            11 Stöd till studenter med funktionsnedsättning
          </head>
          <p xml:id="i-Nsex1AtvnH81ittSFsV4QL">
            En student med dokumenterad funktionsnedsättning kan få fullt
            studiemedel även om studietakten är nedsatt. Men en nedsatt studietakt
            bygger också på att utbildningen eller lärosätet möjliggör det.
            Exempelvis kan en student behöva extra handledning vid uppsatsskrivande
            eller examensarbete. Huruvida detta kan ges är helt och hållet
            upp till lärosätet och ska rymmas inom budget.
          </p>
          <p xml:id="i-DyLbjKeJobHMHYAYKiazqX">
            I en undersökning uppger 17 procent av studenterna att de har
            en funktionsned­sättning. Allt fler lärosäten har också utsett
            samordnare för tillgänglighetsarbetet och arbetar med att förebygga
            och undanröja fysiska hinder inom det systematiska arbets­miljöarbetet
            och vid upphandlingar. Däremot har bl.a. andelen lärosäten som
            har handlingsplaner för tillgänglighetsarbetet minskat.
          </p>
          <p xml:id="i-8WVw5q7qM9W3pFZXZ84ej3">
            En viktig del av tillgänglighet till högskolan är tillgången
            till pedagogiskt stöd av god kvalitet. Pedagogiskt stöd kan bl.a.
            handla om anpassad examination, extra hand­ledning, tolkning eller
            litteratur på anpassat medium. Enligt Myndigheten för delaktig­het
            (MFD) rapporterar en del studenter om bristfällig organisation
            i det pedagogiska stödet, t.ex. att kontakter med stödpersonal
            skapas sent eller att litteraturlistor delas ut i ett sent skede
            så att personer i behov av anpassat medium får tillgång till studielittera­turen
            senare än andra.
          </p>
          <p xml:id="i-6t4xyATJMugyu2bHavpTVh">
            Lagstiftningen ställer höga krav på den fysiska tillgängligheten
            vid lärosätena och det är också dessa delar som högskolorna framför
            allt fokuserar på i sitt tillgänglighets­arbete. Det finns brister
            när det gäller kunskapen om neuropsykiatriska funktionsned­sättningar.
          </p>
          <p xml:id="i-LnVqpxDzinJ9XtQtjFNMVN">
            Många studenter med neuropsykiatriska funktionsnedsättningar
            (NPF) eller psykisk ohälsa svarar i UHR:s undersökning i betydligt
            högre utsträckning än studenter utan funktionsnedsättning att
            de ofta känner att de inte hör hemma på högskolan och att de ifrågasätter
            sitt val att studera. Det finns alltså uppenbara brister när det
            gäller bemötandet av dessa studenter. Studenter med nedsatt hörsel
            eller syn, studenter med dyslexi eller dyskalkyli och studenter
            med nedsatt rörelseförmåga är nästan lika nöjda som studenter
            utan funktionsnedsättning. Det tyder på att våra lärosäten har
            kompetens att möta behoven av fysisk anpassning och behoven av
            hjälpmedel men att kompetensen om hur man undervisar och examinerar
            personer med neuropsykiatrisk funktionsned­sättning och psykisk
            ohälsa behöver öka. Ett stort ansvar vilar på lärosätena som arbets­givare
            att deras personal har den kompetens som krävs för att möta och
            undervisa alla studenter. Regeringen bör därför tillsätta en utredning
            för att säkerställa den kompetens som krävs för att möta studenter
            med funktionsnedsättningar. Detta bör riksdagen ställa sig bakom
            och ge regeringen till känna.
          </p>
          <head type="h1" xml:id="i-6Fqi4V9iswxaKzDHVFjpbk">
            12 Ekonomin för studenter med funktionsnedsättning
          </head>
          <p xml:id="i-4XkGxyW1WMXTPB84zW9Ma4">
            UHR konstaterar att undersökningen om studiesituationen för studenter
            med funktions­nedsättning tydligt visar att fler studenter med
            funktionsnedsättning upplever ekono­miska svårigheter jämfört
            med studenter utan funktionsnedsättning och att resultaten från
            enkätfrågorna och öppna kommentarer pekar på flera viktiga områden
            att under­söka vidare.
          </p>
          <p xml:id="i-GKiVZ5zrFWju92dpPfVCfs">
            Bland annat verkar få känna till möjligheten att få långsammare
            studietakt med fullt studiemedel samtidigt som många av det lilla
            antal som söker får avslag. Flera menar att relationen till CSN
            och dess regelverk är problematisk och att systemet inte har till­räcklig
            förståelse för deras utmaningar. I rapporten konstaterar UHR att
            om staten verkligen vill att möjligheten till deltidsstudier med
            fullt studiemedel för studenter med funktionsnedsättning ska vara
            tillgänglig i realiteten behöver CSN och andra ansvariga aktörer
            informera tydligt om den och kraven för anpassade studiemedel
            bör ses över.
          </p>
          <p xml:id="i-WKGsHPzRaeVg7fP2J2T12L">
            Därför bör regeringen ge CSN i uppdrag att i samarbete med lärosätena
            informera om anpassade studiemedel. Detta bör riksdagen ställa
            sig bakom och ge regeringen till känna.
          </p>
          <p xml:id="i-W93W5RCgiB141Z9gUpc6er">
            Den som fått förlängd studietid p.g.a. funktionsnedsättning och
            därmed behövt låna mera pengar kan få en del av lånet avskrivet
            men det finns inga garantier. Denna osäker­het kan innebära att
            studenter som behöver anpassad studietakt ändå försöker klara
            studierna med normal studietakt för att inte dra på sig extra
            lån. Ett sätt att lösa detta kan vara att den som får långsammare
            studietakt med fullt studiemedel automatiskt får den överskjutande
            lånedelen avskriven.
          </p>
          <p xml:id="i-Nt4P8nDw2oS9AHMS9PB6Uo">
            Många av studenterna med funktionshinder efterlyser möjligheten
            att vara sjuk­skriven på deltid och studera på deltid. Sedan 2018
            kan den som blir sjuk under studierna få behålla studiemedel på
            heltid även om studierna p.g.a. sjukdom bara kan bedrivas på deltid,
            men det gäller den som blir sjuk under studierna.
          </p>
          <p xml:id="i-JsmuZYephkHo6d22wMuVsR">
            I Ökad trygghet för studerande som blir sjuka (SOU 2018:9) konstaterar
            utredaren att uppdraget inte omfattade personer med funktionsnedsättning.
            För att fler personer med funktionsnedsättning ska kunna känna
            sig ekonomiskt trygga vid studier måste även tryggheten för dem
            utredas.
          </p>
          <p xml:id="i-WArfLtXbBfEHCTWroeLNed">
            Regeringen bör därför tillsätta en utredning om ekonomiska villkor
            för studerande med funktionsnedsättning. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-X6dwVHjDrAgnTtQEZAxxRh" who="i-TpcaF4RFviyytGA8rW5Jer">
              Samuel Gonzalez Westling (V)
            </item>
            <item xml:id="i-Rk4AgSByQEuwBEZu2f1q8D" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-MseJjrRiod9KscD4mPRFp8" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-DuXU8Q4y6ZxzH48qxTP5qH" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-A8AqThQMXWTDVfzYxF2J3L" who="i-L3t2URPAv9iLWgdCvbz7Uv">
              Ilona Szatmári Waldau (V)
            </item>
            <item xml:id="i-83FeNob2MSJHr3G5PEdNp3" who="i-Yam9ii4K4HfneDbj5TzDJY">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
