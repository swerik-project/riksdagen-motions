<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0717/mot_200001_MJ_0717-0001.pdf"/>
      <div type="motHeader" xml:id="i-2wGBp9UdiUtoyASJMkZiaG">
        <div type="motTitle" xml:id="i-U64HZYzKVAKRZBmPaWMifk"/>
        <div type="motSubmissionInfo" xml:id="i-6g8WDouh2HTB2axbmRLGRK"/>
      </div>
      <div type="motBody" xml:id="i-H7HsfgZ6jPnZAFYrBHMFd6">
        <div xml:id="i-RYszMVEN8YsWCxS2WE5ojj">
          <p xml:id="i-NVvP1CsshbPCy8HyViw3tH">
            2000/01 mnr: MJ717 pnr: m238
          </p>
          <p xml:id="i-6kS92zixCADTLC4dYtugtH">
            Motion till riksdagen 2000/01:MJI717
          </p>
          <p xml:id="i-7a8TkRWsdLcDECUEvLDCZK">
            av Ola Karlsson och Lars Björkman (m)
          </p>
          <p xml:id="i-EK4xtcPhfz9vMZGnUkJRe8">
            Översyn av miljöbalken
          </p>
          <p xml:id="i-9QCf8sJmHN6hmR4UKuRXm6">
            Förslag till riksdagsbeslut
          </p>
          <p xml:id="i-6XrQzMmjpzWZc9N7dpEcq8">
            Riksdagen tillkännager för regeringen som sin mening vad i motionen
            anförs om en översyn av miljöbalken.
          </p>
          <p xml:id="i-MRrejw3GSM8zZ9ZkiwPPs1">
            Motiv för vårt förslag
          </p>
          <p xml:id="i-B22WgQP7XtNz6h852rqG1">
            En god miljö för företagande ger fler företag och företagare
            och därmed växande välfärd. Tillväxt ger bättre möjligheter att
            hantera miljöproblem och att ersätta miljöfarliga verksamheter
            med effektivare och bättre fungerande processer. Miljöbalken och
            andra regler måste därför anpassas och ändras så att de inte i
            onödan hindrar och försvårar företag och framför allt småföretag.
            I Karlskoga bedrivs på två olika ställen fiskodling av samme fiskodlare.
            Han producerar sättfisk för vidareuppfödning i den ena anläggningen
            och sättfisk för utsättning i sportfiskevatten, s.k. put-and-take-fisk,
            i den andra. Sedan länge finns ett tillstånd för att producera
            20 ton fisk i tio nätkassar i den kassodling som används för put-and-take-fisk.
            För några år sedan drabbades anläggningen av en fisksjukdom som
            medförde att anläggningen måste saneras. I samband med detta byttes
            alla nätkassar ut och ersattes med tre stycken nya med oförändrad
            produktion. Det har blivit viktigare att kunna erbjuda s.k. troféfisk,
            d.v.s. fiskar som kan vara stora och framför allt har oskadade
            fenor. Därför söktes EU-stöd för, och byggdes i fjol, två ytterligare
            nätkassar vid anläggningen. Avsikten var inte att producera större
            mängd fisk, vilket skulle leda till större miljöbelastning. Avsikten
            är i stället att varje fisk skall få större utrymme, bättre miljö
            och därmed bli vackrare och mer åtråvärd för sportfiskaren. För
            detta är den här personen polisanmäld för brott mot miljöbalken.
            Argumentet från myndigheten är att ”varje ändring av anläggningen”
            kräver nytt tillstånd. Att verksamheten bedrivs inom gällande
            tillstånd såväl vad gäller produktionsvolym som antalet nätkassar
            räcker inte. Vid den andra anläggningen bedrivs produktion i glasfiberbassänger
            och jorddammar. För att minska problemen med höga halter av närsalter
            i vattnet
          </p>
          <p xml:id="i-HkuT8radH97jbjvJdgF8DE">
            21
          </p>
          <pb facs="riksdagen-motions-pdf/data/200001/mot_200001_MJ_0717/mot_200001_MJ_0717-0002.pdf"/>
          <p xml:id="i-5CSPTsyGJkJtm3wf57dLAB">
            2000/01:MJ717
          </p>
          <p xml:id="i-PF3Ec7CcUsM1645VmFXimD">
            12
          </p>
          <p xml:id="i-9rWS4Vt2FTUB9aATQEMcVr">
            byggde personen ett reningsverk innehållande sedimenteringsanläggning
            och en biobädd. Även för detta är fiskodlaren polisanmäld för
            brott mot miljöbalken. Motivet från myndigheten är detsamma. ”Varje
            ändring av anläggningen” sägs kräva tillstånd. Ett annat exempel
            är handelsbolaget L'vitale HB i Borås. Jeronimo Bautista gick
            i fjol en starta-eget-kurs som ordnades av arbetsförmedlingen
            och startade därefter i augusti företaget som sysslar med massage,
            solarium m.m. Jeronimo hade emellertid inte uppmärksammat att
            han var tvungen att göra ”anmälan före ibruktagande av lokal där
            allmänheten erbjuds yrkesmässig «hygienisk behandling”. Då han
            = kontaktades av miljöskyddskontoret tre månader efter start anmälde
            han genast verksamheten. Som skäl för den försenade anmälan säger
            han att han inte visste om att anmälan måste göras och att han
            trodde att han fått all nödvändig information via starta-eget-kursen.
            Resultatet blev nu i stället 5 000 kronor i miljösanktionsavgift
            för det nystartade företaget. Exemplen visar på flera problem
            som framför allt de mindre företagen drabbas av när det gäller
            miljöbalken. En ordning som innebär att varje ändring av en anläggning
            kräver nytt tillstånd leder till byråkrati utan dess like. I praktiken
            omöjliggörs vardagsrationaliseringar och vardagsändringar vilket
            drabbar också arbetet med att förbättra miljön. Prövningen inför
            ett nytt tillstånd leder dessutom till, särskilt i ovanliga produktionsgrenar,
            att företagaren måste lära upp inspektören för att denne ska förstå
            vad verksamheten innebär. Det tar tid, kraft och resurser från
            företaget vilket, speciellt för det lilla företaget, kan bli mycket
            dyrbart. Vi anser att nytt tillstånd borde krävas enbart när verksamheten
            förändras så att det leder till
          </p>
          <p xml:id="i-9X9BwrgichBctj1QLAcRk6">
            påtagliga förändringar för miljön. Det framstår för mig som helt
            orimligt att kräva nytt tillstånd, förenat med en kostsam tillståndsprocess,
            för förändringar som ger bättre miljö. Det riskerar dessutom att
            leda till att myndigheterna överhopas med småfrågor och därmed
            inte orkar med de principiellt viktiga och stora frågorna. Exemplen
            visar också att nystartade företag lätt drabbas av kostsamma extraavgifter
            därför att företagaren inte vetat om myndighetskraven. Det borde
            dels införas möjligheter till undantag när det är uppenbart att
            det är okunskap och inte ovilja som ligger bakom. Det borde dessutom
            tas fram enkla sammanställningar av vilka krav som ställs på olika
            verksamheter för att nya och gamla företagare ska förstå vilka
            krav som ställs. När staten genomför så stora förändringar i regelverken
            som i miljöbalken borde det åläggas en informationsplikt för myndigheterna.
            Det är inte rimligt att hävda att medborgarna skall kunna känna
            till alla nya regler. Exemplen visar också att hela miljöbalken
            borde granskas ur ett småföretagarperspektiv så att inte lagen
            i sig blir ett hinder i arbetet för en bättre miljö.
          </p>
          <p xml:id="i-Nhx7QdHtbG4bGbph1G2x13">
            Stockholm den 26 september 2000
          </p>
          <p xml:id="i-8TNdHA2PF3CFghJEHcyq5G">
            Ola Karlsson (m) Lars Björkman (m)
          </p>
        </div>
      </div>
    </body>
  </text>
</TEI>
