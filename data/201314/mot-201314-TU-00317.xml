<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00317">
  <teiHeader>
    <fileDesc>
      <titleStmt>
        <title>E20</title>
        <author corresp="i-2SnUjYd3qzUQVBobN3u1Yc">av Ulrika Carlsson i Skövde (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>E20</title>
          <idno type="rdwebb">H102T317</idno>
          <rs type="number">T317</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T317/text</ref>
          <ref type="dokument_url_html">http://data.riksdagen.se/dokument/H102T317</ref>
          <ref type="dokumentstatus_url_xml">http://data.riksdagen.se/dokumentstatus/H102T317</ref>
          <ref type="doc">http://data.riksdagen.se/fil/A4D34214-98BA-4402-BFB1-B365BD6543F6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Carlsson i Skövde</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CpFzCyvYwge2C4iMcSJmvZ" type="signed"/>
        <correspContext corresp="i-CpFzCyvYwge2C4iMcSJmvZ">
          <note type="signatory" corresp="i-2SnUjYd3qzUQVBobN3u1Yc"/>
        </correspContext>
        <correspAction type="numbering" xml:id="i-FwpyE9suhhC43MdRUwAgjy">
          <date when="2013-10-07"/>
        </correspAction>
        <correspAction type="submission" xml:id="i-R8TsrmmfRHtStBqizmyRoP">
          <date when="2013-10-03"/>
        </correspAction>
        <correspAction type="transfer" xml:id="i-SJZYZKEi6VvgsTxQy7rqhD">
          <date when="2013-10-02"/>
        </correspAction>
        <correspAction type="assigned" xml:id="i-CUiDbSz5rea9e7JPibbx6S"/>
        <correspContext corresp="i-CUiDbSz5rea9e7JPibbx6S">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-8P9wKGLUPFY9TEKji3LRnL">
            Förslag till riksdagsbeslut
          </head>
          <list style="ol">
            <item xml:id="i-2TmUuMqdLj9btS3DLnFY9f">
              Riksdagen tillkännager för regeringen som sin mening vad som
              anförs i motionen om att bygga om E20 till motorväg.
            </item>
            <item xml:id="i-Bsu224mQMUczmyKYoVRo52">
              Riksdagen tillkännager för regeringen som sin mening vad som
              anförs i motionen om att hela E20 bör få en TEN-klassning, vilket
              skulle påskynda projektering och produktion av den återstående
              delen av E20:s utbyggnad till motorväg mellan Stockholm och Göteborg.
            </item>
          </list>
        </div>
        <div type="motContent">
          <head type="h1" xml:id="i-4u2NeS62EvxX98VqdmaFGY">
            Motivering
          </head>
          <p xml:id="i-3rWSyL9gBDs5ZnWnPQwphU">
            I ett globalt miljöperspektiv med starka krav på klimatförbättringar
            är en långsiktigt hållbar infrastruktur en förutsättning. Rationella
            transportmöjligheter är av särskilt stor betydelse för Sverige
            som har stora avstånd i landet och ett perifert läge i förhållande
            till Europas centrum. Utbyggnaden och anpassningen av infrastrukturen
            bör ske utifrån en flödesstrategi där tyngdpunkten ligger på att
            utveckla de mest betydelsefulla transportstråken.
          </p>
          <p xml:id="i-12ZggBF2RThgSFFnbL6V6Z">
            Statens institut för kommunikationsanalys anger E20 som en av
            Sveriges fyra viktigaste transportvägar, som är av extra stor
            betydelse inför framtiden (Stråkanalyser för godstransporter).
          </p>
          <p xml:id="i-LGaVvv74tQ51xxj77gEZGs">
            En tung instans, Näringslivets Transportråd, har nyligen lämnat
            sitt svar på Trafikverkets förslag till nationell plan för transportsystemet
            2014–2025. Näringslivets Transportråd betonar att det är av största
            vikt att huvudstråken i det svenska vägtransportsystemet håller
            en hög standard. Det gäller särskilt vägstråk med en hög andel
            tung trafik. Det är ett känt faktum att till exempel E20 mellan
            Örebro och Göteborg är behäftad med effektivitets- och kapacitetsproblem
            som behöver åtgärdas genom en uppgradering till motorvägsstandard
            för att reducera störningar och olycksrisker.
          </p>
          <p xml:id="i-DDxYg5bDenxNqh8366LeKR">
            E20 genom Skaraborg är den svagaste länken mellan Stockholm och
            Göteborg. Motorvägen mellan Sveriges två största städer behöver
            förverkligas. Det skulle även ge förutsättningar för en mer klimateffektiv
            trafik till och från Göteborgs hamn.
          </p>
          <p xml:id="i-EM8QpZhUsbSgJVBd7cRM66">
            E20 är Sveriges viktigaste vägförbindelse för transporter mellan
            västkusten och Bergslagen/Mälardalen/Stockholmsområdet. Dessutom
            fungerar E20 som förbindelseled för transittrafik mellan Finland
            och Danmark och vidare till europeiska kontinenten via Nordens
            enda transoceana hamn – Göteborgs hamn. Västsverige är en av landets
            viktigaste tillväxtregioner. Sveriges fyra viktigaste exportindustrier,
            verkstads-, transport-, kemi- och tekoindustrin, står tillsammans
            för en majoritet av Sveriges export. Dessa industrier är transportintensiva
            och starkt beroende av en effektiv fyrfältsväg.
          </p>
          <p xml:id="i-4HNsvH4r2QJEMMAedKvKMN">
            Inom en radie av 30 mil från Göteborg finns hälften av Skandinaviens
            industrikapacitet, och en stor del av Sveriges totala hamngodsflöde
            passerar Göteborgs hamn. Transporter till och från hamnen sker
            i huvudsak genom transporter på E20. Kring E20 finns många företag
            som är beroende av snabba kommunikationer. De stora företagens
            syn på E20 visar att vägen inte alls uppfyller kraven rörande
            leveransprecision och säkerhet. En utebliven satsning skulle utan
            tvekan innebära en systematisk utflyttning av de mest betydande
            företagen till länder som bättre kan tillgodose deras krav på
            infrastruktur. Näringslivet är beroende av E20 för sin utveckling
            och konkurrenskraft där bland annat trafiksäkra och pålitliga
            transporter har stor betydelse.
          </p>
          <p xml:id="i-FLS4dA4XZeooubd8uJ6xtH">
            E20 genom Västergötland är enligt Trafikverket Sveriges allra
            farligaste väg. Trafiksäkerhetsdirektör Tingvall benämner i en
            artikel i Motormännens tidning vägen som Sveriges dödstätaste,
            och bara på sträckan mellan Alingsås och Örebro har 14 personer
            dött och 50 skadats svårt de senaste åren. Den allvarliga olycksbilden
            beror framför allt på att sträckan utgör en huvudled för tunga
            transporter mellan Stockholm och västkusten kombinerat med långsamgående
            fordon och många plankorsningar. Dessutom påverkar självklart
            vägens dåliga profil med många nivåsvackor olycksstatistiken.
            En motorvägs- och fyrfältsstandard skulle, enligt Trafikverket,
            reducera antalet dödade och skadade med 350 personer på fem år.
          </p>
          <p xml:id="i-Hp3r8A94rMbAVw4kaStR95">
            Allt fler vajerräcken och ett stort och ökande antal fartkontrollkameror
            skapar en ryckig och miljöovänlig trafik. Ur ett miljöperspektiv
            skulle en ombyggnad medföra positiva klimatföljder. En modernt
            utbyggd väg med mindre kuperad profil bidrar till jämnare trafik.
            En motor- och fyrfältsväg skulle innebära en jämnare hastighet
            utan upprepade inbromsningar och accelerationer. Detta innebär
            också mindre avgas- och koldioxidutsläpp. Dessutom transporteras
            mycket farligt gods på E20, vilket är ett starkt skäl för att
            öka säkerheten.
          </p>
          <p xml:id="i-V1gzmeZJbu1ir8eEaCvxhh">
            E20 är klassad av EU som TEN-väg (Trans-European Network) från
            Stockholm ner till Örebro. Resterande del av E20 från Örebro till
            motorvägen före Göteborg bör av EU klassas som TEN-väg. E20 är
            Sveriges och även en av Finlands viktigaste transportleder till
            Göteborgs hamn. Med hela E20 klassad som TEN-väg utgår visst ekonomiskt
            stöd från EU för projektering och utbyggnad.
          </p>
          <p xml:id="i-49HYghRDvUyzA2mFKGX2GG">
            Regeringen bör ta initiativ till att hela E20 genom Sverige av
            EU får TEN-klassning och därmed påskynda projektering och produktion
            av den återstående delen av E20:s utbyggnad till motorväg mellan
            Stockholm och Göteborg.
          </p>
        </div>
        <div type="motSignatures">
          <list>
            <item xml:id="i-GjzdgykrgRroLv244Uur25">
              Ulrika Carlsson i Skövde (C)
            </item>
          </list>
        </div>
      </div>
    </body>
  </text>
</TEI>
