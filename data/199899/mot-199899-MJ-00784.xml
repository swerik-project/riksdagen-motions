<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0784/mot_199899_MJ_0784-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ784 MJ784
          </p>
          <p>
            Motion till riksdagen
          </p>
          <p>
            1998/99:MJ784
          </p>
          <p>
            av Johnny Gylling (kd) Polenkabeln
          </p>
          <p>
            Regeringen har godkänt att en elkabel mellan Polen och Sverige
            får angöras i Karlshamns kommun i Blekinge. Trots många protester
            från oroliga människor, organisationer samt flera partier i Blekinge
            har regeringen gett sitt tillstånd. Den största oron gäller om
            vandringsfisken störs av magnetfälten, om fisketrålarna kommer
            att fastna i kabeln eftersom den ej kan spolas ned på långa sträckor,
            men även risken att de försurande nedsläppen kommer att öka på
            grund av att Sveriges import av s.k. brunkols- el kan öka. Boverket
            som är en tung remissinstans sade nej till kabeln med skälet att
            projektet strider mot naturresurslagen. Trots att vattendom ej
            finns, har man börjat med anläggningsarbeten. Den tekniska lösningen
            av den senast föreslagna kabeln torde vara bättre än den första
            men ännu återstår ovissheter om hur fiske- och växtlivet kommer
            att påverkas i den känsliga skärgårdsmiljön. I Skärgårdsutredningen
            kan läsas: ”De svenska havs- och insjöskärgårdarna är unika. Bara
            på några få andra ställen på jorden, t.ex. i Finland och utanför
            Skottland finns det skärgård.” Miljönämnden i Karlshamn har inte
            godkänt den nya kabeln med hänsyn till ”försiktighetsprincipen”.
            Jag bedömer deras beslut vara helt i Agenda 21:s anda. Just nu
            pågår också arbete i skärgårdslänen, bl.a. i Blekinge, att på
            regeringens uppdrag ta fram miljöprogram för skärgårdarna. I direktiven
            skriver miljöministern följande: ”Programmen bör redovisa: e viktiga
            skyddsvärda miljöer för skärgårdsfisket e behov av fiskevårdsåtgärder
            + åtgärder som kan vidtas för att bibehålla eller utveckla skärgårdsfiskets
            lönsamhet som kust- och turistfiske”
          </p>
          <p>
            Jag kan bara konstatera att miljöarbetet går i otakt med regeringens
            påskyndan av arbetet med att förlägga Polenkabeln till Blekinge
            skärgård. Detta riskerar bli ett experiment både med naturen och
            med demokratin som insats. Om det inte nu går att stoppa kabelns
            förläggning, så måste i alla fall riksdagen se till att miljöhänsynen
            blir den största möjliga i detta projekt. Demokratifrågorna i
            sammanhanget behöver också på olika sätt belysas efter denna för
            Blekinge smärtsamma process.
          </p>
          <pb facs="riksdagen-motions-pdf/data/199899/mot_199899_MJ_0784/mot_199899_MJ_0784-0002.pdf"/>
          <p>
            Hemställan Mot. 1998/99MJ784
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om att
            regeringen noggrant skall följa miljökonsekvenserna i anledning
            av beslutet om Polenkabeln.
          </p>
          <p>
            Stockholm den 28 oktober 1998
          </p>
          <p>
            Johnny Gylling (kd)
          </p>
        </div>
      </div>
    </body>
  </text>
</TEI>
