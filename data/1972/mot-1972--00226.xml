<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00226">
  <teiHeader>
    <fileDesc>
      <titleStmt>
        <title>om stöd till privat alkoholist- och narkomanvård.</title>
        <author>av herrar Henmark och Nelander</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om stöd till privat alkoholist- och narkomanvård.</title>
          <idno type="rdwebb">FV02226</idno>
          <rs type="number">226</rs>
          <ref type="dokument_url_text">http://data.riksdagen.se/dokument/FV02226/text</ref>
          <ref type="dokument_url_html">http://data.riksdagen.se/dokument/FV02226</ref>
          <ref type="dokumentstatus_url_xml">http://data.riksdagen.se/dokumentstatus/FV02226</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TkQYUfaqKqtshh9bgzavdb</idno>
            <name>MARTIN HENMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-PyiwQBpejCpREAaq6BBAgf</idno>
            <name>ERIC NELANDER</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QaDR6sCoe4vL1RdLphyibD" type="signed"/>
        <correspContext corresp="i-QaDR6sCoe4vL1RdLphyibD">
          <note type="signatory" corresp="i-TkQYUfaqKqtshh9bgzavdb"/>
          <note type="signatory" corresp="i-PyiwQBpejCpREAaq6BBAgf"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__226/mot_1972__226-001.pdf"/>
      <fw xml:id="i-SpBds46v1qZEa77K5G4Tyn">
        Mot. 1972:226 8
      </fw>
      <div xml:id="i-9cuz19Dpx6sGRw2gWScQH4" type="motHeader">
        <div xml:id="i-iuk4ztSTFzeSTbejjroZA" type="motTitle"/>
        <div xml:id="i-7RdYCfK9UsD6dx51NhneSy" type="motSubmissionInfo"/>
      </div>
      <div xml:id="i-UYePdt1DkBXsytCPVckquM" type="motBody">
        <div xml:id="i-VZg6CDBVhn1UHEQnXVTTnQ">
          <p xml:id="i-NrnXB8G1pVr9GLFXfmFEda">
            Nr 226
          </p>
          <p xml:id="i-RLASH61gyd41BwmvUay1e5">
            av herrar Henmark och Nelander om stöd till privat alkoholist-
            och narkomanvård.
          </p>
          <p xml:id="i-Y6vAxokfu8Y4YnFLsFRDvE">
            Alkohol- och narkotikabruket utgör ett av vårt samhälles allvarligaste
            ungdomsproblem. Trots den förda alkoholpolitiken, som åtminstone
            teoretiskt har till uppgift att förhindra missbruk av alkohol,
            och trots polismyndigheternas ansträngningar för att hindra tillgång
            till narkotika synes antalet alkohol- och narkotikamissbrukare
            öka. Särskilt i stor- städerna har många ungdomar hamnat i ett
            beroende, som de icke kan göra sig kvitt. Begäret är ofta så tvingande,
            att offret hänsynslöst kan göra vad som helst bara för att få
            behovet tillfredsställt. Då vederbörande saknar pengar för inköp,
            begår han ofta brott för att skaffa inköpsmöjlig- heter och hamnar
            därmed i allmänhet hos polisen, för att så småningom överlämnas
            till kriminalvård. Samtliga berörda samhällsorgan nedlägger såvitt
            kan bedömas ett utomordentligt omsorgsfullt och också kostnads-
            krävande arbete för att omhändertaga, rehabilitera och till samhälls-
            gemenskapen återföra skadade individer. Trots dessa insatser synes
            utsikterna att nå reella resultat vara begränsade. Återfallsfrekvensen
            är betydande. Från flera håll har omvittnats att rent personligt
            engagemang för varje individ nästan är en förutsättning för resultat.
            Självfallet är detta knappast genomförbart inom den institutionella
            kriminalvården. Vid sidan om och i vissa fall i samarbete med
            de samhälleliga institutionerna verkar frivilliga föreningar och
            enskilda i syfte att söka upp människor, som hamnat i ”träsket”,
            vårda och om möjligt rehabilitera dem. Drivkraften till deras
            insats är av kristen eller ideell natur. Målsättningen är att
            hjälpa människor för människans egen skull. Frivilligt söker man
            nå de alkohol- och narkotikaskadade utan andra avsikter än att
            hjälpa. Man söker föra in dem i en mänsklig, värmande gemenskap,
            man söker ordna deras materiella problem (mat, kläder, bostad)
            och man söker bereda dem en skyddande, läkande miljö. I flera
            fall har också en religiös upplevelse lett till full befrielse
            från alkohol- och narkotikabegär. Ett par exempel kan belysa frågan:
            Levi Pethrus stiftelse för filantropisk verksamhet har sedan 1967
            på sina olika hem omhändertagit och vårdat 600 personer. Av dessa
            har enligt uppgift en fjärdedel helt rehabiliterats, en andra
            fjärdedel är på god väg, den tredje fjärdedelen har visat viss
            bättring medan den sista fjärdedelen icke visar prov på bättring.
            Stiftelsen har för sin verksamhet årligen fått stöd av allmänna
            medel med ca 300 000 kr. men kostnaden utgör ca 5 000 000 kr.,
            varför bl. a. genom frivilliga gåvor insamlats ca 2 200 000 kr.
            Om ekonomin medgav skulle verksamheten kunna ut- vidgas. Stiftelsen
            Ungdomskontakt redovisar årliga kontakter med omkring 700 ungdomar
            av vilka 200 beräknas bli helt rehabiliterade. Tyvärr måste
          </p>
          <pb facs="riksdagen-motions-pdf/data/1972/mot_1972__226/mot_1972__226-002.pdf"/>
          <fw xml:id="i-XgxiT6fC6npoV3n4Ygkn6w">
            Mot. 1972:226 9
          </fw>
          <p xml:id="i-GXDKYR4tTWBBTVqpTHT8N9">
            denna verksamhet avvecklas från den 1 januari 1972 på grund av
            bristande ekonomiska möjligheter. Fru Eva Fjällby-Odhner har sedan
            1969 i samarbete med frivilliga medarbetare arbetat bland narkotikaskadade
            i Stockholm. Sedan den 1 januari 1971 har hon åtnjutit stöd av
            Immanuelskyrkans församling tillhörande Missionsförbundet i Stockholm.
            Under detta år beräknas sex personer ha rehabiliterats i samband
            med hennes verksamhet. Frälsningsarméns verksamhet är alltför
            välkänd för att behöva nämnas. Nämnas kan emellertid att sedan
            många år tillbaka Frälsningsarmén haft t.ex. en uppsökande och
            hjälpande verksamhet på detta område i Stockholm — tidigare Vegagatan
            och nu inackorderingshem på Söder. Här kan unga flickor härbärgeras
            i en större våning. Där tjänstgör tre personer. Ovanstående utgör
            bara enstaka exempel. Det finns många liknande verksamheter både
            i Stockholm och på andra platser, kanske icke lika kända men väl
            effektiva. I nuläget är det angeläget att alla goda krafter mobiliseras
            för att minska skadorna av alkohol- och narkotikamissbruk -— detta
            framför allt för att rädda människor, som håller på att duka under.
            Även ur samhällsekonomisk synpunkt torde emellertid starka skäl
            kunna anföras för att bibehålla och om möjligt ytterligare vidga
            den verksamhet, som dessa frivilliga krafter utgör. Att vårda
            en alkohol- och narkotikaskadad kostar samhället betydande belopp
            (enligt uppgift i kriminalvårds- styrelsens faktaskrivelse 140
            kr./dag eller ca 50000 kr. per år och vårdtagare) — att gå miste
            om en individs produktiva insats är en förlust för samhället.
            Sammanlagt tillföres därför samhället icke obetydliga belopp för
            varje individ som blir rehabiliterad. Även om vi i första hand
            vill framhålla det rent medmänskliga ansvaret som den bärande
            grunden för här antytt uppsökande, vårdande och rehabiliterande
            arbete, måste dock även framhållas den rent ekonomiska vinst samhället
            gör genom varje rehabiliterad narkoman eller alkoholist. Det finns
            därför starka skäl att stödja dessa frivilliga krafter så att
            de kan fortsätta och om möjligt utvidga sitt arbete. Stödet bör
            enligt vårt förmenande utgå efter motiverad framställning och
            dess storlek bedömas från fall till fall. Från socialhuvudtiteln
            utgår nu anslag för Bidrag till Länkrörelsen m. m., som i årets
            statsverksproposition föreslås omfatta 2 600 000 kr. Vi vill föreslå
            att för motsvarande stöd till kristna och ideella organisationer
            för just detta arbete ett anslag å I 000 000 kr. ställes till
            socialstyrelsens förfogande. Med hänsyn till ovanstående hemställer
            vi att riksdagen beslutar att 1 000 000 kronor ställes till social-
            styrelsens förfogande för i motionen angivet ändamål.
          </p>
          <p xml:id="i-VCXkimEkbA8yGR3rmyvaN1" type="date">
            Stockholm den 20 januari 1972
          </p>
          <p type="signatureBlock" id="i-W5YEu7CGVfJ4paW4Pxgbb7">
            MARTIN HENMARK (fp) ERIC NELANDER (fp)
          </p>
        </div>
      </div>
    </body>
  </text>
</TEI>
