<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00299">
  <teiHeader>
    <fileDesc>
      <titleStmt>
        <title>Förändringar av TRIPS-avtalet</title>
        <author corresp="i-43NmWWYd8vEgZrkoXWWCXx">av Rosita Runegrund (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förändringar av TRIPS-avtalet</title>
          <idno type="rdwebb">GU02N299</idno>
          <rs type="number">N299</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N299/text</ref>
          <ref type="dokument_url_html">http://data.riksdagen.se/dokument/GU02N299</ref>
          <ref type="dokumentstatus_url_xml">http://data.riksdagen.se/dokumentstatus/GU02N299</ref>
          <ref type="doc">http://data.riksdagen.se/fil/EDC5AEE0-64BE-41BD-A5CF-358698C3D1EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wh8ese5HWtDyYFRReXtCfr" type="signed"/>
        <correspContext corresp="i-Wh8ese5HWtDyYFRReXtCfr">
          <note type="signatory" corresp="i-43NmWWYd8vEgZrkoXWWCXx"/>
        </correspContext>
        <correspAction xml:id="i-WggrLLWCmq5Pn8Xbc4AaRm" type="referral">
          <date when="2006-11-07"/>
        </correspAction>
        <correspAction xml:id="i-M2Vg3b7Kr4MEnPdJ8zwbeA" type="dismissal">
          <date when="2006-11-07"/>
        </correspAction>
        <correspAction xml:id="i-QJi8dUMrCqt2fpBqiQBHMt" type="numbering">
          <date when="2006-11-02"/>
        </correspAction>
        <correspAction xml:id="i-US78T3oDStnETMa4JqJZUv" type="submission">
          <date when="2006-10-31"/>
        </correspAction>
        <correspAction xml:id="i-VqqSyD6XzVEspxqhAuHeWG" type="transfer">
          <date when="2006-10-31"/>
        </correspAction>
        <correspAction xml:id="i-LB227xKy9abwebP3eAx8s" type="assigned"/>
        <correspContext corresp="i-LB227xKy9abwebP3eAx8s">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-16SYbYGCAcDXnRwHKEdqVC" type="motBody">
        <div xml:id="i-Mbf5Gk5qss1LersXYAjdGV" type="motProposal" subtype="förslag">
          <head xml:id="i-44KCWWBYn3ypyBJuGaA9Ac">
            Förslag till riksdagsbeslut
          </head>
          <p xml:id="i-FAhfyUf3fWtVeB2HF9b32b">
            Riksdagen tillkännager för regeringen som sin mening vad i motionen
            anförs om fattigdomssjukdomar och behov av en översyn av TRIPS-avtalet.
          </p>
        </div>
        <div xml:id="i-8BgwuS62mY5Zugv4virLSb" type="motContent">
          <head xml:id="i-SViC5E7yackoymLKpZ1arm" type="h1">
            Förändringar av TRIPS-avtalet
          </head>
          <head xml:id="i-JGQcKuPkTULg7DCb4XUWNw" type="h1">
            Motivering
          </head>
          <p xml:id="i-85NfxpEV9Tgw2FFFigrvdm">
            Sjukdom och ohälsa är ett dominerande problem som både är en
            orsak till och ett resultat av den fattigdom vi ser i världen
            i dag. Att utrota fattigdomen i världen är en av mänsklighetens
            främsta politiska, ekonomiska och moraliska utmaningar. Andelen
            av befolkningen i låg- och medelinkomstländerna som årligen dör
            i smittsamma sjukdomar är sex gånger högre än i höginkomstländerna.
            Varje år dör 1415 miljoner människor bara av s.k. försummade sjukdomar,
            t.ex. sömnsjuka, snäckfeber, denguefeber och burulisår. Hiv/aids-epidemin
            har orsakat den enskilt största tillbakagången i mänsklig utveckling
            i mänsklighetens historia, och har i vissa länder praktiskt taget
            utplånat hela generationer eller drastiskt minskat deras möjligheter
            att bidra till utvecklingen av samhället.
          </p>
          <p xml:id="i-G9EjL8cWb6EkVMy6Gfudvg">
            Miljontals fattiga människor har tyvärr inte tillgång till fullgod
            kost, rent dricksvatten, sanitära boendeförhållanden, en säker
            arbetsmiljö och andra fak­to­rer som bidrar till de goda levnadsförhållanden
            som är en första förutsättning för god hälsa. Kvinnor och barn
            är särskilt utsatta. Situationen förvärras ytterligare av att
            många fattiga länder har svaga sjukvårdsstrukturer, brist på sjukvårdspersonal,
            dåligt fungerande distributionskanaler för mediciner och många
            andra problem som i första hand måste hanteras av landets egna
            myndigheter.
          </p>
          <p xml:id="i-EkjodQcGCWmr5TDqXQJSvX">
            Många liv skulle kunna räddas om de drabbade människorna hade
            bättre tillgång till mediciner. Skälen till att människor saknar
            tillgång till mediciner som kan rädda liv är många. För flera
            sjukdomar som företrädesvis drabbar människor i utvecklingsländer
            finns ännu inga säkra och effektiva läkemedel, eftersom det inte
            lönat sig för företag att satsa på forskning och utveckling av
            läkemedel för dessa sjukdomar. I de fall där läkemedel finns är
            priserna ofta långt över vad fattiga människor eller den offentliga
            vården har råd att betala.
          </p>
          <p xml:id="i-4YD5JzucXxRZ43YntcKAWe">
            På båda dessa områden forskning och utveckling och prissättningen
            på läkemedel måste rika länder och internationella organisationer
            ta sitt ansvar och göra allt som står i deras makt för att säkerställa
            att världens fattiga människor får tillgång till mediciner.
          </p>
          <p xml:id="i-NjMEK2K7bTiNrZUeLcZAxK">
            Att få tillgång till mediciner är en grundläggande mänsklig rättighet
            enligt FN:s konvention om ekonomiska, sociala och kulturella rättigheter.
            Inom FN:s millenniemål har världens länder själva satt ett delmål
            om att i samarbete med läkemedelsföretag, tillhandahålla livsviktiga
            läkemedel till överkomliga priser i utvecklingsländer. Genom Politiken
            för global utveckling (PGU) har Sverige åtagit sig att stödja
            de fattiga ländernas kamp mot ohälsan och se till att fattiga
            människor får tillgång till läkemedel till rimliga kostnader.
          </p>
          <p xml:id="i-QmtwvqqnMqB5TtF6821oCn">
            Ett av de hinder som finns för att realisera dessa mål, och som
            rika länder såsom Sverige har stor möjlighet att undanröja, är
            de hinder som skapas av patentavtalet trade related intellectual
            property rights (TRIPS) inom Världs­han­delsorganisationen (WTO).
            Regler för att skapa starka produktpatent har avsevärt försvårat
            fattiga länders möjligheter att tillverka och importera generiska
            kopior av livsavgörande mediciner, vilket också påverkat tillgången
            till läkemedel för många fattiga människor. Det har i ett flertal
            analyser framhållits att TRIPS är obalanserat och riskerar att
            komma i konflikt med de mänskliga rättigheterna. Effekterna av
            TRIPS-avtalet har varit föremål för ett halvt decennium av förhandlingar
            och ofta framställs det som om de tidigare problemen med t.ex.
            produktionen av generiska läkemedel nu är lösta. Men ännu har
            inte en enda patient kunnat dra någon fördel av de beslutade förändringarna.
          </p>
          <p xml:id="i-9qYARGHcTGLWnQKi98b2Eu">
            Sverige bör i kraft av sin medverkan i internationella projekt
            och institutioner verka för att nya medicinska produkter och metoder
            som utvecklas med stöd av offentliga medel och som kan användas
            i kampen mot fattigdomssjukdomar och är av betydelse för fattiga
            människor, görs brett tillgängliga för tillverkning, distribution
            och vidareutveckling.
          </p>
          <p xml:id="i-FrEXJTQu6APwd2jLGkY5SQ">
            Sverige bör också verka inom EU för snabbast möjliga revidering
            av EU:s förordning om tvångslicensiering av läkemedel, med målet
            att den ska erbjuda så enkla och snabba möjligheter till tvångslicensiering
            som TRIPS-avtalet över huvud taget tillåter.
          </p>
          <p xml:id="i-A5DLC4nom3XzEKDJaYnkB1">
            Sverige bör också verka för en omfattande utvärdering och revision
            av TRIPS för att garantera att avtalet inte står i konflikt med
            de mänskliga rättigheterna. Sverige ska tydliggöra att FN:s konventioner,
            i eventuella fall av konflikt, står över de globala handelsregelverken.
            Sverige bör stödja utvecklingsländernas kapacitet att analysera
            sin situation, att utarbeta nationella lagar som är anpassade
            efter deras egna behov och att försvara sina intressen i deras
            förhandlingar i olika internationella organisationer.
          </p>
        </div>
        <div xml:id="i-Fk72MuG2tcZP4iXSyKuecj" type="signatureBlock">
          <list xml:id="i-M1gcbD2e899HKgX74qf6PL">
            <item xml:id="i-9KAjwrbfC1iVzbAK7zuXNx" who="i-43NmWWYd8vEgZrkoXWWCXx" type="signature">
              Rosita Runegrund (kd)
            </item>
          </list>
        </div>
      </div>
    </body>
  </text>
</TEI>
