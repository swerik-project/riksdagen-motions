<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00160">
  <teiHeader>
    <fileDesc>
      <titleStmt>
        <title>Ändring i tullagen (1973:670), m. m. (prop. 1984/85:50)</title>
        <author>Gunnar Biörck i Värmdö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändring i tullagen (1973:670), m. m. (prop. 1984/85:50)</title>
          <idno type="rdwebb">G802160</idno>
          <rs type="number">160</rs>
          <ref type="dokument_url_text">http://data.riksdagen.se/dokument/G802160/text</ref>
          <ref type="dokument_url_html">http://data.riksdagen.se/dokument/G802160</ref>
          <ref type="dokumentstatus_url_xml">http://data.riksdagen.se/dokumentstatus/G802160</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction xml:id="i-SicgPLuF5MSD9qX1TbsqgF" type="signed"/>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__160/mot_198485__160-001.pdf"/>
      <fw xml:id="i-J9dZXxGaEGEAPacfYReieA">
        Mot. 1984/85:160 2
      </fw>
      <div xml:id="i-FMp8JGGHU6aRYMpo3TFDkg" type="motHeader">
        <div xml:id="i-PHuuUZ8U8ScW7eUZVbCLij" type="motTitle"/>
        <div xml:id="i-7GEuPEDoNx2tdAAwSEqQYN" type="motSubmissionInfo"/>
      </div>
      <div xml:id="i-Lb5eUX7LAb2paDe4kMqWNo" type="motBody">
        <div xml:id="i-7RRcuzVpD8HPivABpc41d2">
          <p xml:id="i-CRjpsLhCiPEJ6dY9WrEvbE">
            Mot. 1984/85
          </p>
          <p xml:id="i-LpV2F5SDmWCbDGN2rSYyHN">
            160—163 Motion
          </p>
          <p xml:id="i-Vi8juEsFczezktSTCTLXhH">
            1984/85:160
          </p>
          <p xml:id="i-LfaNy1K1VwMr1w5NoaWmm3">
            Gunnar Biörck i Värmdö Ändring i tullagen (1973:670), m. m. (prop.
            1984/85:50)
          </p>
          <p xml:id="i-JFgnYEiA9HVeYJTr5p7hnS">
            Vid resandes ankomst till Sverige passerar vederbörande en tullstation.
            Dess personal är betrodd med att upptaga tull samt, i förekommande
            fall, — vilket dock vanligen inte framgår av skylten — äver skatter
            och avgifter. Vad som är skatter och vad som är avgifter omges
            i gällande författningar — för att inte tala om tullnärers och
            resandes verklighet — med en slöja av total obegriplighet. Sålunda
            talar tullagens 2 $ om ”tull, skatt och annan införselavgiff”,
            mellan 18 $ enbart talar om ”tull och annan införselavgift”. Den
            sedan 1973 alltjämt gällande instruktionen för tullverket säger
            i sin 2 $ att ”tullverket har till uppgift att debitera, uppbära
            och redovisa tull samt vissa skatter och andra (!) avgifter”.
            Redan i den följande paragrafen (3 $) kan man däremot läsa formuleringen
            ”tull, andra avgifter samt skatter”. I lagen om straff för varusmuggling
            1960:418 anges att straff för varusmugg- ling kan utmätas betr.
            ”gods, för vilket tull eller annan allmän avgift skall erläggas”.
            Ytterligare en variant finns i ”lagen om betalningssäkring för
            skatter, tullar och avgifter” (1978:880). I själva verket är det
            naturligtvis enligt regeringsformen helt klart att (statlig) skatt
            är något som riksdagen ensam beslutar, medan avgifter kan beslutas
            såväl av riksdagen som av regeringen eller, efter bemyndigande,
            av annan myndighet. Det är också klart att tullstationer har att
            ombesörja utkrävande av såväl tull som skatter resp. avgifter.
            Det gäller då att hålla tungan rätt i mun och veta vilket som
            är det ena, andra eller tredje. Detta är inte så lätt — vilket
            bl. a. riksrevisionsverket nyligen understrukit — därför att en
            del pålagor, som kallas ”avgifter” i själva verket till sin natur
            är skatter, men en sak är alldeles klar: det som verkligen kallas
            skart är alltid skatt och aldrig en ”avgift”. Hur skall då den
            till landet och närmaste tullstation anlända resenären veta om
            han skall betala tull, skatt eller avgifter för något som han
            medför i bagaget? Om han har turen att få i sin hand en av tullverket
            utfärdad röd-grön broschyr kan han då läsa sig till vilka regler
            som gäller för tull resp. avgifter. Om skatter nämns emellertid
            ingenting i broschyren. Det är då inte lätt att förstå att han
            i själva verket kanske visserligen inte skall betala vare sig
            tull eller avgifter men däremot ”moms” för något han medför. ”Moms”
            är nämligen inte en avgift utan en skatt — ”mervärde- skatt”.
            Härom har broschyren ingenting att förmäla och inte heller upply-
            ser ”Tull”-skylten om att myndigheten i fråga också är en underavdelning
            av skatteväsendet. Det är därför naturligt att den som vet med
            sig att en personlig tillhörighet, som han medför, inte är tullpliktig
            enligt broschy-
          </p>
          <p xml:id="i-FibqvqiUEGwkZ8S2aQ1Sey">
            I Riksdagen 1984/85. 3 saml. Nr 160—163
          </p>
          <pb facs="riksdagen-motions-pdf/data/198485/mot_198485__160/mot_198485__160-002.pdf"/>
          <p xml:id="i-313VhnJU5D1dZ3qc5Z5nmE">
            rens anvisningar går på ”grönt” i medvetande om att han handlar
            i lagens anda. Men se — det är just vad han inte tycks göra! För
            om han då inkallas till visitation, så bekräftas visserligen att
            han i avseende på tull är i sin fulla rätt att gå på ”grönt” men
            som potentiellt momspliktig skulle han ha gått på ”rött”. Därom
            lämnar dock informationsbroschyren ingen upplysning — ty ”moms”
            faller inte under begreppet ”avgifter” utan är en skatt, till
            yttermera visso en skatt med en förledande benämning, både i folkmun
            och i statligt utgivna broschyrer: ” Momsbroschyren 1983”. Det
            heter näm- ligen inte ”moms” utan mervärdeskatt — ”oms:et” i ”moms”
            är en ord- smitta från föregångarens benämning ”omsättningsskatt”,
            dvs. något som betalas i samband med ”omsättning” eller, med ett
            finare ord, ”transaktio- ner”. Men att bära med sig en egen tillhörighet,
            som inte är avsedd för försäljning, kan vanliga människor knappast
            betrakta som en transaktion, även om man därvid råkar överskrida
            en gräns. Däremot skulle vederbö- rande sannolikt lättare kunna
            förstå om tullen avkrävde honom eller henne tull för föremålet
            i fråga. Om vederbörande emellertid hade varit förtänksam nog
            att utöver tull- verkets felaktiga broschyr även fördjupa sig
            i den av riksskatteverket utgivna 60-sidiga ”Momsbroschyren” skulle
            han ha funnit (s. 67) att ”Momsen är en statlig omsättningsskatt.
            Den som yrkesmässigt omsätter skattepliktig vara eller tjänst
            inom landet är skattskyldig. Vid import tar tullverket ut momsen
            och den erläggs i samma ordning som gäller för tull.” Ingen vanlig
            människa som läser detta kan förstå att den tredje meningen även
            gäller sådan ”import”, som inte avser ”omsättning”, sådan den
            defi- nieras i de två första meningarna. Över huvud taget är för
            vanliga männi- skor orden ”export” och ”import” kommersiella termer
            inte applicerbara på privatlivet. (Om jag tar med mig julklappar
            till mina barnbarn i utlandet anser jag mig inte därmed bedriva
            någon ”export”.) Om man sedan går vidare i momsbroschyren finner
            man under kapitel- rubriken 15: Importbeskattningen bl. a. följande:
            ”Skattskyldig är den som anger en vara till förtullning (tullskyldig).”"
            Men om ”varan” inte skall anges till förtullning, därför att det
            inte är någon tull på den, så borde den uppenbarligen enligt riksskatteverkets
            broschyr inte heller vara moms- pliktig. Men ack, förliten Eder
            icke uppå furstar, ej heller på generaldirek- törer, vare sig
            i riksskatteverket eller — än mindre! — i generaltullstyrel- sen!
            För även om man inte är tullskyldig så tycks man ändå kunna vara
            momsskyldig. Om detta tycks enligt en tingsrättsdom även vara
            fallet om den ”vara” man för in, för sitt personliga bruk, lagligen
            skulle ha varit befriad från moms, om den hade förvärvats i Sverige
            — detta trots att vederbörande departementschef i proposition
            nr 100 år 1968 (s. 43) uttalat
          </p>
          <p xml:id="i-VETCEUHfseLNv1LtipJ1fv">
            + Se proposition 1984/85:50 s. 23: ”Någon allmän föreskrift om
            vem det åligger att ange en vara till förtullning finns inte.”
          </p>
          <pb facs="riksdagen-motions-pdf/data/198485/mot_198485__160/mot_198485__160-003.pdf"/>
          <p xml:id="i-5s86UAHT8vxXC3aLXyEMJm">
            ww
          </p>
          <fw xml:id="i-CSpxvfEhBCnt931t8WXZP5">
            Mot. 1984/85:160
          </fw>
          <p xml:id="i-KE5xXhZs7doviXLugZySo">
            att mervärdeskatten skall tas ut ”enligt samma grunder som gäller
            för skattepliktig omsättning inom landet”. Mot bakgrunden av det
            anförda anser jag det i klarhetens intresse ofrånkomligt att begreppet
            ”annan införselavgift” i förslaget till lag om ändring i tullagen
            omformuleras så att det klart framgår att tullöver huvud taget
            inte är en avgift utan till sin natur antingen en skatt — eller
            ett begrepp i och för sig — och därför inte kan förenas med ordet
            ”annan” avgift, att begreppet ”avgift” inte begagnas om man därmed
            även avser mervärdeskatt, samt att klarhet skapas i frågan om
            den som för en viss ”vara” för vilken han inte är skyldig att
            betala tull och därför inte är tullskyldig” likväl skall vara
            skyldig att betala mervärdesskatt. Om så är fallet måste inte
            blott — under alla omständigheter — tullens röd-gröna broschyr
            göras om och därtill också tillämpliga delar av riksskatteverkets
            ”moms”-broschyr revideras, utan också gällande lagstiftning och
            utfärda- de föreskrifter generellt överses med hänsyn till nödvändigheten
            av en korrekt terminologi. Med hänvisning till det anförda hemställs
            1. att riksdagen reviderar den i proposition 1984/85:50 föreslagna
            lagtexten på sätt som anges i motionen,
          </p>
          <p xml:id="i-FocBPH33eZKzLZUVMhvgwD">
            N
          </p>
          <p xml:id="i-DsRbLbRtFXBDnGNEP2VEhN">
            att riksdagen som sin mening ger regeringen till känna vad som
            i motionen anförs om nödvändigheten av skyndsam översyn av lagar,
            förordningar och verkställighetsföreskrifter samt infor- mationsbroschyrer
            avseende tullar, skatter och avgifter vid in- försel till riket
            så att en korrekt terminologi konsekvent kommer till användning
            samt att det vid samtliga tullstationer tydligt anges att tullmyndigheten
            även har att uppbära skatter och avgifter, som inte är tullar,
            3. att riksdagen uttalar att vara som vid förvärv inom landet
            ej skulle mervärdesbeskattas ej heller skall drabbas av sådan
            skatt vid införsel.
          </p>
          <p xml:id="i-NE6fQXYNUR1cvmArfhtErp" type="date">
            Stockholm den 19 november 1984
          </p>
          <div xml:id="i-CbaHQzMVmGoK79ZKT81bn6" type="signatureBlock">
            <p xml:id="i-HHMQZFUkpfwREKQhqiFqnU" who="unknown" type="signature">
              GUNNAR BIÖRCK i Värmdö (m)
            </p>
          </div>
          <p xml:id="i-RzWVgPmLBhEpc6nw3QT4rv">
            I" Riksdagen 1984/85. 3 saml. Nr 160—163
          </p>
        </div>
      </div>
    </body>
  </text>
</TEI>
