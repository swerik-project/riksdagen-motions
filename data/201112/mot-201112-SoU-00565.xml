<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00565">
  <teiHeader>
    <fileDesc>
      <titleStmt>
        <title>Folkhälsa</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkhälsa</title>
          <idno type="rdwebb">GZ02So565</idno>
          <rs type="number">So565</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So565/text</ref>
          <ref type="dokument_url_html">http://data.riksdagen.se/dokument/GZ02So565</ref>
          <ref type="dokumentstatus_url_xml">http://data.riksdagen.se/dokumentstatus/GZ02So565</ref>
          <ref type="doc">http://data.riksdagen.se/fil/196E811C-4BDF-482E-8B57-3373A1AED4CA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HHMhXKth1BjGZt1rXwKRRD" type="signed"/>
        <correspContext corresp="i-HHMhXKth1BjGZt1rXwKRRD">
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-6jQmpEud64mwwvGS7dj3pu" type="numbering">
          <date when="2011-10-10"/>
        </correspAction>
        <correspAction xml:id="i-UCY4B3yuBLBP78TzrYFNed" type="submission">
          <date when="2011-10-05"/>
        </correspAction>
        <correspAction xml:id="i-8XBb7fbtDDwvJWjMJG3k9e" type="transfer">
          <date when="2011-10-05"/>
        </correspAction>
        <correspAction xml:id="i-LWFBDaUtNbexJj2uvXpNCm" type="assigned"/>
        <correspContext corresp="i-LWFBDaUtNbexJj2uvXpNCm">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-qX5Qh8uoRj7qDdpwbeA7J">
            1 Förslag till riksdagsbeslut
          </head>
          <list style="ol">
            <item xml:id="i-J7aotVGsaJkw5tAXFd5t1p">
              Riksdagen tillkännager för regeringen som sin mening vad som
              anförs i motionen om att tillsätta en kommission med uppdrag att
              beskriva hälsans sociala bestämningsfaktorer och hur hälsan kan
              göras jämlik.
            </item>
            <item xml:id="i-NL8xBfFiAChdqNoigBfCXm">
              Riksdagen tillkännager för regeringen som sin mening vad som
              anförs i motionen om att regeringen bör ge aktuell myndighet eller
              aktuella myndigheter i uppdrag att ta fram modeller för att beräkna
              hur de socioekonomiska skillnaderna i hälsa utvecklas över tid.
            </item>
            <item xml:id="i-6NPmbhgMVLoiH4GyzvjM24">
              Riksdagen tillkännager för regeringen som sin mening vad som
              anförs i motionen om att regeringen bör ge Folkhälsoinstitutet
              i uppdrag att ta fram hur man på olika nivåer, centralt, regionalt
              och lokalt, kan arbeta med folkhälsokonsekvenser.
            </item>
            <item xml:id="i-Y2fydG1kusoyPkrWrbCH2H">
              Riksdagen tillkännager för regeringen som sin mening vad som
              anförs i motionen om att regeringen bör ge berörda myndigheter
              i uppdrag att ta fram en handbok för att kvalitetssäkra myndigheters
              och andra aktörers kartläggningar av diskriminering. 1
            </item>
            <item xml:id="i-A8EhoF96kqmE6qmu2yRcKo">
              Riksdagen tillkännager för regeringen som sin mening vad som
              anförs i motionen om att regeringen bör se över hur regionala
              och lokala aktörer kan stödjas i arbetet mot diskriminering och
              dess koppling till ohälsa för utsatta grupper. 1
            </item>
            <item xml:id="i-7zQKS5eCSqPTKppQEJLVBd">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som utvärderar de pilotprojekt som gjorts om att främja hälsa
              och samhällsekonomi.
            </item>
          </list>
          <p xml:id="i-XDjCyAddxecnHjJksLvX9Z">
            1 Yrkandena 4 och 5 hänvisade till AU.
          </p>
        </div>
        <div type="motContent">
          <head xml:id="i-6CdVag3VHMdsRtuBKRBTbx" type="h1">
            2 Inledning
          </head>
          <p xml:id="i-HrazJUqExRYs7UgR3vpmty">
            Hälsoklyftorna i det svenska samhället är mycket påtagliga och
            enligt Socialstyrelsens senaste folkhälsorapport från 2010 har
            de ökat under det senaste decenniet. Den ökade ojämlikhet som
            kännetecknar det svenska samhället återspeglas också på hälsans
            område.
          </p>
          <p xml:id="i-B2eDyqDK2evHn2HSakHEkd">
            Kvinnor lever visserligen längre än män men drabbas i högre grad
            av ohälsa. En viktig förklaring är att kvinnor har arbeten med
            hög risk för psykosocial stress och belastningsskador. Äldre kvinnor
            befinner sig ofta i en isolerad social situation och har svårt
            att få adekvat vård. Närmare var femte kvinna över 85 år har ordinerats
            antidepressiv medicin.
          </p>
          <p xml:id="i-XY5FDHxyLZBNK7pqr62bt6">
            Risken att drabbas av hjärt-kärlsjukdom är omkring 3,5 gånger
            högre om man är låginkomsttagare än höginkomsttagare. Risken att
            dö i samma typ av sjukdom är mer än dubbelt så hög. Skillnaden
            kan bara delvis hänföras till livsstilsfaktorer som för övrigt
            också påverkas av den sociala situationen. Ändå brukar inte låg
            inkomst nämnas som riskfaktor för hjärtsjukdom. Mycket stora skillnader
            finns också mellan olika kommuner och bostadsområden. I Danderyd
            är medellivslängden bland män nästan 8 år längre än i Pajala.
            Bland kvinnor är medellivslängden i Danderyd nästan 5 år längre
            än i Strömsund. Jämför vi bostadsområden som Rinkeby och Danderyd
            hittar vi fyra gånger högre ohälsotal i det förstnämnda området.
            Andelen med självrapporterad dålig hälsa är också 4 gånger högre.
            Andelen som plågas av ryggsmärtor är 2,5 gånger högre.
          </p>
          <p xml:id="i-LN84em8C6xHaHy2uJrQJAt">
            Bland människor med funktionsnedsättning är det 10 gångers så
            vanligt med nedsatt självrapporterad hälsa, ofta utan direkt samband
            med orsakerna till funktionshindret. Nedsatt psykisk hälsa och
            dålig tandhälsa är mer än dubbelt så vanligt.
          </p>
          <p xml:id="i-EZVyKJ66mMPQb7yzsrXoBe">
            Ungdomars psykiska hälsa har försämrats mycket påtagligt sedan
            början av 1990-talet. Nästan en tredjedel av unga kvinnor har
            besvär av oro, ängslan eller nedstämdhet. Allt fler ungdomar ordineras
            mediciner mot depression och uppmärksamhetsstörningar.
          </p>
          <p xml:id="i-BP5r6vP5KLn6swmFsnhkdo">
            Befolkningens hälsa är det viktigaste kriteriet på om vi lever
            i ett bra samhälle. Därför måste vi ha en folkhälsopolitik som
            spänner över alla samhällsområden och som försöker påverka hälsans
            sociala bestämningsfaktorer.
          </p>
          <p xml:id="i-DacZK6GTvaeuXGx3EjJfsu">
            Den borgerliga regeringen har på ett systematiskt sätt nedrustat
            den svenska folkhälsopolitiken och gjort hälsa till en fråga om
            individuell livsstil. På så sätt försöker man ge människor skulden
            för sin egen ohälsa.
          </p>
          <p xml:id="i-W6UP7B7tMvoMPGiLdPsEt8">
            Vänsterpartiet kräver en återupprättad folkhälsopolitik som har
            som övergripande mål att minska klassklyftorna i hälsa och där
            man på ett systematiskt sätt påverkar de samhällsförhållanden
            och miljöfaktorer som skapar ohälsa. Ett jämlikare samhälle där
            människor har inflytande och arbete är också ett hälsosammare
            samhälle.
          </p>
          <head xml:id="i-78jxCN8uLK8uxScUVhCRx1" type="h1">
            3 Folkhälsokommission
          </head>
          <p xml:id="i-Ekpy5u1yqd3dncY5QXLkSe">
            Det krävs ett mer jämställt samhälle för att förbättra hälsan
            överlag och minska de skillnader som finns i hälsa mellan olika
            grupper. Genomgångar av all befintlig forskning om ojämlikhet
            och hälsa visar tydligt att stora inkomstklyftor försämrar människors
            hälsa. I ett någorlunda rikt land som Sverige är det inte i första
            hand människors inkomstnivå som har betydelse, utan det är den
            ekonomiska ojämlikheten och dess konsekvenser som ger negativa
            effekter på hälsan. De ekonomiska klyftorna får naturligtvis störst
            konsekvenser för dem med lägre inkomster men även i högre inkomstgrupper
            finns ett negativt samband mellan hälsa och ekonomisk ojämlikhet.
          </p>
          <p xml:id="i-4YcPKEbVP19RRvvLDRKXho">
            Något som Statens folkhälsoinstitut tydligt visar i sin rapport
            är att det effektivaste sättet att främja folkhälsan är att förändra
            hälsans sociala bestämningsfaktorer. Hälsoskillnader är inget
            naturligt tillstånd. De handlar om hur vi ordnar vårt samhälle
            och hur delaktiga människor känner sig i de beslut som fattas.
          </p>
          <p xml:id="i-7UUw4aKwc7wHBfZPSvhcfW">
            År 2008 lade WHO:s kommission om hälsans sociala bestämningsfaktorer,
            den s.k. Marmotkommissionen, fram sitt betänkande som också fick
            stöd av hela Världshälsoorganisationen. Kommissionen ställer upp
            målet att undanröja hälsoklyftorna inom en generation. Detta kräver
            att man undanröjer skillnader i makt och inflytande och förbättrar
            människors dagliga levnadsförhållanden, exempelvis när det gäller
            tillgång till kultur, utbildning, hälsovård och en bra fysisk
            miljö. Det krävs också att man skaffar sig effektiva instrument
            för att följa upp effekten av de åtgärder som sätts in.
          </p>
          <p xml:id="i-E1uEvphy54VUEraxsYjRtW">
            WHO har uppfordrat medlemsländerna att lägga fram egna program
            för att minska de sociala skillnaderna i hälsa. Så har också skett
            i en rad länder men i Sverige har kraven mötts med passivitet.
            Sverige bör snarast tillsätta en egen kommission med ett självständigt
            vetenskapligt sekretariat som kan analysera de sociala skillnaderna
            i hälsa och dess samband med sociala bestämningsfaktorer. Utifrån
            kommissionens resultat bör man sedan utarbeta ett åtgärdsprogram
            för en mer jämlik hälsa. Detta bör riksdagen som sin mening ge
            regeringen till känna.
          </p>
          <head xml:id="i-JNREBnu2w7x5W5USFDusoU" type="h1">
            4 Socioekonomiska skillnader
          </head>
          <p xml:id="i-CGaru51fNozb6cVXXwuAVJ">
            När Folkhälsoinstitutet studerar möjligheterna till goda livsvillkor
            framgår det att lågutbildade eller personer med låg inkomst har
            sämre förutsättningar när det gäller delaktighet i samhället,
            sysselsättning och ekonomiska villkor. När det gäller livsmiljöer
            och levnadsvanor är lågutbildade eller personer med låg inkomst
            mer utsatta för en dålig psykosocial arbetsmiljö, belastningsskador
            och skador på grund av olycksfall. Oskyddat sex, ohälsosamma matvanor
            och brist på fysisk aktivitet är vanligare än i den övriga befolkningen.
          </p>
          <p xml:id="i-4wdfEyHP1nsi3pzk8KzfG7">
            Det finns flera olika statistiska metoder att mäta socioekonomiska
            skillnader i hälsa men i Sverige produceras ingen statistik rutinmässigt.
            Regeringen bör ge i uppdrag till aktuell myndighet eller aktuella
            myndigheter att ta fram modeller för att beräkna hur de socioekonomiska
            skillnaderna i hälsa utvecklas över tid. Detta bör riksdagen som
            sin mening ge regeringen till känna.
          </p>
          <head xml:id="i-6G4x7Mk3YVzLuvXZVkKu6u" type="h1">
            5 Hälsokonsekvensbedömningar
          </head>
          <p xml:id="i-UAarcqF2r4jhMW5TAk37cz">
            Folkhälsan måste uppmärksammas mer i det löpande arbetet på nationell,
            regional och lokal nivå. Ett verktyg i det arbetet kan vara en
            ökad tillämpning av hälsokonsekvensbedömningar.
          </p>
          <p xml:id="i-7dqzk31v72zxfEvv1Nsqx3">
            Hälsokonsekvensbedömningar (HKB) är en analysmetod som syftar
            till är att ge beslutsfattare kunskap om de samlade hälsoeffekterna
            av ett politiskt beslut. Det kan gälla beslut om projekt, planer,
            program, verksamheter eller enstaka åtgärder. Med hjälp av en
            HKB kan man se hur ett beslut stämmer med folkhälsomålen. Bedömningen
            visar hur olika befolkningsgrupper påverkas av beslutet samt beskriver
            delaktighetsprocessen med dem som berörs av beslutet.
          </p>
          <p xml:id="i-8Axw6uHM1W114QPKza1PP">
            I dag är det förhållandevis få länsstyrelser, landsting och regioner
            samt kommuner som använder HKB när beslut fattas. Vänsterpartiet
            vill ändra på det. Regeringen bör därför ge Folkhälsoinstitutet
            i uppdrag att ta fram hur man på olika nivåer centralt, regionalt
            och lokalt kan arbeta med folkhälsokonsekvenser. Detta bör riksdagen
            som sin mening ge regeringen till känna.
          </p>
          <head xml:id="i-FZ4ZyinVixDKffC281UsRy" type="h1">
            6 Sambanden mellan hälsa och diskriminering
          </head>
          <p xml:id="i-Gky1ZRpinG2BA52dib4UnD">
            Kunskapen om sambanden mellan hälsa och diskriminering måste
            öka. Enligt Folkhälsoinstitutet är det färre i dag som upplever
            sig vara utsatta för kränkande behandling än tidigare men den
            samlade ohälsan hos dem som upplever diskriminering och kränkningar
            är däremot stor. Diskrimineringsombudsmannen skriver att anställda
            på myndigheter, i kommuner och i hälso- och sjukvården fortfarande
            behöver mer kunskap, och de behöver bli medvetna om sina egna
            attityder.
          </p>
          <p xml:id="i-9RiuTRcW38esCbR3ayH9Ez">
            Vänsterpartiet anser att utbildningssatsningar behöver göras
            för att höja mångfalds- och hbt-kompetensen när det gäller hälsofrågor
            samt kunskapen om hur socioekonomisk utsatthet påverkar hälsan.
            Regeringen bör ge berörda myndigheter i uppdrag att ta fram en
            handbok för att kvalitetssäkra myndigheters och andra aktörers
            kartläggningar av diskriminering. Detta bör riksdagen som sin
            mening ge regeringen till känna. Som en del i det arbetet bör
            regeringen även se över hur regionala och lokala aktörer kan stödjas
            i arbetet mot diskriminering och dess koppling till ohälsa för
            utsatta grupper. Detta bör riksdagen som sin mening ge regeringen
            till känna.
          </p>
          <head xml:id="i-VxcLt9DJ8jnvb3h5xpGMPx" type="h1">
            7 Långsiktig satsning på förebyggande insatser
          </head>
          <p xml:id="i-BNXjsuKwcLbtADFQmvvMGd">
            Ohälsosamma levnadsvanor och olycksfall kostar samhället minst
            120 miljarder kronor per år. Dessa kostnader kan minskas, bland
            annat genom att skapa förutsättningar för sundare matvanor, ökad
            fysisk aktivitet och minskat bruk av alkohol och tobak samt genom
            att förebygga skador. Ett förebyggande folkhälsoarbete är samhällsekonomiskt
            mycket lönsamt. Trots det satsas det alldeles för lite på de preventiva
            insatserna. Förklaringen kan vara att budgetsystemen inom offentlig
            sektor ofta är kortsiktiga och avgränsade till små organisatoriska
            enheter, vilket gör det omöjligt för beslutsfattare att se vilka
            handlingsalternativ som är bäst för hälsan och för samhällsekonomin.
            För att komma till rätta med detta bör regeringen tillsätta en
            utredning som utvärderar de pilotprojekt som gjorts kring främjandet
            av hälsa och samhällsekonomin. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-7JjxHZKbX7V7xjikUjw2LN" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-VzXfKy2Fb8itzHC6cfikk5" who="i-CpDe8Ez4j6HcFbBfHMRKAE">
              Bengt Berg (V)
            </item>
            <item xml:id="i-MRpa1kVQ1Md2ePegdzKo8A" who="i-JxxHuvwXWsJTZYTnBZLHj">
              Marianne Berg (V)
            </item>
            <item xml:id="i-F24P8fVeQGdBJ7kb4ED96r" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-J1bE59RLsoz4DvExKZWSa6" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-L1wuYQSVwUm8tMxfDscLLQ" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
