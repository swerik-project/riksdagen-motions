<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-00233">
  <teiHeader>
    <fileDesc>
      <titleStmt>
        <title>Vattenbrist</title>
        <author corresp="i-FucmvyHZ22CXcKRGnfjaC4">av Anders Åkesson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:233 av Anders Åkesson (C)</title>
          <idno type="rdwebb">H502233</idno>
          <rs type="number">233</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H502233/text</ref>
          <ref type="dokument_url_html">http://data.riksdagen.se/dokument/H502233</ref>
          <ref type="dokumentstatus_url_xml">http://data.riksdagen.se/dokumentstatus/H502233</ref>
          <ref type="docx">http://data.riksdagen.se/fil/268F0871-2A71-4ADA-A417-804E12EE5489</ref>
          <ref type="pdf">http://data.riksdagen.se/fil/8495E036-77A9-4A93-B59F-7F87FB22C87A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-YDyCcqGAJpXW4FD3ZXGbMc" type="signed"/>
        <correspContext corresp="i-YDyCcqGAJpXW4FD3ZXGbMc">
          <note type="signatory" corresp="i-FucmvyHZ22CXcKRGnfjaC4"/>
        </correspContext>
        <correspAction xml:id="i-Luj4g9h1S2SX2u8aB95CdG" type="submitted">
          <date when="2017-09-26"/>
          <time when="14:02:47"/>
        </correspAction>
        <correspAction xml:id="i-Wc7EhGrtxywkeuoNTXEmD1" type="reviewed">
          <date when="2017-09-26"/>
          <time when="15:18:44"/>
        </correspAction>
        <correspAction xml:id="i-UFQoUFZd934ZwqDv9VENSJ" type="referred">
          <date when="2017-10-13"/>
        </correspAction>
        <correspAction xml:id="i-UkNHC54kUQcA5sGTqRwSL7" type="assigned">
          <date when="2018-06-13"/>
          <time when="16:47:37"/>
        </correspAction>
        <correspContext corresp="i-UkNHC54kUQcA5sGTqRwSL7">
          <ref type="assignedTo">Civilutskottet</ref>
        </correspContext>
        <correspAction xml:id="i-4iSbTf9thYyM6VvmRe9rqE" type="behandlas_i"/>
        <correspContext corresp="i-4iSbTf9thYyM6VvmRe9rqE">
          <ref type="uppgift">2017/18:CU13</ref>
          <ref type="ref_dok_id">H501CU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU13</ref>
          <ref type="ref_dok_titel">Hushållning med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GmTmRcDTBBsw9KbsE69bNw" type="behandlas_i"/>
        <correspContext corresp="i-GmTmRcDTBBsw9KbsE69bNw">
          <ref type="uppgift">2017/18:CU31</ref>
          <ref type="ref_dok_id">H501CU31</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU31</ref>
          <ref type="ref_dok_titel">Vattenmiljö och vattenkraft m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LdnTyYPhnAh2zEZ9wvYiew" type="motHeader">
        <div xml:id="i-75U6hVBb8QF3LVWF9yWMzz" type="motTitle">
          Motion till riksdagen 2017/18:233 av Anders Åkesson (C) Vattenbrist
        </div>
      </div>
      <div xml:id="i-DEenv77PxmE5PvPWGJ4oUD" type="motBody">
        <div xml:id="i-NLLV4FX85Hkk1iLEXVNE7A" type="motProposal" subtype="förslag">
          <head xml:id="i-X1hixz6srG9nZgA8ozoc7H">
            Förslag till riksdagsbeslut
          </head>
          <list xml:id="i-HmUe3iku4DDe9Q3L2e5Gnm">
            <item xml:id="i-EJRpkfHoTj38oWwnekDpMF" sortKey="Yrkande 1">
              Riksdagen ställer sig bakom det som anförs i motionen om att
              skyndsamt anpassa regelverket, bl.a. avseende inriktningen på
              markavvattning, så att den akuta problematiken med torka och vattenbrist
              kan hanteras snarast och senast inom den aviserade propositionen
              och tillkännager detta för regeringen.
            </item>
          </list>
        </div>
        <div xml:id="i-7HfxmSPkR4aQSXoP5QTmsZ" type="motContent">
          <head xml:id="i-6Es1MqebRvKvQpNxySTQN1" type="h1">
            Motivering
          </head>
          <p xml:id="i-VrsknotPHq71gv4TyHzapD">
            Stora delar av sydöstra Sverige ligger i så kallad regnskugga
            efter det småländska höglandet och har därför en relativt låg
            nederbörd. De norra och södra delarna av Öland är bland de torraste
            platserna i Sverige. Vinden är ofta hård, och ön ligger i topp
            i solligan över sommarens soltimmar. Klimatanalyser visar att
            det i framtiden generellt kommer att bli torrare i denna del av
            landet och framförallt under sommarhalvåret. På Öland kommer det
            att bli torrare under hela året. Studien visar också att tillfällena
            med höga flöden och översvämningar till följd av skyfall kan komma
            att öka samtidigt som det kommer att bli stor risk för brist på
            vatten under sommarhalvåret.
          </p>
          <p xml:id="i-RGccWsvf7Kmd7vn13wJACy">
            Samtidigt växer vattenbehovet generellt i landet och i området
            i och med fler anslutningar till kommunalt vatten, en ökande livsmedelsproduktion
            och en växande besöksnäring. Regionalt pågår en diskussion om
            behov av samhällsberedskap och en anpassad lagstiftning vid extrem
            torka, en beredskap motsvarande den som finns vid översvämningar.
          </p>
          <p xml:id="i-HZeQ2jQreNLPn8Fc66cFZz">
            Efter flera torra vintrar är grundvattennivåerna i sydöstra Sverige
            och på Öland extremt låga. Beräkningar visar att om även 2017
            blir ett ”torrår” kommer grundvattennivåerna att vara 2–4 meter
            under det normala vid slutet av 2017. Avsaknaden av påfyllning
            i vattenmagasinen har lett till en mycket ansträngd situation
            såväl i va-systemen som för enskilda vattentäkter. Förberedelser
            för att dämma upp mer vatten på Öland pågår på flera platser,
            och ytterligare undersökningar om nya uttagsplatser genomförs.
            Avsaltningsanläggningar för vatten från Östersjön har projekterats
            och byggts bl.a. på Öland och på Gotland.
          </p>
          <p xml:id="i-SGb5iZYoBuANLMsDKZ99jt">
            En bidragande orsak till problemen är att det idag sker en snabb
            avrinning av ytvatten till diken och vattendrag ut i Östersjön.
            Detta är en följd av att skog, ängsmark, mossar och sjöar dikades
            ut i slutet av 1800-talet och början av 1900-talet. Många naturliga
            vattenreservoarer försvann i och med detta. Dagens lagstiftning
            är också framför allt utformad i syfte att hantera behovet av
            markavvattning.
          </p>
          <p xml:id="i-L2eRwoTEofAdpqfKN3gyE5">
            Men med den problematik som beskrivs ovan med tilltagande vattenbrist
            och torka uppstår även ett större behov av att kunna skapa och
            reglera både tillfälliga och långsiktiga vattenfördröjande åtgärder.
            Det handlar om dämning för påfyllnad av ytvattentäkter, att få
            vatten att stanna kvar i en våtmark för att infiltrera till grundvatten,
            men också för att få markvatten att stanna kvar på åkermark för
            en tryggad skörd.
          </p>
          <p xml:id="i-H2GWkPBRcm6neVpM2ZnucS">
            Gällande vattenlagstiftning medger inga undantag för dämmande
            åtgärder, inte ens vid force majeure. I den proposition om en
            ny vattenlagstiftning som regeringen aviserat, som följd av Vattenutredningen
            som presenterades i juni 2016, finns därför ett akut behov av
            att särskilt uppmärksamma svårigheterna med att använda dagens
            regelverk i händelse av långvarig torka.
          </p>
          <p xml:id="i-ANebW5YfRuVHwxyymg2VYw">
            Mot bakgrund av det ovanstående vill jag därför att riksdagen
            ställer sig bakom att ge regeringen till känna att den bör ta
            initiativ för att skyndsamt anpassa regelverket som idag huvudsakligen
            är inriktat på markavvattningsperspektivet så att denna akuta
            problematik med torka och vattenbrist kan hanteras snarast och
            senast inom den aviserade propositionen.
          </p>
        </div>
        <div xml:id="i-B49sRDPCZi9oNdHy1mLMxN" type="motSignatures">
          <list xml:id="i-4oKshPqujUbjf74LQrgLKk">
            <item xml:id="i-MNKpv3qGvi2TzBPkV9ZKg4">
              Anders Åkesson (C)
            </item>
          </list>
        </div>
      </div>
    </body>
  </text>
</TEI>
