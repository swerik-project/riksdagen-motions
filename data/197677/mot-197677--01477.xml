<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01477">
  <teiHeader>
    <fileDesc>
      <titleStmt>
        <title>med anledning av propositionen 1976/77:105 om åtgärder för textil- och konfektionsindustrierna</title>
        <author>av herr Palme m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1976/77:105 om åtgärder för textil- och konfektionsindustrierna</title>
          <idno type="rdwebb">G0021477</idno>
          <rs type="number">1477</rs>
          <ref type="dokument_url_text">http://data.riksdagen.se/dokument/G0021477/text</ref>
          <ref type="dokument_url_html">http://data.riksdagen.se/dokument/G0021477</ref>
          <ref type="dokumentstatus_url_xml">http://data.riksdagen.se/dokumentstatus/G0021477</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DKX1MP4aaNtFZSpMKXCwY</idno>
            <name>OLOF PALME</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-WYkrZExE7jfwHjmfH1DPwg</idno>
            <name>INGVAR CARLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-NLBMxEvbLF63U4eqdbsfQX</idno>
            <name>BENGT GUSTAVSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7ugPcnmZ6J6FiS44UnXL54</idno>
            <name>GÖRAN KARLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-9C6mLQs4QzU7geZ2uSMUpe</idno>
            <name>ESSEN LINDAHL</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-2ze5QGGJAsCoqCn8nthhnj</idno>
            <name>ERIK ADAMSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-8rjVavTFp7UjLy1RbrHnia</idno>
            <name>THAGE PETERSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-VN8XwZzCEwCzeU3auzzX7t</idno>
            <name>LILLY HANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-KpoF1wWb4vZchJUXXg8UDL</idno>
            <name>LISA MATTSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Y3UHBFKZGSVLwKDxeacG7e</idno>
            <name>ANNA-GRETA SKANTZ</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-PiA69Zron44x5fF1pHdUBo</idno>
            <name>INGEMUND BENGTSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-SMtXkX9rqc6Nj3SiUsn8gT</idno>
            <name>INGVAR SVANBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-PQWJzhaevKGbSNtPqoUeSA</idno>
            <name>VALTER KRISTENSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7iPA93ucfpYLfEjkeT9MSK</idno>
            <name>PAUL JANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-7dXgNidaggTRBb3qPDta9j</idno>
            <name>ANNA LISA LEWÉN-ELIASSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>HANS GUSTAFSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-SySN6qMqpcrxHXHJgwvJdT</idno>
            <name>LENA HJELM-WALLÉN</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KMzd6fF4urr7xoZEX7wCkw" type="signed"/>
        <correspContext corresp="i-KMzd6fF4urr7xoZEX7wCkw">
          <note type="signatory" corresp="i-DKX1MP4aaNtFZSpMKXCwY"/>
          <note type="signatory" corresp="i-WYkrZExE7jfwHjmfH1DPwg"/>
          <note type="signatory" corresp="i-NLBMxEvbLF63U4eqdbsfQX"/>
          <note type="signatory" corresp="i-7ugPcnmZ6J6FiS44UnXL54"/>
          <note type="signatory" corresp="i-9C6mLQs4QzU7geZ2uSMUpe"/>
          <note type="signatory" corresp="i-2ze5QGGJAsCoqCn8nthhnj"/>
          <note type="signatory" corresp="i-8rjVavTFp7UjLy1RbrHnia"/>
          <note type="signatory" corresp="i-VN8XwZzCEwCzeU3auzzX7t"/>
          <note type="signatory" corresp="i-KpoF1wWb4vZchJUXXg8UDL"/>
          <note type="signatory" corresp="i-Y3UHBFKZGSVLwKDxeacG7e"/>
          <note type="signatory" corresp="i-PiA69Zron44x5fF1pHdUBo"/>
          <note type="signatory" corresp="i-SMtXkX9rqc6Nj3SiUsn8gT"/>
          <note type="signatory" corresp="i-PQWJzhaevKGbSNtPqoUeSA"/>
          <note type="signatory" corresp="i-7iPA93ucfpYLfEjkeT9MSK"/>
          <note type="signatory" corresp="i-7dXgNidaggTRBb3qPDta9j"/>
          <note type="signatory" corresp="r-0"/>
          <note type="signatory" corresp="i-SySN6qMqpcrxHXHJgwvJdT"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1477/mot_197677__1477-001.pdf"/>
      <fw xml:id="i-RBCPJrYb31htXPzi5nLroV">
        Mot. 1976/77: 1477
      </fw>
      <div xml:id="i-CKLFmRD8JxkLV2C5XxTpdp" type="motHeader">
        <div xml:id="i-7LsDsyftPtqu8KvoFb7q66" type="motTitle"/>
        <div xml:id="i-UhUz4E2aG86FtR6LCGdVAd" type="motSubmissionInfo"/>
      </div>
      <div xml:id="i-8sNKXZMRUwXZCb8Hh7CvtE" type="motBody">
        <div xml:id="i-XKEVxoXQfgoMRkUS4NwLcU">
          <fw xml:id="i-GyNmiQBqm2EmX8FR49jKvP">
            Motion 1976/77: 1477
          </fw>
          <p xml:id="i-V5fKRioCCumZuTyTdWamCs">
            av herr Palme m. fl. med anledning av propositionen 1976/77:105
            om åtgär- der för textil- och konfektionsindustrierna
          </p>
          <p xml:id="i-SsDk7sHMR3E3xxvyq4iNug">
            Tekoindustriernas utveckling
          </p>
          <p xml:id="i-F8APPZc37BrDixK7ohYJrp">
            I propositionen 1976/77:105 tecknas en allmän bakgrund till utvecklingen
            på tekoområdet under senare år. Där framhålls att produktionsvolymen
            inom textilindustrin, mätt i förädlingsvärde, år 1976 låg på ungefär
            samma nivå som i mitten av 1960-talet. För konfektionsindustrin
            däremot sjönk pro- duktionen under samma period med ca 30 96.
            Samtidigt ökade effektiviteten, mätt som produktionen per arbetstimme,
            något kraftigare än i industrin som helhet. Ett resultat av den
            snabba produktivitetsutvecklingen och den stagnerande eller sjunkande
            produktionsutvecklingen har varit en mycket kraftig minskning
            av sysselsättningen. År 1965 arbetade i det närmaste 90 000 personer
            i tekoindustriföretag. Vid utgången av år 1976 fanns ca 46 000
            personer kvar i industrin. Tekoindustrierna har sålunda sysselsätt-
            ningsmässigt halverats under en elvaårsperiod. Det uppges också
            att antalet anställda enbart under 1976 enligt preliminära beräkningar
            skulle ha minskat med mer än 5 000 personer. Trots att exportansträngningarna
            för många företag varit framgångsrika har detta totalt sett inte
            kunnat kompensera en minskad avsättning av svensktillverkade varor
            på den inhemska marknaden. Denna minskade av- sättning har sin
            grund i den allt hårdare internationella konkurrensen på tekoområdet.
            Den liberalisering av främst den inomeuropeiska handeln som genomfördes
            under 1960- och 1970-talen har givetvis medverkat härtill. Sannolikt
            har också, som framhålls i propositionen, medverkat den genom-
            gripande omstruktureringen av detaljhandeln under det gångna decenniet.
            Genom tillkomsten av starka inköpsorganisationer med möjlighet
            att snabbt organisera omfattande import från olika delar av världen
            har de svensk- tillverkade produkternas konkurrensmöjligheter
            på hemmamarknaden ytter- ligare försvagats. De svensktillverkade
            produkternas konkurrenskraft har också försvagats genom den metod
            som allmänt tillämpats inom detalj- handeln med procentuella omkostnadspåslag
            i stället för en marginal be- räknad i kronor. Den socialdemokratiska
            regeringen satte under senare år in betydande insatser för att
            stödja och underlätta tekoföretagens anpassning till ändrade marknadsförhållanden.
            Stöd till utbildning för att höja kunskapsnivån inom branscherna,
            intern rationalisering, strukturella omställningar, exportfräm-
            jande åtgärder liksom förskning och utveckling har varit åtgärder,
            vilka samtliga syftat till att förbättra den långsiktiga konkurrenskraften
            och där- med säkra sysselsättningen i berörda företag. Under budgetåren
          </p>
          <p xml:id="i-183PNU8C4Lr3qHJLvUSzjK">
            1 Riksdagen 1976177.3 saml. Nr 1477
          </p>
          <pb facs="riksdagen-motions-pdf/data/197677/mot_197677__1477/mot_197677__1477-002.pdf"/>
          <fw xml:id="i-R761uqdLjL9wiJFTxCXSrc">
            Mot. 1976/77:1477 2
          </fw>
          <p xml:id="i-XYYkVhaHntrpnpwyptnxYK">
            1970/71-1975/76 har industripolitiskt stöd i detta syfte utgått
            i form av bidrag med ca 80 milj. kr. För att trygga en produktionskapacitet
            som be- dömts viktig av försörjningsberedskapsskäl har sedan december
            1972 av- skrivningslån beviljats till företag inom textilindustrin
            med totalt ca 86 milj. kr. Under budgetåren 1970/71-1975/76 har
            lokaliseringsstöd i form av bidrag beviljats företag inom tekoindustrierna
            med totalt 25 milj. kr. Dessutom har under samma period bidrag
            till regionalpolitisk utbildning och sysselsättningsstöd lämnats
            med sammanlagt 107 milj. kr., merparten i samband med etableringen
            av Algots Nord AB. Detta innebär att under budgetåren 1970/71-1975/76
            företag inom tekoindustrierna beviljats stöd i form av bidrag
            med sammanlagt nära 300 milj. kr. Därtill skall läggas direkt
            stöd i andra former än bidrag — lån och 'statliga garantier —
            samt indirekta former av stöd, t. ex. genom statlig och kommunal
            upphandling. Som framhålls i regeringens proposition har den samlade
            effekten av de åtgärder som vidtagits varit god. Trots detta står
            tekoindustrin f. n. inför betydande aktuella svårigheter, vilket
            också framhålls i propositionen. Exporten har under de senaste
            åren stagnerat värdemässigt, och volymmässigt torde det vara fråga
            om en klar minskning. Efterfrågan på hemmamarknaden har varit
            svag. Med hänsyn till den fortsatta importutvecklingen och ökningen
            av produktiviteten inom industrin torde resultatet bli en påtaglig
            minskning av sysselsättningen. En- ligt en enkät som genomfördes
            i början av februari 1977 skulle en sys- selsättningsnedgång inom
            konfektionsindustrin (inkl. trikåplagg) av stor- leksordningen
            15 96 kunna väntas under år 1977. Ca 75 företag inom te- kobranschen
            skulle i detta sammanhang ligga inom riskzonen för en ned- läggning
            under detta år. Totalt skulle det enligt propositionen kunna innebära
            att ca 5 000-7 000 personer inom tekobranschen skulle komma att
            förlora sina arbeten under detta år. Även om den genomsnittliga
            lönsamheten inom tekobranschen är låg, omfattar inte lönsamhetskrisen
            alla företag. I propositionen uppges att ca hälften av de i en
            undersökning tillfrågade företagen under år 1976 arbetade med
            lönsamhet. Enligt samma enkät skulle ungefär 1/4 av företagen
            re- dovisa vinst under 1977, medan däremot 3/4 skulle räkna med
            nollresultat eller förlust. Trots det pressade marknadsläget har
            således ett inte obetydligt antal företag ändå kunnat anpassa
            sin produktion och sina produkter på ett sådant sätt att verksamheten
            kan fullföljas framgångsrikt. Ett annat anmärkningsvärt drag i
            utvecklingen är att många konfektions- företag alltmer övergår
            från att vara enbart producenter till att komplettera sin försäljning
            med import från antingen egna företag i utlandet eller inköp från
            utländska företag. Denna utveckling tycks nu gå allt snabbare.
            Te- koföretagen har på det sättet själva aktivt medverkat till
            de problem som uppkommit för den inhemska produktionen. Det kan
            i sammanhanget an- märkas att en del av den export av konfektionsvaror
            som redovisas i han- delsstatistiken från Sverige i själva verket
            torde avse tidigare till Sverige
          </p>
          <pb facs="riksdagen-motions-pdf/data/197677/mot_197677__1477/mot_197677__1477-003.pdf"/>
          <fw xml:id="i-5QWrKcZhBoLgpFfM1TQQ7F">
            Mot. 1976/77:1477 3
          </fw>
          <p xml:id="i-ChdKiyhFrGJMW521tZGsDH">
            importerade varor. När det t. ex. gäller blusar redovisas en
            export som ligger över den svenska produktionen. För överrockar
            redovisas en i det närmaste lika stor export som produktion. Statens
            industriverk har i sin rapport från 1976 om industriutvecklingen
            i Sverige redovisat en bedömning av utvecklingen inom beklädnadsindustrin
            till 1981. Resultatet av de bedömningar som industriverket gjort
            blir att man räknar med en tillväxt i vad gäller inhemsk konsumtion
            för bekläd- nadsindustrins produkter med 0,3 96 per år under 1975-1981.
            Med hänsyn till de antaganden om export och import som görs slutar
            bedömningen på att produktionen skulle bli i stort sett oförändrad
            under prognosperioden. Om man vidare tar hänsyn till att produktiviteten
            även i fortsättningen väntas växa i relativt hög takt skulle nedgången
            i antalet arbetade timmar inom denna industri bli mer än 7 96
            per år.
          </p>
          <p xml:id="i-5KRdVjoxGUPTGfSUUN1ibL">
            Strukturpolitiska insatser
          </p>
          <p xml:id="i-SA6X2uqBCD4TRiiBBYj2vF">
            De olika förhållanden som här har redovisats visar klart att
            de problem som tekoindustrin nu står inför i huvudsak är av långsiktig
            och strukturell natur även om situationen under detta år blivit
            särskilt akut. Inte minst torde de långsiktiga problemen öka särskilt
            snabbt i vad gäller konfektions- industrin. Detta torde snabbt
            komma att leda till betydande problem beträffande försörjningsberedskapen
            på beklädnadsområdet. Denna fråga behandlades i riksdagen 1972.
            Då bedömdes inte någon krissituation direkt föreligga på konfektionsområdet.
            Däremot ansågs läget bekymmersamt på vissa delar av textilsidan.
            Därför anvisades medel för att stödja industrin, och över- styrelsen
            för ekonomiskt försvar fick i uppdrag att utarbeta beredskapsplaner.
            F. n. pågår förhandlingar mellan regeringen och de fem kvarvarande
            bom- ullsspinnerierna för att garantera en beredskapsproduktion.
            Det är angeläget att regeringen tar alla de initiativ som är nödvändiga
            för att påskynda dessa förhandlingar. Inom kort kommer också den
            s. k. beklädnadsutredningen att lägga fram förslag till en beredskapsmålsättning
            på konfektionsområdet. Det är ange- läget att statsmakterna mycket
            snabbt får möjlighet att ta ställning till en produktionsmålsättning
            inom konfektionsindustrin med hänsyn till försörj- ningsberedskapen.
            De omfattande nedläggningar som nu kan förutses inom branschen
            kan på ett avgörande sätt försvåra möjligheten att bibehålla en
            för försörjningsberedskapen nödvändig industri. Man behöver därför
            snarast bestämma vilken nivå konfektionsindustrin skall ha av
            beredskapsskäl. Här- utöver måste också fastställas inriktningen
            på den industri som behövs. De grupper av produkter som är angelägnast
            från beredskapssynpunkt på konfektionssidan är den tyngre konfektionen:
            kappor, rockar, kostymer och byxor. Härutöver behövs en plaggtillverkning
            på trikåsidan. En rad företag med just denna produktion befinner
            sig f.n. i svårigheter.
          </p>
          <p xml:id="i-RVdWfbzTUn1GKEdRNJ5zHy">
            1" Riksdagen 1976/77. 3 saml. Nr 1477
          </p>
          <pb facs="riksdagen-motions-pdf/data/197677/mot_197677__1477/mot_197677__1477-004.pdf"/>
          <fw xml:id="i-CqW5TanpM8RLzZ8dbHqunH">
            Mot. 1976/77:1477 4
          </fw>
          <p xml:id="i-Q3PtJAqfEQASpUsQ2Vn6U2">
            Om försörjningsberdskapen på sikt skall kunna upprätthållas på
            ett till- fredsställande sätt är det väsentligt att de företag
            som måste leva kvar också kan göra detta som effektiva och utvecklingsdugliga
            företag. Detta förut- sätter en rätt omfattande strukturomvandling
            i branschen. Förutsättningarna för att en sådan omstrukturering
            skall komma till stånd spontant genom generellt statligt stöd
            är emellertid begränsade. Aktiva initiativ utifrån torde vara
            ofrånkomliga. Detta innebär att staten måste ta på sig ett betydande
            ansvar för att aktivt medverka till en lämplig struktur inom branschen.
            Den drastiska minskning av sysselsättningen som kan förutses inom
            be- klädnadsindustrin på längre sikt kommer självfallet att utsätta
            de anställda för betydande påfrestningar. Kravet på att omställningarna
            skall ske under socialt acceptabla former får därigenom en betydande
            styrka. Problemen accentueras i särskilt hög grad av att en mycket
            stor del av arbetskraften är kvinnor och att drygt 40 96 av de
            anställda är över 50 år. En ytterligare omständighet som i hög
            grad ökar problemen är den starka regionala kon- centrationen
            av tekoindustrin. På många orter är beklädnadsindustrin den helt
            dominerande sysselsättningskällan. Detta visas inte minst genom
            ne- danstående sammanställning:
          </p>
          <p xml:id="i-8phHDF4ug5QwqZvT297FBD">
            Andelen yrkesverksamma arbetare inom tekoindustrin av totala
            antalet sysselsatta arbetare i tillverkningsindustrin år 1974.
            Inom parentes anges absoluta antalet te- koarbetare.
          </p>
          <p xml:id="i-M7TBRGKt5FQspLzEXdL6tJ">
            Mark 79 (3 388) Vingåker 69 26 (731) Malung 67 &amp; (984) Borås
            64 96 (9 051) Ulricehamn 63 (1 922) Svenljunga 56 96 (772) Dals-Ed
            524 (206)
          </p>
          <p xml:id="i-RfCqMFwzWdF61ZyoMwuE1q">
            Enligt socialdemokratins uppfattning har samhället ett avgörande
            ansvar för att vi skall kunna upprätthålla försörjningsberedskapen
            på tekoområdet, att denna produktion kan upprätthållas i långsiktigt
            starka och utvecklings- dugliga företag, att den nödvändiga omställningen
            sker i en takt som medger social trygghet för de berörda och att
            en fortsatt utveckling av sysselsätt- ningen på de orter som drabbas
            blir tryggad. Om denna målsättning skall kunna infrias krävs omedelbara
            initiativ för att lösa de långsiktiga problemen. Den proposition
            som regeringen lagt fram innehåller förslag om extra- ordinära
            åtgärder, vilka enligt regeringens uppfattning bör vara av temporär
            natur. Syftet anges bl. a. vara att skapa det rådrum som behövs
            för om- ställningar. Några initiativ som innebär akriva åtgärder
            från statsmakternas sida i syfte att komma till rätta med de långsiktiga
            problemen föreslås inte. De strukturåtgärder som föreslås har
            en passiv inriktning i den meningen att initiativen överlåts på
            företagen. De arbetsmarknadspolitiska stödåtgärder som föreslås
            i syfte att åstadkomma ett ökat rådrum torde emellertid i ett
            något längre perspektiv bli verkningslösa om rådrummet inte samtidigt
            ut- nyttjas för mer långsiktiga omställningsåtgärder. Risken blir
            annars att pro-
          </p>
          <pb facs="riksdagen-motions-pdf/data/197677/mot_197677__1477/mot_197677__1477-005.pdf"/>
          <fw xml:id="i-6QtwnXnBedZYkX6TKzQz98">
            Mot. 1976/77:1477 5
          </fw>
          <p xml:id="i-CnoJTRcPFz9cYfWjznEtdn">
            blemen skjuts på framtiden och koncentreras på ett sådant sätt
            att de blir svårare att bemästra. Regeringen bör därför av riksdagen
            uppmanas att snarast ta aktiva initiativ i syfte att medverka
            till en sådan företags- och ägarstruktur inom teko- området att
            de samhällskrav som kan ställas från försörjningsberedskaps- politiska,
            konsumentpolitiska, regionalpolitiska och arbetsmarknadspolitiska
            utgångspunkter tryggas. Dessa initiativ bör självfallet tas i
            nära samverkan med de anställdas organisationer. Ett ökat samhälleligt
            ägarengagemang kan i många fall visa sig vara en lämplig väg.
            Regeringsåtgärder med an- ledning härav bör redovisas för riksdagen
            senast i budgetpropositionen 1978. När vi bedömt regeringens förslag
            till extraordinära åtgärder har det skett mot bakgrunden av att
            sådana aktiva initiativ som vi ovan förordat kommer till stånd.
            Vi vill då inte utesluta att förslagen till ökat stöd för bransch-
            främjande åtgärder och särskilda strukturgarantier kan komma att
            spela en väsentlig roll. Det är emellertid viktigt att dessa insatser
            på ett mycket nära sätt samordnas med de samhälleliga strukturinitiativen,
            så att de med- verkar till de lösningar som där kan komma fram
            i stället för att utgöra ett hinder för dem. När det gäller förslaget
            om ökat stöd till exportfrämjande insatser bör sålunda gälla att
            medel från detta program inte bör användas för stöd till företagens
            exportansträngningar i den del dessa avser vidareexport av från
            utlandet importerade konfektionsvaror. Det bör ankomma på berörda
            myn- digheter att utforma reglerna i enlighet härmed. Vi noterar
            med särskild tillfredsställelse att de särskilda strukturgaran-
            tierna enligt regeringens uppfattning bör utformas så att intern
            omstruk- turering, syftande bl. a. till att göra det möjligt för
            tekoföretag att övergå till produktion inom andra branschområden,
            underlättas. När det gäller de nuvarande strukturgarantierna finns
            dess värre inte dessa möjligheter. Den tidigare socialdemokratiska
            regeringen föreslog visserligen en sådan ordning för riksdagen,
            men förslaget avvisades genom lottning på grund av att de tre
            borgerliga partierna motsatte sig förslaget. Vi förutsätter vidare
            att sär- skilda strukturgarantier inte kommer att ges till företag
            i syfte att göra det möjligt att ytterligare inrikta verksamheten
            på att importera konfektionsvaror i stället för att tillverka
            dem i Sverige. Detaljhandelns prissättningsmetoder, som är av
            utomordentligt stor be- tydelse för de aktuella industrierna,
            har behandlats i motionen 1976/77:1446 av herr Brännström m. fl.
            i anledning av propositionen 1976/77:85 om åt- gärder för försörjningsberedskapen
            på skoområdet. Därvid konstateras att beklädnadsarbetarnas förbund
            liksom pris- och kartellnämnden i olika sam- manhang har påvisat
            hur nuvarande metoder missgynnar svenska produkter till förmån
            för utländska. Samtidigt som produktionsledet har arbetat under
            stora svårigheter har pris- och kartellnämnden kunnat konstatera
            en stigande avkastning på kapitalet inom textildetaljhandeln.
            Det är enligt vår mening angeläget att man snarast löser här angivet
          </p>
          <pb facs="riksdagen-motions-pdf/data/197677/mot_197677__1477/mot_197677__1477-006.pdf"/>
          <fw xml:id="i-MYRUD5geRPz8DUugvxye94">
            Mot. 1976/77:1477 6
          </fw>
          <p xml:id="i-RnQigbBS4FoTN5ZP67Rqzu">
            problem, vilket har ett betydande samband med den av oss önskade
            om- struktureringen av tekobranschen. Hittills har de förhandlingar
            som ägt rum visat sig bli resultatlösa. Enligt vår mening är det
            därför nödvändigt att utnyttja lagstiftningsinstrumentet för att
            nå det avsedda syftet. När det gäller riktlinjer för en sådan
            lagstiftning får vi hänvisa till det förslag som presenteras i
            motionen 1976/77:1446 av herr Brännström m. fl.
          </p>
          <p xml:id="i-2LK13fdzBEzQN3UNtpLw2Y">
            Arbetsmarknadspolitiska insatser
          </p>
          <p xml:id="i-MHZpy4bqDSfnYBGoeaDCmd">
            I propositionen 1976/77:105 bedömer regeringen att takten i sysselsätt-
            ningsneddragningen under den närmaste tiden kan bli fortsatt hög.
            I pro- positionen konstateras, som tidigare nämnts, att de omfattande
            sysselsätt- ningsnedskärningarna medför ett särskilt behov av
            rådrum för att man med de olika medel som står till arbetsmarknadsmyndigheternas
            förfogande skall kunna lösa de berördas omställningsproblem. Regeringen
            föreslår nu att ett särskilt tidsbegränsat sysselsättningsbidrag
            till tekoindustrierna införs. Enligt föredraganden bör bidraget
            inte knytas till viss produktion utan utgå i förhållande till
            antalet äldre i företaget. Bi- draget föreslås utgå med 15 kr.
            per timme och arbetstagare över 50 år. Den totala bidragssumman
            bör inte få överstiga 10 96 av företagets löne- kostnader, inkl.
            sociala avgifter, under stödperioden. Stödet föreslås utgå under
            förutsättning att företaget ej varslar om driftsinskränkningar
            eller åtar sig att dra tillbaka redan lagda varsel. Personalreduktion
            genom s. k. naturlig avgång tillåts. Förutom tekoindustrierna
            kan även företagare med tillverkning av rayonfiber komma i fråga
            för stöd. Det arbetsmarknadspolitiska syftet med det föreslagna
            bidraget anges vara att motverka arbetslöshet genom att hålla
            tillbaka sysselsättningsminskning- arna inom tekoindustrierna.
            Stödet är utformat som en generell lönesub- vention, som utgår
            till företag efter ansökan. Stödperioden upphör med utgången av
            innevarande år. Från socialdemokratisk sida har vi i vår uppläggning
            av arbetsmarknads- politiken hävdat att det i samhällets hand
            måste finnas instrument som gör det möjligt att gripa in och påverka
            företagens investerings-, produktions- och personalpolitik, så
            att utvecklingen på arbetsmarknaden står i över- ensstämmelse
            med strävandena efter full sysselsättning. Genom selektiva insatser,
            som riktas till de människor, företag, orter eller regioner som
            är särskilt utsatta, når man den största effekten på sysselsättningen.
            Vi vill undvika sådana generella åtgärder som skall öka sysselsättningen
            genom att åstadkomma en allmän höjning av vinstnivån i näringslivet.
            Sådana åtgärder är ineffektiva när det gäller att öka sysselsättningen
            och underblåser riskerna för ökad inflation. De medverkar också
            till en sned och därmed orättfärdig förmögenhetsfördelning. Det
            sysselsättningsbidrag för äldre arbetskraft inom tekoindustrierna
            som nu föreslås av arbetsmarknadsministern är ett generellt bidrag,
            som skall
          </p>
          <pb facs="riksdagen-motions-pdf/data/197677/mot_197677__1477/mot_197677__1477-007.pdf"/>
          <fw xml:id="i-Smf18U9PtqnRFkWdf29cdL">
            Mot. 1976/77:1477 7
          </fw>
          <p xml:id="i-DrjdbzLE4fAcFXPi741Jq8">
            utgå till alla företag i branschen. Med de föreslagna bidragsbeloppen
            och ett antagande om lönekostnader på 32 kr. per timme inkl. sociala
            kostnader skulle alla företag med mer än drygt 20 96 av arbetsstyrkan
            över 50 år komma att få ett fullt bidrag med 10 96 av de totala
            lönekostnaderna. Enligt en utredning som SCB gjort är ca hälften
            av arbetarna och drygt 40 96 av det totala antalet anställda i
            branschen över 50 år. Detta torde innebära att antalet företag
            som inte kommer att kunna tillgodogöra sig fullt stöd blir mycket
            begränsat enligt regeringens förslag. Företagen föreslås erhålla
            bidrag utan avseende på de enskilda företagens faktiska behov
            av stöd. Företagen avkrävs inga andra motprestationer än kravet
            att inte varsla personalen om uppsägning under stödperioden. En
            neddragning av personalstyrkan genom s. k. naturlig avgång accepteras
            dock. Bidragen är tidsbegränsade. Vad som skall ske då stödet
            upphör efter den 31 december i år berörs inte närmare av föredraganden.
            Med utgångspunkt i den tidigare redovisningen av den socialdemokratiska
            synen på uppläggningen av en aktiv arbetsmarknadspolitik finns
            det an- ledning för oss att rikta invändningar mot den utformning
            av det tillfälliga sysselsättningsbidraget som föreslås i propositionen.
            De svenska tekoindustrierna befinner sig sedan längre tid i en
            strukturell omdaning. Sysselsättning och produktion har minskat.
            Denna omvandling är inte avslutad. Omstruktureringen har tidigare
            föranlett och kräver allt framgent statlig medverkan. Härför talar
            industripolitiska, sysselsättnings- och regionalpolitiska samt
            försörjningsberedskapspolitiska skäl. Som grund för ett statligt
            engagemang krävs en väl genomlyst och brett förankrad pla- nering
            för framtida produktion och sysselsättning inom tekosektorn. Re-
            geringen har emellertid inte redovisat någon sådan framåtsyftande
            planering för samhällets aktiva initiativ och medverkan i strukturomdaningen.
            Re- geringens framtidsbedömningar begränsas till ett konstaterande
            att det själv- fallet inte kan bli fråga om att på sikt försöka
            stoppa de nödvändiga struk- turella omställningarna. Det förslag
            om allmänna bidrag till företagare i tekobranschen som nu föreslås
            skulle resultera i en betydande överföring av statsmedel till
            företagen utan att tekoindustrins strukturella problem därmed
            skulle föras närmare en lösning. Ett flertal företag befinner
            sig nu i ett för sysselsättningen allvarligt läge. Socialdemokratin
            vill därför inte motsätta sig ett genomförande av förslaget om
            ett tillfälligt sysselsättningsbidrag. Villkoren för stöd måste
            dock i vä- sentliga stycken skärpas. Socialdemokraterna kan inte
            acceptera att väl konsoliderade företag eller företagsenheter
            i vinstgivande koncerner erhåller sysselsättningsbidrag. Med hänsyn
            till de uppgifter beträffande de olika tekoföretagens lönsamhet
            som redovisas i propositionen och som här har refererats blir
            detta följden om det nu presenterade förslaget om generella bidrag
            genomförs. Ett grund- läggande villkor för bidrag bör därför vara
            att bidraget är nödvändigt för
          </p>
          <pb facs="riksdagen-motions-pdf/data/197677/mot_197677__1477/mot_197677__1477-008.pdf"/>
          <fw xml:id="i-8Va6yqnHvt2EsNgiASfKqt">
            Mot. 1976/77:1477 8
          </fw>
          <p xml:id="i-Nh2Upp353zeMekQWD2VvEv">
            att ge företaget ekonomiska möjligheter att undvika mera väsentlig
            sys- selsättningsminskning. Som ett särskilt villkor bör gälla
            att stöd kan beviljas först sedan företagets ägare beslutat inställa
            eller väsentligt reducera ut- delning av ev. vinst i stödföretaget
            och i förekommande fall i övriga företag i koncernen. Därmed kommer
            att gälla den ordningen att lönebidrag med statsmedel överförs
            till företagen först sedan företagets ägare dokumenterat sitt
            sociala ansvar för upprätthållande av produktion, sysselsättning
            och va- ruförsörjning. De särskilda villkor för stöd som vi här
            föreslår är uttryck för vår uppfattning att stödet bör förbehållas
            företag i ekonomiska svårig- heter. Som tidigare nämnts är många
            tekoföretag i växande omfattning enga- gerade med försäljning
            av importerade varor. Det kan enligt vår mening inte vara rimligt
            att det generösa lönestödet även skall utgå för sådan personal
            som är verksam med import av konfektionsvaror. I första hand torde
            detta gälla personal inom sådana funktioner som försäljning, lagerhållning,
            dis- tribution och administration. Som ett allmänt villkor bör
            därför gälla att för företag, vilkas försäljning till någon mera
            betydande del består av im- portvaror, bör stödet schablonmässigt
            minskas. Minskningen kan t. ex. stäl- las i relation till andelen
            importvaror av företagens totala försäljning. Genom de insatser
            som tidigare gjorts och som nu föreslås har det statliga engagemanget
            till förmån för svensk tekoindustri numera betydande om- fattning.
            Samtidigt har graden av inhemsk försörjning med vissa tekopro-
            dukter drastiskt minskat. Därmed har de försörjningsberedskapspolitiska
            motiven för statligt engagemang i tekoindustrierna ökat i tyngd.
            Enligt vår bedömning motiverar även dessa förhållanden att man,
            som tidigare framhållits, allvarligt överväger ett mera aktivt
            statligt engagemang, varvid även statligt ägande kan behöva aktualiseras
            inom vissa områden, främst beklädnadsindustrin. De generösa bidrag
            som föreslås får enligt vår mening ej komma att stå i vägen för
            en nödvändig omstrukturering, in- nefattande bl. a. ett samhälleligt
            ägarengagemang i all den utsträckning som kan visa sig sysselsättnings-
            eller försörjningsberedskapspolitiskt nödvän- digt. Vi föreslår
            därför att som en förutsättning för erhållande av tillfälligt
            sysselsättningsbidrag skall gälla att företaget förklarar sig
            villigt att uppta förhandling om offentligt ägarengagemang, om
            staten påkallar detta. Detta villkor ligger i linje med den uppfattning
            som förts fram i den socialde- mokratiska reservationen till arbetsmarknadsutskottets
            betänkande 1976/77:15 med anledning av propositionen 1976/77:58
            om regionalpolitiskt stöd till Algots Nord AB och AB Eiser jämte
            motioner. Med motiveringen att omställningsproblemen vid friställning
            är störst för äldre arbetstagare föreslår föredraganden att det
            tillfälliga sysselsättnings- bidraget fördelas med utgångspunkt
            i antalet anställda i tekoföretagen äldre än 50 år. Såsom vi redovisat
            i det föregående är det uppenbart att det fö- reslagna bidraget
            i praktiken får samma verkan som ett generellt lönebidrag. Med
            anledning härav vill vi uttala att den grund för beräkning av
            bidraget
          </p>
          <pb facs="riksdagen-motions-pdf/data/197677/mot_197677__1477/mot_197677__1477-009.pdf"/>
          <fw xml:id="i-MHadbKhA3UgLgE1crqQ3mA">
            Mot. 1976/77:1477 9
          </fw>
          <p xml:id="i-D8jnvLoegiTuy5NboAxycD">
            som regeringen valt enligt vår uppfattning på intet sätt speglar
            värdet av dessa arbetstagares arbetsinsatser. Tvärtom finner man
            i denna grupp an- ställda företagens yrkesskickligaste och mest
            erfarna medarbetare. Enligt föredragandens förslag till regler
            för tillfälligt sysselsättningsbidrag kan företag under stödperioden
            reducera personalen med vad som följer avs. k. naturlig avgång.
            Därmed kan företag med stor andel äldre arbetskraft trots sysselsättningsbidrag
            komma att väsentligt reducera personalstyrkan under stödperioden.
            I fall där stödföretaget har mera avgörande betydelse för sysselsättningen
            på den lokala arbetsmarknaden kan naturlig avgång skapa betydande
            svårigheter för ortens allmänna utveckling. Vi understryker vikten
            av att regeringen och myndigheterna möter denna svaghet i stöd-
            systemet och tar till vara alla de möjligheter som finns för att
            genom riktade arbetsmarknads- och regionalpolitiska insatser skapa
            nya arbetstillfällen på dessa orter. Föredraganden har i propositionen
            inte angivit från vilken tidpunkt det tidsbegränsade sysselsättningsbidraget
            föreslås utgå. Vi förutsätter att bidrag kommer att utgå för täckande
            av företagens lönekostnader efter den dag riksdagen slutfört behandlingen
            av regeringsförslaget. Numera erbjuder staten stöd till företagen
            i ett flertal former. Föredra- ganden har inte berört frågan om
            företagens rätt att samtidigt uppbära olika bidrag. Vi förutsätter
            att reglerna för det tidsbegränsade sysselsättnings- bidraget
            utformas så, att företaget inte samtidigt kan uppbära mer än ett
            bidrag för sina utbildnings-, löne- eller andra kostnader för
            enskild anställd. I en särskild motion av herr Palme m. fl. görs
            hemställan beträffande särskilt tidsbegränsat sysselsättningsbidrag
            m. m.
          </p>
          <p xml:id="i-3YJji47E4nJf5Zq2HCBoR8">
            Hemställan
          </p>
          <p xml:id="i-V4wdMu24eBvhap1FWaJSgk">
            Med hänvisning till vad som anförts hemställs 1. att riksdagen
            godkänner de allmänna riktlinjer för samhällets aktiva medverkan
            i tekoindustriernas strukturomvandling som föreslagits i motionen,
            2. att riksdagen hos regeringen anhåller att initiativ tas i syfte
            att trygga de samhällskrav som angivits i motionen och att regeringen
            för riksdagen redovisar sina åtgärder med anledning härav senast
            i 1978 års budgetproposition, 3. att riksdagen som sin mening
            ger regeringen till känna vad i motionen anförts om strukturgarantier
            till företag, 4. att riksdagen som sin mening ger regeringen till
            känna vad i motionen anförts om behovet av initiativ för att påskynda
            de pågående förhandlingarna mellan regeringen och vissa bom- ullsspinnerier,
          </p>
          <pb facs="riksdagen-motions-pdf/data/197677/mot_197677__1477/mot_197677__1477-010.pdf"/>
          <fw xml:id="i-4yoyfhj676fRbxq5skRpYa">
            Mot. 1976/77:1477
          </fw>
          <p xml:id="i-UpCBwTynrVTEh4WJtvtoMv">
            10
          </p>
          <p xml:id="i-6WwBkAip7A3X2PuLuFkrxi">
            S. att riksdagen som sin mening ger regeringen till känna vad
            i motionen anförts om regler för utgivande av statligt stöd för
            exportfrämjande åtgärder.
          </p>
          <p xml:id="i-5rqH4uGHqHAYMhU2wvATpL">
            Stockholm den 24 mars 1977
          </p>
          <p xml:id="i-U7uqSWB85hf157a3tpAfNy">
            OLOF PALME (s)
          </p>
          <p xml:id="i-Rb11QmZ8te3VMJocKxMiUh">
            INGVAR CARLSSON (s) i Tyresö
          </p>
          <p xml:id="i-SJGpYQhraop8HLo7JNNDY2">
            BENGT GUSTAVSSON (s) i Eskilstuna
          </p>
          <p xml:id="i-GeqHaCkg9wWPr6rsZedc6H">
            LILLY HANSSON (s) LISA MATTSON (s) ANNA-GRETA SKANTZ (s) ERIK
            ADAMSSON (s)
          </p>
          <p xml:id="i-F7JuyPBt23aC2Zck49WpUe">
            THAGE PETERSON (s) i Nacka
          </p>
          <p xml:id="i-KvrMH1FKzuP19TkEs52qQy">
            ESSEN LINDAHL (s) i Lidingö
          </p>
          <p xml:id="i-YFZAqfzvsyuaXvx2LDLXUe">
            GÖRAN KARLSSON (s) i Huskvarna
          </p>
          <p xml:id="i-VjGCB91VvdWLTAu2qbFVFY">
            INGEMUND BENGTSSON (s) i Varberg
          </p>
          <p xml:id="i-EkfzEJfu7NuGAPS5DvFmD5">
            INGVAR SVANBERG (s) VALTER KRISTENSON (s) PAUL JANSSON (s) ANNA
            LISA LEWÉN-ELIASSON (s)
          </p>
          <p xml:id="i-5kdFcCVcheux8aCRZSPFjy">
            HANS GUSTAFSSON (s) i Ronneby
          </p>
          <p xml:id="i-ALEtK9UVgpcCVskK37K8pj">
            LENA HJELM-WALLÉN (s)
          </p>
          <pb facs="riksdagen-motions-pdf/data/197677/mot_197677__1477/mot_197677__1477-011.pdf"/>
          <p xml:id="i-NYtuguY65CpRsadj8R51UA">
            AN
          </p>
          <pb facs="riksdagen-motions-pdf/data/197677/mot_197677__1477/mot_197677__1477-012.pdf"/>
          <p xml:id="i-2dD8Bbd4QMfoLsGnUnWgME">
            GOTAB 53599 Stockholm 1977
          </p>
        </div>
      </div>
    </body>
  </text>
</TEI>
