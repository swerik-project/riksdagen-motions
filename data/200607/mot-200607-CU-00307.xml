<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00307">
  <teiHeader>
    <fileDesc>
      <titleStmt>
        <title>Familjerättsliga frågor som rör homosexuella, bisexuella och transpersoner</title>
        <author corresp="i-jzGaaesAq8sGFLrFKnaY8">av Olof Lavesson m.fl. (m, c, fp, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Familjerättsliga frågor som rör homosexuella, bisexuella och transpersoner</title>
          <idno type="rdwebb">GU02C307</idno>
          <rs type="number">C307</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C307/text</ref>
          <ref type="dokument_url_html">http://data.riksdagen.se/dokument/GU02C307</ref>
          <ref type="dokumentstatus_url_xml">http://data.riksdagen.se/dokumentstatus/GU02C307</ref>
          <ref type="doc">http://data.riksdagen.se/fil/1AF2A19B-D03A-472A-874E-A21EA77D65CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Wy2PicSNE32mpPkdNvVhLm</idno>
            <name>Fredrick Federley</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EeEkxNr5kSne7KUGMdjSvW" type="signed"/>
        <correspContext corresp="i-EeEkxNr5kSne7KUGMdjSvW">
          <note type="signatory" corresp="i-jzGaaesAq8sGFLrFKnaY8"/>
          <note type="signatory" corresp="i-Wy2PicSNE32mpPkdNvVhLm"/>
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction type="referral" xml:id="i-QJSaiRV6vzUE5SjKHjvUPW">
          <date when="2006-11-07"/>
        </correspAction>
        <correspAction type="dismissal" xml:id="i-Y4ioChGcWQkRMNVsKnykMP">
          <date when="2006-11-07"/>
        </correspAction>
        <correspAction type="numbering" xml:id="i-9n72KedfkPPCqyBtk2aCJF">
          <date when="2006-11-01"/>
        </correspAction>
        <correspAction type="submission" xml:id="i-Bqp4LPNHdwbpGXpxCCcUQS">
          <date when="2006-10-31"/>
        </correspAction>
        <correspAction type="transfer" xml:id="i-SQj33NGfL7daGfNJjDgeR1">
          <date when="2006-10-30"/>
        </correspAction>
        <correspAction type="assigned" xml:id="i-T2DxGRzsM3qqov1Wcx4Ppb"/>
        <correspContext corresp="i-T2DxGRzsM3qqov1Wcx4Ppb">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3QHqHupf7WEfXz3VJug5gV">
            Förslag till riksdagsbeslut
          </head>
          <list style="ol">
            <item xml:id="i-KcfkW8EK5z2vCcW4Wbwp8n">
              Riksdagen begär att regeringen återkommer med förslag om könsneutral
              äktenskapslagstiftning.
            </item>
            <item xml:id="i-8ZqBrPyrA2T4Bo7rGYUpx6">
              Riksdagen begär att regeringen återkommer med förslag om ändring
              i regelverket som innebär att partnerskap har samma rättsverkningar
              som äktenskap, så länge lagen om registrerat partnerskap kvarstår.
            </item>
            <item xml:id="i-17miLN7xGpXx8H9vhEkAXk">
              Riksdagen begär att regeringen återkommer med förslag om ändring
              av äktenskapsbalken så att trossamfund ges rätt att förrätta registrering
              av partnerskap, så länge lagen om registrerat partnerskap kvarstår.
            </item>
            <item xml:id="i-Sc1eXrUDdVBZHMpZ3YQS2J">
              Riksdagen tillkännager för regeringen som sin mening vad i motionen
              anförs om översyn av namnlagen och en utredning gällande person
              som har bytt namnidentitet eller personnummer.
            </item>
          </list>
        </div>
        <div type="motContent">
          <head type="h1" xml:id="i-ELj6YJF4mtBdT6RnKcbZdH">
            Familjerättsliga frågor som rör homosexuella, bisexuella och
            transpersoner
          </head>
          <head type="h1" xml:id="i-NBHJFQhXT2JBs429euC6qK">
            Riksdagens HBT-grupp
          </head>
          <p xml:id="i-6rjXysKvfTV6RpqZK2a3pj">
            Riksdagens HBT-grupp är ett tvärpolitiskt nätverk i Sveriges
            riksdag som diskuterar och utarbetar förslag till riksdagsbeslut
            kring lagstiftning som berör homosexuella, bisexuella och transpersoner.
            Totalt deltar ett sextiotal personer i gruppen. Motionen är undertecknad
            av en riksdagsledamot ur varje partigrupp som deltagit i nätverkets
            arbete med motionen.
          </p>
          <p xml:id="i-4KcNevtCcQctHbhzTY5LF9">
            HBT är en paraplybeteckning för homosexuella, bisexuella och
            transpersoner. Homosexuella och bisexuella är män och kvinnor
            i olika åldrar med olika etnisk bakgrund, religion och politisk
            uppfattning. De kommer från olika samhällsklasser, från städer
            och från landsbygd. Det enda som skiljer dem från heterosexuella
            är att de har förmågan att älska och känna sexuell attraktion
            till någon av samma kön. Med transpersoner brukar man avse transvestiter,
            transsexuella, intersexuella, dragkings/queens och andra personer
            som har en könsidentitet eller ett beteende som tidvis eller alltid
            skiljer sig från vad som utifrån stereotypa men utbredda föreställningar
            kan förväntas beroende på deras biologiska kön. Det kan också
            vara individer som av omgivningen uppfattas ha eller ge uttryck
            för en avvikande könsidentitet, till exempel genom att deras könsidentitetsuttryck
            tidvis eller alltid skiljer sig från normen för det kön som registrerats
            för dem vid födseln. Transpersonsbegreppet som politisk term förutsätter
            inte att individen själv identifierar sig som transperson.
          </p>
          <head type="h1" xml:id="i-5vQsqYeCcTk96yoUSfkwSB">
            Våra utgångspunkter
          </head>
          <p xml:id="i-D1ok2nSzxr2sbhoMS6XhY">
            Alla människor har vissa grundläggande behov gemensamma. Till
            dessa hör behov av kärlek, sex, trygghet och gemenskap med andra
            människor. Kärlek är en viktig drivkraft för såväl en personlig
            som samhällelig utveckling. Vår utgångspunkt är att kärlek och
            sexualitet mellan människor av samma kön är lika mycket värd som
            kärlek och sexualitet mellan människor av olika kön. Alla ska
            kunna leva ett värdigt liv, oavsett sexuell läggning eller könsidentitet.
          </p>
          <p xml:id="i-4YySa5Wv1NQhQyjtBn8Lt2">
            Tyvärr finns det i vårt samhälle ett förtryck av homosexuella,
            bisexuella och transpersoner, vilket bland annat tar sig uttryck
            i form av trakasserier, våld och diskriminering.
          </p>
          <p xml:id="i-RYuQJqDMgU3gkTXpYpRdqm">
            Riksdagen uttalade redan 1973 i utskottsbetänkandet LU 1973:20
            att en samlevnad mellan två parter av samma kön är en från samhällets
            synpunkt fullt acceptabel samlevnadsform. I regeringens proposition
            1986/87:124 heter det att den enda säkra skillnaden mellan homosexuella
            och heterosexuella är att homosexuella känslomässigt dras till
            personer av samma kön. I homosexuellas och heterosexuellas förhållanden
            finns motsvarande känslor av vänskap, omsorg, lojalitet, ömhet,
            kärlek osv.
          </p>
          <p xml:id="i-KaAzmyqZ8esPGjRYibn5Z3">
            Trots dessa ställningstaganden finns diskriminering även i lagstiftningen.
            Bristerna består till stora delar av att lagar och praxis inte
            är anpassade till den verklighet som råder samt att de i många
            fall missgynnar personer på grund av deras sexuella läggning eller
            könstillhörighet. I denna motion, som är ett resultat av vårt
            samarbete, föreslås sådana förändringar som vi anser är viktiga
            att genomföra för att målsättningen om ett pluralistiskt och mångkulturellt
            samhälle ska kunna uppnås. Denna vision innebär ett samhälle fritt
            från diskriminering, våld och fördomar mot personer på grund av
            deras sexuella läggning eller könstillhörighet. I denna motion
            tar vi upp sådana frågor som behandlas i lagutskottet.
          </p>
          <head type="h1" xml:id="i-325izJAxy1T8xN2Wyyb2jd">
            Könsneutral äktenskapslag
          </head>
          <p xml:id="i-4JMdr81NjaYTQx18AhJeC9">
            Som ett led i vår strävan att nå en icke-diskriminerande lagstiftning
            är det i dag fullt berättigat att kräva en äktenskapslag som gäller
            lika för alla, oavsett sexuell läggning eller könstillhörighet.
          </p>
          <p xml:id="i-4Jy1rBLCyQXHgXQ8YdnJdM">
            Partnerskapslagen är historiskt ett viktigt och stort steg i
            arbetet för sexuellt likaberättigande, men i dag fyller den inte
            samma funktion. Den blir i stället ännu en tydlig fingervisning
            om hur lagstiftningen inte behandlar alla lika, oavsett sexuell
            läggning.
          </p>
          <p xml:id="i-TLba8yPB3Jf2EQDmTH3A4v">
            Regeringen beslutade den 27 januari 2005 att en särskild utredare,
            biträdd av två referensgrupper en med företrädare för riksdagspartierna
            och en med företrädare för trossamfund ska ta ställning till om
            par av samma kön bör kunna ingå äktenskap (dir. 2005:6).
          </p>
          <p xml:id="i-GVAuQWcEByn4L18gPAkYQD">
            Utredaren ska hålla en nära kontakt med homosexuellas organisationer
            samt andra berörda. Av direktiven följer sammanfattningsvis att
            utredaren ska göra en grundlig analys av frågan om par av samma
            kön bör kunna ingå äktenskap och redovisa samtliga skäl som talar
            för och emot detta. Vidare ska utredaren ta ställning till formerna
            för ingående av äktenskap. Utredaren ska överväga om behörigheten
            för trossamfund att företräda det allmänna vid ingående av äktenskap
            bör finnas kvar eller om äktenskap endast bör få ingås civilt.
          </p>
          <p xml:id="i-AGhngQtfhGdRSuB5vuiP7">
            Om utredaren anser att äktenskap även i fortsättningen bör kunna
            ingås hos trossamfund, ska det övervägas om några förändringar
            bör göras när det gäller denna behörighet. Utredaren ska, oavsett
            sina ställningstaganden när det gäller trossamfunden, utreda formerna
            för ingående av äktenskap civilt. Om utredarens slutsats blir
            att äktenskap bör kunna ingås av par av samma kön, bör detta enligt
            direktiven få till följd att partnerskapslagen upphävs. Om utredaren
            kommer till slutsatsen att äktenskap inte bör kunna ingås av par
            av samma kön, ska utgångspunkten i stället vara att partnerskapet
            behålls. Det ska då övervägas om förändringar bör göras när det
            gäller partnerskapet.
          </p>
          <p xml:id="i-4FKTkgCQCj8ps6UMJkSY7q">
            Uppdraget ska redovisas senast den 30 mars 2007. Det står utredaren
            fritt att lämna särredovisningar i vissa frågor om det bedöms
            lämpligt.
          </p>
          <p xml:id="i-6EYwVjq3CoSa4vXAutos6R">
            Som vi ser finns det inga sakliga motiv för att behålla nuvarande
            ordning, partnerskapslagen borde följaktligen avskaffas, och i
            stället borde en könsneutral äktenskapslag inrättas. Detta vill
            vi att riksdagen tillkännager för regeringen som sin mening.
          </p>
          <head type="h1" xml:id="i-BDfL5NZTTNRYyg7mg4n39T">
            Partnerskapslagen
          </head>
          <p xml:id="i-C7PeeF6qvybeFUg6b5h7hp">
            Vi vill som sagt införa en könsneutral äktenskapsbalk och därför
            avskaffa partnerskapslagen. Vi är kritiska till att behålla en
            särlagstiftning, men tills en könsneutral äktenskapslag införs
            vill vi undanröja de olika rättsverkningar som finns mellan partner
            och makar. De undantag som finns kvar rör partners möjligheter
            att få tillgång till assisterad befruktning inom den offentliga
            hälso- och sjukvården, reglerna i föräldrabalken om faderskapspresumtion,
            möjligheten att få dispens från minimiåldern om man vill ingå
            partnerskap och anknytningskraven. Det finns ingen anledning att
            behålla dessa rättsliga skillnader. Därför vill vi att riksdagen
            begär att regeringen återkommer med förslag som innebär att partnerskap
            har samma rättsverkningar som äktenskap.
          </p>
          <head type="h1" xml:id="i-RWknb4B4TdKZFsNvnpMEuD">
            Rätt för trossamfund att förrätta partnerskap
          </head>
          <p xml:id="i-W61A3GwJu7JbhHUxnGLzFi">
            Enligt 1 kap. 8 § lagen (1994:1117) om registrerat partnerskap
            är lagfaren domare i tingsrätt eller den som länsstyrelsen har
            förordnat behörig att vara registreringsförrättare.
          </p>
          <p xml:id="i-8NBVukixmic5tKCx2GNNwg">
            Av lagen (1993:305) om rätt att förrätta vigsel inom andra trossamfund
            än Svenska kyrkan framgår att annat trossamfund än Svenska kyrkan
            under vissa förutsättningar kan ges tillstånd att förrätta vigsel.
            Frågor om tillstånd prövas av Kammarkollegiet efter ansökan av
            samfundet. Sedan tillstånd har givits får Kammarkollegiet förordna
            en präst eller någon annan befattningshavare inom samfundet att
            vara vigselförrättare.
          </p>
          <p xml:id="i-R68SMYWncmFuABDxNPucNB">
            Enligt nuvarande lagstiftning ger staten således trossamfund
            möjlighet att erhålla kollektiv rätt att förrätta vigslar. Efter
            godkännande av Kammarkollegiet kan samfundet självt fördela uppdraget
            bland sina befattningshavare, som alltså får rätt att förrätta
            vigslar genom att tillhöra samfundet. Förfarandet för den som
            vill förrätta partnerskap är inte lika smidigt. Den person som
            vill ha ett sådant uppdrag måste i stället ansöka enskilt om möjligheten
            hos länsstyrelsen, alltså ett betydligt krångligare förfarande.
            Att staten på detta sätt försvårar, i stället för att underlätta,
            för de trossamfund som vill förrätta partnerskap är en omotiverad
            ordning. Staten bör i stället betrakta uppdragen att förrätta
            vigslar och att förrätta partnerskap som likvärdiga, och lagstiftningen
            bör därför ändras så att trossamfund ges rätt att förrätta registrering
            av partnerskap. Detta bör riksdagen tillkännage till regeringen
            som sin mening.
          </p>
          <head type="h1" xml:id="i-VQzVKQkSyZhhmw2zaT8TwK">
            Rätten att välja sitt namn och möjligheten att ändra personuppgifter
            retroaktivt
          </head>
          <p xml:id="i-QGjUT5kV88uPdd4GK5y1Pz">
            Namnlagens syfte ska vara att skydda barn från att få namn de
            kan lida för senare i livet och skydda från intrång i familjenamnen.
            Men namnlagen ska inte hindra människor från att ta vilka förnamn
            de önskar. Det föreligger en särskild problematik för transpersoner.
            Den som väljer att leva vardagen i enlighet med sin upplevda könstillhörighet
            utan att genomgå kirurgisk behandling tillåts inte enligt praxis
            att själva bestämma sitt namn då personer som juridiskt sett är
            män tillåts inte att byta till kvinnliga förnamn och vice versa.
            Detta sker genom den hänvisning som görs i praxis till 34 § i
            namnlagen (1982:670), som lyder: Som förnamn får inte godkännas
            namn som kan väcka anstöt eller kan antas leda till obehag för
            den som ska bära det eller namn som av någon annan anledning uppenbarligen
            inte är lämpligt som förnamn. Namnlagen måste ändras så att myndiga
            personer ska kunna byta förnamn till det de själva väljer, utan
            hänsyn till kön.
          </p>
          <p xml:id="i-Tf8y9uWf679zvWvziEb65U">
            PRV har i en skrivelse i februari 2005 belyst behovet av att
            namnlagen ses över och att rättsreglerna anpassas till samhällsmedborgarnas
            behov av att förändra sina namn på ett lättbegripligt och rättssäkert
            sätt. Enligt riksdagens mening var det genom PRV:s skrivelse klarlagt
            att det föreligger ett behov av en översyn av lagen, en översyn
            som måste ha en bred inriktning. Vidare anfördes att det får ankomma
            på regeringen att snarast ta initiativ till en sådan översyn och
            därefter återkomma till riksdagen med erforderliga lagförslag.
            Några sådana initiativ har ännu inte tagits.
          </p>
          <p xml:id="i-2R9Q8ZzjkJvEnqD9amHuZN">
            I lagen (1972:119) om fastställande av könstillhörighet i vissa
            fall och i förarbetena till lagstiftningen finns ingen särskild
            reglering som ger rättighet för en person som genomgått könsbyte
            att få sin identitet i betyg, anställningshandlingar etc. ändrad
            retroaktivt. Det är upp till respektive skola eller arbetsgivare
            att tillmötesgå ett sådant önskemål. Det har visat sig att personer
            som genomgått könsbyte haft svårigheter att få sådana önskemål
            tillgodosedda.
          </p>
          <p xml:id="i-PK19dtvewA78D4Kn5gBeHg">
            Fråga n har behandlats i lagutskottet (motion 1999/2000:So203
            Transsexu ellas situation.) Lagutskottet anförde så i betänkande
            LU16: Enligt utskottets uppfattning kan det inte komma i fråga
            att i lag införa en tvingande skyldighet för den som någon gång,
            kanske långt tillbaka i tiden, utfärdat betyg, intyg eller liknande,
            att göra ändringar i ett dokument som vid tiden för utfärdandet
            var helt korrekt. Det problem som motionären tar upp får enligt
            utskottets uppfattning lösas på annat sätt än genom lagstiftning.
          </p>
          <p xml:id="i-HKJtVLVJRDW7MAxBRu3hxM">
            Det finns, som utskottet påpekar, problem med att sätta gränser
            för hur långt retroaktiviteten kan sträcka sig m.m. Samtidigt
            kvarstår problemet för personer som bytt namn eller personnummer
            att kunna åberopa äldre tjänsteintyg, skolbetyg m.m. utan att
            avslöja sina tidigare personuppgifter. Frågan är givetvis inte
            bara aktuell för transsexuella utan handlar också om personer
            som bytt identitet av annat skäl, t.ex. fått nya personuppgifter
            efter att ha utsatts för hot och förföljelse. Utskottet kan inte
            bara avfärda problemet med att det får lösas på annat sätt. Mot
            bakgrund av vad som här anförts vill vi att regeringen ska utreda
            frågan och återkomma med förslag till riksdagen på hur problemet
            kan lösas. Exempelvis bör man analysera om den enskilde bör ges
            bättre möjlighet att beställa nya intyg som återger det faktamässiga
            innehållet i ett äldre dokument men utan att avslöja de äldre
            personuppgifterna. De olika alternativ som utreds bör givetvis
            prövas såväl ur integritetssynpunkt som utifrån allmänna legala
            och arkivmässiga aspekter.
          </p>
          <p xml:id="i-VoZAyt6czS6bw6CvNHz29g">
            Mot denna bakgrund vill vi att regeringen ser över namnlagen
            för att bl.a. möjliggöra för personer att själva välja sitt namn
            oavsett könsidentitet, samt att en utredning genomförs gällande
            möjligheten att retroaktivt ändra äldre handlingar och intyg för
            en person som har bytt identitet.
          </p>
        </div>
        <div type="motSignatures">
          <list>
            <item xml:id="i-JTgCVWJXn71WGEavzXLsFe" who="i-jzGaaesAq8sGFLrFKnaY8">
              Olof Lavesson (m)
            </item>
            <item xml:id="i-XzmDLmLX7t5QGyoXKCrxMA" who="i-Wy2PicSNE32mpPkdNvVhLm">
              Fredrick Federley (c)
            </item>
            <item xml:id="i-HPf6Vd54FA3FcT43MfQWYp" who="i-nX9ipUS8FhkbQHkWWytwf">
              Ulf Nilsson (fp)
            </item>
            <item xml:id="i-5ndFvWZ1x7Biymjt9X5zth" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-Wy3ED8hgdB5ybRBNk6JDn6" who="i-9x2nw6aosA3pyEJfJTc1eD">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
