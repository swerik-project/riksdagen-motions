<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-juu-00127">
  <teiHeader>
    <fileDesc>
      <titleStmt>
        <title>Anhållande och häktning, m. m.  (prop. 1986/87:112)</title>
        <author corresp="i-RULC5JA5WV3y9ZKs31VLzx">Göran Ericsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Anhållande och häktning, m. m.  (prop. 1986/87:112)</title>
          <idno type="rdwebb">GA02ju127</idno>
          <rs type="number">ju127</rs>
          <orgName type="comitteeAbbreviation">juu</orgName>
          <ref type="dokument_url_text">http://data.riksdagen.se/dokument/GA02ju127/text</ref>
          <ref type="dokument_url_html">http://data.riksdagen.se/dokument/GA02ju127</ref>
          <ref type="dokumentstatus_url_xml">http://data.riksdagen.se/dokumentstatus/GA02ju127</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RULC5JA5WV3y9ZKs31VLzx</idno>
            <name>Göran Ericsson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RCQuGycADKmoPbX6vgDQWn" type="signed"/>
        <correspContext corresp="i-RCQuGycADKmoPbX6vgDQWn">
          <note type="signatory" corresp="i-RULC5JA5WV3y9ZKs31VLzx"/>
        </correspContext>
        <correspAction xml:id="i-Fxu2Bx359bSPrmNDeDozEL" type="assigned">
          <date when="2014-11-19"/>
          <time when="15:42:09"/>
        </correspAction>
        <correspContext corresp="i-Fxu2Bx359bSPrmNDeDozEL">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_ju_127/mot_198687_ju_127-001.pdf"/>
      <div xml:id="i-98ZxKFyE8m2hMd4yNczZmL" type="motHeader">
        <div xml:id="i-WRrSxkPa3YwcFnhP9kDmMb" type="motTitle"/>
        <div xml:id="i-GH3EwDrUjhqMrJZb6z3xfM" type="motSubmissionInfo"/>
      </div>
      <div xml:id="i-KarXucNCVwWLxpwpqA1k2a" type="motBody">
        <div xml:id="i-BSQ94HsBvqBZvzpUEkm6y6">
          <p xml:id="i-UqCDoEFjo6CgR2nMFJM9Wf">
            Motion till riksdagen är 1986/87:Ju127 By
          </p>
          <p xml:id="i-X33thFvcgmFYZWKzYWyq28">
            Göran Ericsson (m) Mot. Anhållande och häktning, m. m. 1986/87
            (prop. 1986/87:112) Ju127-130
          </p>
          <p xml:id="i-TWJGU1JV673ohaok3i1AvX">
            Inledning
          </p>
          <p xml:id="i-6iVsAj8v2VNzJXUgR6bmFa">
            De personella tvångsmedlen var i äldre rätt dels få, dels knutna
            till måls- ägaren. Denne ägde att gripa någon som på bar gärning
            eller flyende fot angrep honom, hans familj eller egendom. Denna
            rätt grundades ute- slutande på ”hämndrätten”, som tillföll målsägaren.
            Dessa enskilda frihetsberövanden gick så småningom till omhänderta-
            ganden av myndighet. Så småningom utvecklades de personella tvångsmed-
            len till att inte enbart gälla gripandet på bar gärning, flyende
            fot eller s. k. ”färsk” gärning. Häktningsinstitutet kom att bli
            en central del i brottsut- redningen. Tvångsinstitutet anhållande
            tillkom tämligen sent och som en följd av att det ansågs nödvändigt
            att den misstänkte kunde tas i förvar i avvaktan på ytterligare
            utredning i häktningsfrågan. Länge fanns det ej någon skillnad
            mellan polismannens rätt och en- skildas rätt att gripa misstänkt
            person. När institutet gripande tillkom, blev det ett självständigt
            straffprocessuellt tvångsmedel under förunder- sökning i brottmål.
            Gripandet är i dagens rätt att anse såsom ett pro- visoriskt frihetsberövande
            i avvaktan på beslut i anhållandefrågan. Fortfarande kvarstår
            dock bestämmelsen från äldre rätt att envar äger rätt att gripa
            misstänkt på bar gärning och flyende fot. Denna bestäm- melse
            torde tillhöra de äldsta i svensk rätt.
          </p>
          <p xml:id="i-8Hzj1xj6TeJXBtsGFrNes6">
            Utvecklingen av de personella tvångsmedlen
          </p>
          <p xml:id="i-SRnE3noGwymoktbMyy45sh">
            I den tillgängliga statistiken finns en iögonfallande differens
            mellan dels an- talet dömda, dels antalet häktade därav och inte
            minst antalet anhållna i förhållande till dem som redan häktats
            och dömts för brott. Denna övertydliga differens har varit utgångspunkten
            för den debatt som förts i frågan om de personella tvångsmedlen.
            Det förhållandet att en stor andel misstänkta befunnit sig i förvar
            hela anhållningstiden, varefter de fri- släppts, har medverkat
            till att frågan blivit alltmer diskuterad. Sakta men säkert har
            kraven på en domstolsprövning av frihetsberövan- den tilltagit.
            Sett i ett internationellt perspektiv, där det anglosaxiska sy-
            stemet med undersökningsdomare tillämpas, har det svenska systemet
            med relativt långtgående tjänstemannabeslut tett sig utmanande.
            1
          </p>
          <p xml:id="i-R79KeeQFCqqgP9TVTfhqpr">
            1 Riksdagen 1986/87. 3 saml. Nr Jul27-130
          </p>
          <pb facs="riksdagen-motions-pdf/data/198687/mot_198687_ju_127/mot_198687_ju_127-002.pdf"/>
          <p xml:id="i-75p3cn3grrSyvFczyYio4t">
            Förtroendet för tjänstemannens ”oväld” är starkt i Sverige, men
            rätts- säkerhetsbegreppet fogat till en alltmer noggrann journalistisk
            bevakning av rättssystemet har lett till att det nu finns mycket
            starka skäl som talar för ett tidigt domstolsinträde.
          </p>
          <p xml:id="i-SHPg1k4eFkfcNvbWmvEBFH">
            Anhållande — häktning
          </p>
          <p xml:id="i-HRaYy95nKyQdAHKoqwK49U">
            Propositionens förslag innebär en icke oväsentligt förändrad
            arbetssitua- tion inom rättsväsendet. Frågan är vilka rättsvinster
            som erhålls genom det nu lagda förslaget. Anhållande skall alltså
            även efter förslagets genomförande ske om skäl för häktning föreligger.
            Om inte fulla häktningsskäl föreligger, må an- hållande ske om
            den misstänkte skäligen kan misstänkas för brott och det är av
            synnerlig vikt att han tas i förvar i avvaktan på ytterligare
            utredning. Skälen för anhållande och häktning behålls i stort
            sett intakta. Den sto- ra volym anhållna som avspeglas i statistiken
            utgör s. k. utredningsan- hållanden, där främst frågan om den
            misstänktes identitet och frågan om huruvida häktningsskäl föreligger
            utreds. Enligt det nu föreliggande för- slaget innebär detta i
            praktiken att volymen anhållna överförs under rubri- ken häktade.
            Förslaget får därigenom endast en statistisk/kosmetisk effekt
            och knappast någon annan viktig rättsverkan för den enskilde.
            Det kan ifrågasättas om propositionens förslag med utomordentligt
            långtgående organisatoriska effekter och stora kostnader för det
            allmänna kan motiveras mot bakgrund av den rättseffekt förslaget
            i den här delen får.
          </p>
          <p xml:id="i-VkGN2aZbagwd9fCBGJ2zdT">
            Tidsfristen
          </p>
          <p xml:id="i-SMiz38M8CWpDcS4hPdvBW9">
            Enligt propositionen skall häktningsframställan göras samma dag
            som an- hållningsbeslutet fattas eller senast dagen därpå. Endast
            om synnerliga skäl föreligger får framställningen anstå till tredje
            dagen. Vid prövningen av tidsfristerna skall lördagar, söndagar
            och helgdagar likställas med van- liga arbetsdagar. Propositionens
            förslag i denna del föranleder omfattande organisatoriska förändringar
            såväl för polis och åklagare som för advokater och domstolar.
            Det är svårt att beräkna den totala kostnadseffekten för det allmänna,
            men det torde röra sig om betydande belopp. De i budgetpropositionen
            an- visade resursökningarna för SKL, lokala polismyndigheterna,
            åklagarvä- sendet och domstolarna är inte tillräckliga.
          </p>
          <p xml:id="i-HZQXgV4R7iixGND4FLUCzj">
            Polisen
          </p>
          <p xml:id="i-Fn9yYCtdtdM3jFnuQwLJzW">
            Jag delar statsrådets uppfattning att en stor utredningsbörda
            måste för- läggas under icke kontorstid. Här kommer det att i
            de större tätorterna bli fråga om betydande kostnader för täckande
            av ersättning för tjänst under jourtid. Det kan knappast stå i
            överensstämmelse med arbetsrätten att ut- öka arbetstiden för
            vissa utredare inom polisväsendet.
          </p>
          <p xml:id="i-VqgTQYUnJJUehCDLC28j7F">
            Mot. 1986/87 Ju127
          </p>
          <pb facs="riksdagen-motions-pdf/data/198687/mot_198687_ju_127/mot_198687_ju_127-003.pdf"/>
          <p xml:id="i-YBBXRFad76kZSGi4gajJvf">
            Den organisatoriska lösningen främst i storstäderna, där belastningen
            är som störst, måste bli någon form av skiftarbete för viss utrednings-
            personal. Denna personal utgörs av kvalificerade kriminalinspektörer
            och inte av polisassistenter, vilket statsrådet tycks tro i budgetpropositionen.
            Den lokala polisorganisationen måste kompenseras fullt ut för
            de personal- kostnader som är de verkliga effekterna av reformen.
            Oroande är att regeringen genom den hittills förda politiken minskat
            an- talet polismän ute i polisdistrikten samtidigt som man nu
            i denna pro- position ålägger polisen en väsentligt ökad arbetsbelastning.
            Den enda kompensation regeringen tycks vara beredd att åstadkomma
            är att myndigheten ges ökade befogenheter att ta ut övertid. Denna
            politik är från alla synpunkter felaktig. Svenska Polisförbundet
            har i många år stri- dit för uppfattningen att verksamhet inte
            får planeras utifrån ett förväntat övertidsuttag utan att verksamheten,
            i den mån den ökar, skall svara mot ett ökat antal för ändamålet
            lämpliga polistjänster. Den av fackorganisationen drivna linjen
            är den korrekta, och den margi- nella kvot av övertidsuttag som
            står till förfogande inom ramen för gällande arbetstidslagstiftning
            torde knappast klara den ökade arbetsbelastningen. Den av regeringen
            förda politiken vad avser neddragningen av polisaspiran- ter till
            polishögskolan skall nu räddas genom att kriminalpolismän skall
            tvingas arbeta övertid. Denna politik står i strid med rådande
            uppfattning även inom arbetarrörelsen. I de polisdistrikt som
            har kriminaljour kommer denna verksamhet att få en delvis ny och
            tung utredningsuppgift. Kriminalpolismännen vid dessa enheter
            utför i dag rader av arbetsuppgifter av rent administrativ karaktär.
            Den nya organisationen kommer att kräva en administrativ förstärkning
            inom kriminaljourerna. Det är förvånande att statsrådet i budgetproposi-
            tionen inte förutsett detta. Allmänt kan sägas att de resursförstärkningar
            som anvisas i budgetpro- positionen är dels för små, dels utslängda
            på myndigheterna utan noggran- nare analys av resursbehovet.
          </p>
          <p xml:id="i-B4RPsJWu22ZzGkGXq65DNa">
            Domstolarna
          </p>
          <p xml:id="i-YGXcQJK8bFua4yUWv3w73u">
            Resurstilldelningen till domstolarna är inte tillräcklig. För
            exempelvis Stockholms och Göteborgs tingsrätter är arbetsbelastningen
            redan nu så stor att balanserna i dessa tingsrätter sedan länge
            passerat den acceptabla gränsen. Propositionens förslag innebär
            rimligen att en domför domare finns till- gänglig inte enbart
            på jourtid utan i de stora tingsrätterna är gripbar även under
            dagtid. I propositionen föreslås att häktningsförhandling skall
            kunna hållas i an- slutning till den plats där den misstänkte
            förvaras, normalt i polishuset. I de stora städerna Stockholm
            och Göteborg, där samlokalisering av tings- hus och polishus ej
            förekommer, kommer denna nyordning att innebära att en domare
            finns stationerad i polishuset eller i anslutning till häktet.
          </p>
          <p xml:id="i-MYgSVKTnjvBrKmywHqxDts">
            Mot. 1986/87 Ju127
          </p>
          <pb facs="riksdagen-motions-pdf/data/198687/mot_198687_ju_127/mot_198687_ju_127-004.pdf"/>
          <p xml:id="i-63EVgJ7HNWXjGeKAiroUPc">
            Detta innebär att ett antal nya tjänster som rådman bör inrättas
            för att inte ytterligare försämra det redan bekymmersamma balansläget
            i tings- rätterna.
          </p>
          <p xml:id="i-Gn45Qtvg3W4CsC1jA6K42V">
            Åklagarmyndigheterna
          </p>
          <p xml:id="i-DpFnUqf6b81hNu5ZEdiySs">
            På åklagarmyndigheterna är det exempelvis i Stockholm så att
            två åklagare utgör en jourgrupp. Tjänstgöringen är så fördelad
            att man tjänstgör vart- annat dygn jämte sin ordinarie tjänst.
            Under exempelvis helger måste åklagaren finnas tillgänglig för
            ställningstagande till olika former av perso- nella tvångsåtgärder.
            Det kan antas att om häktningsförhandlingar skall pågå även under
            hel- ger, behövs jourgruppen förstärkas ytterligare så att en
            åklagare alltid finns gripbar.
          </p>
          <p xml:id="i-4xRdh1q9r6EDaHhe8UQa9S">
            Häktningsframställning
          </p>
          <p xml:id="i-Hn54jCHwkgKi9vpDEr1A1s">
            I propositionen föreslås att skriftlig häktningsframställan skall
            ersättas med en ordning som tillåter en muntlig häktningsframställan.
            Vidare krävs endast att gärningen samt grunden för anhållningsbeslutet
            redovisas samt var och när frihetsberövandet gjorts. Det kan inte
            anses överensstämma med en modern rättsuppfattning att misstänkta
            personer skall kunna bli häktade utan att också bevisningen mot
            den misstänkte redovisas. Skäl för häktning föreligger enbart
            om nå- gon är på sannolika skäl misstänkt för brott. Inte desto
            mindre måste kravet på materiell substans i häktningsfram- ställning
            framstå såsom nödvändigt, om den tilltalade och hans försvarare
            avser att besvära sig i högre rätt över häktningsbeslutet. Kravet
            på en skriftlig häktningsframställning innehållande gärningsbe-
            skrivningen, bevisningen och vidtagna personella tvångsåtgärder
            är enligt min mening oeftergivligt.
          </p>
          <p xml:id="i-6UHBYbaru6spaPn3iLg8NV">
            Utredningshäktning och omprövningsförhandling
          </p>
          <p xml:id="i-QVDS5UqF2AEss5NyEwbYzN">
            Institutet utredningshäkte är ett nytt och för den enskilde allvarligt
            inslag. I den hittills gällande ordningen kan personer anhållas
            av utredningsskäl. Anhållningstid i nu gällande ordning är maximalt
            fem dygn. Skälen för anhållande är i dag om någon kan häktas eller
            om det är av synnerlig vikt att han i avbidan på ytterligare utredning
            tas i förvar. I förslaget om utredningshäkte skall häktning kunna
            ske redan när skälig misstanke föreligger. Detta förslag medverkar
            till att misstänkta personer på en betydligt lägre grad av misstanke
            kan häktas och därmed utsättas för en betydligt allvarligare form
            av frihetsberövande på svagare grunder än vad som gäller för häktning
            i dag. Införandet av institutet utredningshäktning, dvs. häktning
            på ”svagare grund”, kommer att medföra en snabbt stigande frekvens
            av just detta häktningsinstitut, eftersom det här krävs en lägre
            form av bevisning. Det
          </p>
          <p xml:id="i-P6m5EnFDzuSDcQZHsYgzUe">
            Mot. 1986/87 Ju127
          </p>
          <pb facs="riksdagen-motions-pdf/data/198687/mot_198687_ju_127/mot_198687_ju_127-005.pdf"/>
          <p xml:id="i-FZvzmTQPf3fWd3NU2vVSSn">
            förefaller därför orimligt att utredningshäktning skall kunna
            pågå under samma tid som den vanliga häktningen. När en svagare
            bevisning än ”sannolika skäl” företes, måste också detta avspeglas
            i häktningstidens längd. Det är orimligt att avkorta anhållningsinstitutets
            tidslängd och i samma proposition införa ett häktningsinstitut
            med likartade beviskrav som an- hållningsinstitutet men med en
            avsevärt längre frihetsberövandetid. Mot den bakgrunden är det
            rimligt att tiden för utredningshäktning inte blir längre än vad
            tiden för institutet anhållande är för dagen. Därmed skulle utredningshäktning
            endast kunna bestå under maximalt fem dygn och i övrigt under
            samma regler som gäller för häktning i övrigt.
          </p>
          <p xml:id="i-6ZYiqNaPVuG371fep1yaZS">
            Sammanfattning
          </p>
          <p xml:id="i-4ukCysvfHU4YL6HMFHsUMR">
            Propositionen föreslår således en mycket förkortad anhållningstid
            medför- ande synnerligen begränsad möjlighet för polismyndigheten
            att ta fram det underlag som krävs för att en häktningsförhandling
            skall kunna äga rum med ett så fullständigt underlag som möjligt.
            Den starkt förkortade anhållningstiden ställer därför höga krav
            på poli- sens utredningskapacitet även under icke kontorstid och
            under helgdagar. Samma förhållande gäller för åklagarväsendet
            och domstolarna. I budgetpropositionen har regeringen i anledning
            av reformen anvisat ett resurstillskott till polis, åklagare och
            domstolar utan närmare analys. Re- surstilldelningen är objektivt
            helt otillräcklig. Regeringen uttalar i proposition 1986/87:112
            som sin mening att polis- myndigheten för att täcka kommande resursbehov
            skall utnyttja övertidsut- taget inom de ramar som uppställs i
            arbetstidslagstiftningen. Häri kan in- läsas att beordrad övertid
            kommer att bli vanligt förekommande. Genom en sådan politik kommer
            sannolikt flykten från polisyrket att öka, och med den neddragning
            av intagningen till polishögskolan som ägt rum sedan 1982 ökar
            risken för brist på kvalificerad utredningspersonal, vilket i
            sin tur utgör ett rättssäkerhetsproblem. Den nu föreslagna ordningen
            med en ”förenklad” form av häktnings- framställan, som enligt
            propositionen kan godtas utan att bevisningen för ”synnerliga
            skäl” föreligger, är ägnad att väcka stark oro. Muntliga häktningsframställningar
            på bristfälligt material undergräver domstolens möjligheter och
            försvarets förmåga att fatta för den enskilde riktiga beslut och
            föra den enskildes talan på ett korrekt sätt. Bristfälligt underlag
            vid häktningsförhandlingen ökar påtagligt risken för många kanske
            ej behövliga besvär till högre rätt. Ej fullständiga utredningsresultat
            vid häktning leder också till en starkt ökad frekvens av och behov
            av omhäktningar. Förslaget om utredningshäkte är till synes en
            nödlösning påkallad av alltför korta anhållningstider. Förslaget
            om utredningshäkte innehåller ett förslag om att hålla människor
            inspärrade under betydligt längre tider än den gamla anhållningsregeln
            och detta på en väsentligt lägre grad av miss- tanke än vad som
            är kravet vid häktningsframställning i ”normalfallet”.
          </p>
          <p xml:id="i-Rzq7yo9X7nPrp6BaguHqCS">
            Mot. 1986/87 Ju127
          </p>
          <pb facs="riksdagen-motions-pdf/data/198687/mot_198687_ju_127/mot_198687_ju_127-006.pdf"/>
          <p xml:id="i-GQ8QFqn6ccY5K87cM1Bzvp">
            Det är avslutningsvis viktigt att Sverige anpassar sitt rättssystem
            på pro- cessrättens område till de regler som gäller för länderna
            inom det europe- iska samarbetets ram. Men det får anses såsom
            betänkligt att regeringen fö- reslår förändringar där finansieringen
            är långtifrån tillräcklig och där rättsväsendets möjligheter att
            kvalitativt klara reformen får anses såsom ej dokumenterade. Det
            är ännu mer betänkligt att det i denna proposition lämnas förslag
            om möjligheten till häktning på lägre grad av misstanke än vad
            som nor- malt krävs. Detta förhållande kastar en dunkel skugga
            över förslaget och över Sverige såsom en modern rättsstat.
          </p>
          <p xml:id="i-5XuX7Jr3hPx9XFEDScLpU3">
            Hemställan
          </p>
          <p xml:id="i-W5QPvUQCZYcTaKFGAFLNsE">
            Med stöd av det anförda hemställs 1. att riksdagen som sin mening
            ger regeringen till känna vad som i motionen anförts om utökat
            personalbehov till följd av de i pro- positionen framlagda förslagen,
            2. att riksdagen hos regeringen begär nytt förslag till finansiering
            av de i propositionen föreslagna åtgärderna, 3. att riksdagen
            med avslag på propositionens förslag om muntlig häktningsframställning
            beslutar att åklagaren senast vid häktnings- förhandlingen skall
            inge skriftlig häktningsframställning samt de protokoll eller
            anteckningar över vad som dittills förekommit under förundersökningen
            om detta har betydelse för prövningen av häkt- ningsfrågan, 4,
            att riksdagen med avslag på propositionens förslag om tidsfrist
            för omprövning av häktningsfrågan beslutar att vid s. k. utrednings-
            häktning skall omprövning av häktningsfrågan ske inom fem dygn.
          </p>
          <p xml:id="i-Hiv6xD6fwNbJ89C4ns2rKQ" type="date">
            Stockholm den 9 april 1987
          </p>
          <p xml:id="i-8HpkiYYubWgjPQNTuTs17L">
            Göran Ericsson (m)
          </p>
          <p xml:id="i-7hq3UmQKYuQA6DQxWCySyN">
            Mot. 1986/87 Ju127
          </p>
        </div>
      </div>
    </body>
  </text>
</TEI>
