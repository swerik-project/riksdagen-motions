<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-01765">
  <teiHeader>
    <fileDesc>
      <titleStmt>
        <title>Stranderosion</title>
        <author corresp="i-3yGB8i2p5vZhm4Sy536rgC">av Anders Hansson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1765 av Anders Hansson m.fl. (M)</title>
          <idno type="rdwebb">H8021765</idno>
          <rs type="number">1765</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8021765/text</ref>
          <ref type="dokument_url_html">http://data.riksdagen.se/dokument/H8021765</ref>
          <ref type="dokumentstatus_url_xml">http://data.riksdagen.se/dokumentstatus/H8021765</ref>
          <ref type="docx">http://data.riksdagen.se/fil/9C2FA846-FE8B-4D17-A3BE-98B5E04F5E60</ref>
          <ref type="pdf">http://data.riksdagen.se/fil/9F79D8D4-03FB-4A7B-8849-AB81CC270487</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8xqoubycBxbzHGNH9dsFW2" type="signed"/>
        <correspContext corresp="i-8xqoubycBxbzHGNH9dsFW2">
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-BNPcdNmACXycfvLR8wqbHp"/>
        </correspContext>
        <correspAction xml:id="i-D3bGDLKiaeJ91ZdXBR7j6X" type="submitted">
          <date when="2020-10-02"/>
          <time when="16:07:20"/>
        </correspAction>
        <correspAction xml:id="i-55ByUfrJiR8Y4GPKyALbVB" type="reviewed">
          <date when="2020-10-02"/>
          <time when="16:26:59"/>
        </correspAction>
        <correspAction xml:id="i-DuqNUbWSSdui61uLQFbTYv" type="referred">
          <date when="2020-10-14"/>
        </correspAction>
        <correspAction xml:id="i-3oYE6K9g8HrNJQVkhPUmQc" type="assigned">
          <date when="2021-04-29"/>
          <time when="15:50:31"/>
        </correspAction>
        <correspContext corresp="i-3oYE6K9g8HrNJQVkhPUmQc">
          <ref type="assignedTo">Civilutskottet</ref>
        </correspContext>
        <correspAction xml:id="i-Gp622EJbTpZD3EKZ88b8C6" type="behandlas_i"/>
        <correspContext corresp="i-Gp622EJbTpZD3EKZ88b8C6">
          <ref type="uppgift">2020/21:CU14</ref>
          <ref type="ref_dok_id">H801CU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU14</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5ZdtJ4ra1UASa2GsSaSSAb" type="motHeader">
        <div xml:id="i-MqqGmeRS87fTTXgxaxUeWQ" type="motTitle">
          Motion till riksdagen 2020/21:1765 av Anders Hansson m.fl. (M)
          Stranderosion
        </div>
      </div>
      <div xml:id="i-Lny1M5ADwBsk1P5L3XxdUy" type="motBody">
        <div xml:id="i-6hNqPKHBPrfXJdwCwWMBxq" type="motProposal" subtype="förslag">
          <head xml:id="i-YR4hYqShvFy2EDdjFTinsa">
            Förslag till riksdagsbeslut
          </head>
          <list xml:id="i-W8AkWo51ELVM3zYnXxXMZA" style="ol">
            <item xml:id="i-4e162JUN5qBKuZYnCpq4ny">
              Riksdagen ställer sig bakom det som anförs i motionen om att
              se över möjligheterna att göra stranderosion orsakad av havet
              till en statlig angelägenhet och tillkännager detta för regeringen.
            </item>
            <item xml:id="i-MqqyLbvgoUTF8RpfNjcBUR">
              Riksdagen ställer sig bakom det som anförs i motionen om att
              överväga en översyn av regelverken för strandfodring i syfte att
              minska antalet involverade instanser och renodla hanteringen och
              tillkännager detta för regeringen.
            </item>
            <item xml:id="i-CgrLyV9vNfbgFTMm6dEcNf">
              Riksdagen ställer sig bakom det som anförs i motionen om att
              överväga en översyn av statens krav på ersättning från kommuner
              som återför sand från havet till sina erosionsdrabbade stränder
              genom strandfodring, och detta tillkännager riksdagen för regeringen.
            </item>
          </list>
        </div>
        <div xml:id="i-5H6ngPGaNqX8APsMK9t8J3" type="motContent">
          <head xml:id="i-W446F7iSrJexcvyvKeP9Dv" type="h1">
            Motivering
          </head>
          <p xml:id="i-ACRkNGq1F6e4vtWEVUXYD6">
            Kustområdet är av stor betydelse för vårt samhälle, dels för
            att många bor nära kusten, dels för transport och handel och som
            källa för livsmedel och råvaror. Stränderna är också värdefulla
            som biologiska livsmiljöer och för vår egen fritid.
          </p>
          <p xml:id="i-Jfw9WzkjFFj9BKRSRdt8BF">
            Erosion är vanligt över hela världen och har till stor del naturliga
            förklaringar. Kustlinjen förändras ständigt och när havet bryter
            ner och för bort sanden från stranden krymper den och kustlinjen
            förskjuts inåt land. Det är en naturlig process; landskapet formas
            om av vatten, vind och is. Vågor, strömmar och vindar skapar en
            naturlig erosion, men vi får inte blunda för att mänskliga aktiviteter
            kan rubba jämvikten mellan naturliga processer. På så vis bidrar
            människan till att erosionsskadorna blir större än de annars skulle
            ha varit.
          </p>
          <p xml:id="i-83wbkWp3LBMcs8LJLDXrhe">
            Stranderosionen orsakar översvämningar som i sin tur kan orsaka
            förlust av land, byggnader och infrastruktur. Det innebär enorma
            kostnader både för samhället som helhet och för drabbade privatpersoner.
            Stora unika naturvärden riskerar att förstöras och den för kustkommunerna
            viktiga turistnäringen hotas. De skånska stränderna vid bl.a.
            Skanör–Falsterbo, Lomma–Bjärred, Ystad–Löderup, Åhus–Yngsjö, Abbekås,
            Böste, Ribersborg, Sandhammaren, Viken och Klitterhus är mest
            utsatta, men proble­men återfinns även hos kommuner i Blekinge,
            Småland och Halland. Stranderosion är således inte endast en kommunal
            fråga utan snarare en regional fråga. Av denna anledning har t.ex.
            Region Skåne engagerat sig ytterligare i denna för regionen så
            viktiga fråga.
          </p>
          <p xml:id="i-TzyiakgyJQbU9xHMd3nHF3">
            I syfte att motverka stranderosion kan åtskilliga olika åtgärder
            vidtas. Man kan bygga s.k. hövder eller vågbrytare i vattnet utanför
            stranden. Man kan lägga ut betongmadrasser, platsgjutna betongplattor
            eller sten för att förhindra sandens flykt. Ingreppen blir stora
            såväl i havet som på stränderna. I vissa fall innebär erosions­skydden
            att stranden inte längre kan användas av allmänheten för bad och
            rekreation och i andra fall att problemet enbart flyttas till
            en annan plats längs samma kustlinje. Ingen av de nämnda lösningarna
            är därför långsiktigt hållbar.
          </p>
          <p xml:id="i-KFT1JimTaC8MG3HHVm8tLL">
            Det finns även möjlighet att återföra sand som erosionen tagit
            med sig från strän­derna ut till havs. Metoden kallas strandfodring
            och används flitigt i övriga Europa och Nordamerika. Metoden innebär
            att man på en eroderad kuststräcka lägger ut sand som hämtas i
            havet. Sand som sugits ut till havs återbördas därmed och erosionsomloppet
            kan därmed fortsätta utan att medföra större skada eller andra
            efterverkningar. Man skulle kunna benämna denna process som den
            mest miljövänliga erosionsskyddsmetoden. Denna metod bör självfallet
            också ses som självklar i Sverige.
          </p>
          <p xml:id="i-LCbsSLmc8avPArjq4D7UCV">
            Regelverket för strandfodring är komplicerat och svårtytt. Framför
            allt är det den dubbla miljöprövning som sker både mot miljöbalken
            och mot lagen (1966:314) om kontinentalsockeln som i praktiken
            omöjliggör eller starkt försvårar lämpliga åtgärder.
          </p>
          <p xml:id="i-25MrCudWqw7p5zqtDn7erV">
            Lagstiftningen är utformad på ett sådant sätt att olika myndigheter
            och departement handhar olika delar av en ansökan om strandfodring,
            men tyvärr saknas ett övergripande samordningsansvar. Det går
            inte heller att hitta en röd tråd i olika myndigheters bedöm­ningar.
            Exempelvis kan miljödomstolen liksom SGU, SGI och länsstyrelsen
            ge sina respektive medgivanden medan Naturvårdsverket och Fiskeriverket
            går på tvärs. Om samtliga myndigheter skulle vara överens och
            miljödomstolen ger sitt tillstånd skall ändå regeringen i slutändan
            pröva hela projektet mot lagen om kontinentalsockeln. Regeringen
            överprövar således miljödomstolens beslut. Vid åtskilliga tillfällen
            har regeringen också avslagit flertalet ansökningar, trots att
            samtliga myndigheter varit överens. Detta förhållande är ohållbart.
            Regeringen bör initiera en översyn för att säkerställa att antalet
            involverade instanser minskas och att hanteringen renodlas.
          </p>
          <p xml:id="i-LozoDVwVJYnmgwYNKadxiU">
            Regeringen har tidigare fattat ett beslut om att tillåta återföring
            av sand från Sandhammars bank till kuststräckan vid Löderups strandbad
            i Ystad. Tyvärr har kommunen fått stå för hela kostnaden och ålagts
            att betala ersättning till staten för den sand som har tagits
            från havets botten. Möjligheten till statligt stöd mot naturolyckor
            som uppkommer av ras, skred eller av just erosion finns idag via
            Myndigheten för samhällsskydd och beredskap (MSB). Dock undantas
            stöd för erosionsskador som orsakats av havet. Här bör övervägas
            en förändring så att även stranderosion orsakad av havet faller
            inom ramen för statligt ansvar.
          </p>
          <p xml:id="i-KN6NVMAiqRcmLKBcuYSPR4">
            Stranderosion drabbar många kommuner i Sverige. Oftast får kommunerna
            själva bära bördan och ansvaret för att skydda sina stränder.
            Sand från havets botten är enligt lagen om kontinentalsockeln
            en statlig naturresurs och staten har därför rätt till ersättning
            för den sand som återförs. Det innebär stora kostnader för de
            drabbade kommunerna. Det bör också uppmärksammas att sanden som
            sugs upp och återförs till stränderna ingår i ett kretslopp där
            samma sand gång på gång sköljs ut till havs för att sedan tas
            tillbaka regelbundet. Att betala ersättning för sanden varje gång
            är inte helt rätt. Det bör därför övervägas en översyn av statens
            rätt att kräva ersättning för sand av kommuner som genomför strandfodring
            från statens havsbotten.
          </p>
          <p xml:id="i-YMwi1sTHSp4V7pf9EnPcR9">
            Under 2015 tillsattes en utredning för att stärka klimatanpassningen
            i Sverige. Bakgrunden är att det finns ett stort behov av att
            identifiera risker och sårbarheter och vidta förebyggande åtgärder
            för att undvika framtida skadekostnader och störningar i samhället.
            I ett svenskt perspektiv kan det t.ex. handla om åtgärder som
            syftar till att förhindra eller minska konsekvenserna av skred,
            ras, erosion, översvämning, havsnivå­höjning, värmeböljor, smittspridning
            och markförorening. Ett viktigt område som behöver anpassas är
            samhällets fysiska planering, men även många andra sektorer påverkas.
            Utredningen redovisades 2017 under namnet Klimatanpassningsutredningen.
            Utredningen resulterade i proposition 2017/18:163 En nationell
            strategi för klimat­anpassning. En stor brist i förslaget är att
            fokus fortfarande ligger på forskning och utveckling hos SGI eller
            nya regler till Boverket vid framtida bostadsbyggande. Proble­matiken
            med tillstånd för strandfodring, överlappande och ibland motsägelsefulla
            regel­verk samt hur kommunerna ska handskas med befintlig bebyggelse
            berörs föga. Det återkommande svaret från regeringen på frågor
            kring stranderosion har tyvärr under många år varit att SGI fortsatt
            kartlägger problematiken kring stranderosion eller att institutet
            fått nya verktyg för att göra detta. Detta hjälper inte kommunerna.
            Statens agerande är snarare som att nöja sig med att beskriva
            vattnet för en person som håller på att drunkna.
          </p>
          <p xml:id="i-MN5gVRCBSvzgF6CSQkKAd2">
            Stranderosion drabbar idag, varje dag, flertalet kommuner längs
            Sveriges kuster. Åtgärder måste vidtas snarast, och från statligt
            håll bör fler möjligheter ses över för hur problemet med stranderosion
            kan åtgärdas långsiktigt. Där skador redan skett måste staten
            redan idag ta ett större ansvar och hjälpa de kommuner vars kustlinje
            drabbats hårt av stranderosion.
          </p>
        </div>
        <div xml:id="i-Tr7f55pjMCcnJHbSJ5f1W8" type="motSignatures">
          <list xml:id="i-Wa84qGb6htoxDUgk6NSBBf">
            <item xml:id="i-9kUzcNLaefQxnuYvfZzyGt">
              Anders Hansson (M)
            </item>
            <item xml:id="i-FiGoKfRymc21GnedqK9sAJ">
              Tobias Billström (M)
            </item>
            <item xml:id="i-2o7REa6gHQNwfYji9E9Z6R">
              Louise Meijer (M)
            </item>
            <item xml:id="i-U6L6YrngawD8RN567M3z8e">
              Boriana Åberg (M)
            </item>
            <item xml:id="i-6L2w9VTfupxQt8MqfxUnWQ">
              Noria Manouchi (M)
            </item>
            <item xml:id="i-Fzig7hKP4QV29UPqoZ8KwA">
              Hans Wallmark (M)
            </item>
            <item xml:id="i-6icwpDvXnpdvt29Lq7VMEE">
              Maria Malmer Stenergard (M)
            </item>
            <item xml:id="i-FdWAPxjycqVU9e8PUJYAKM">
              Ulrika Heindorff (M)
            </item>
            <item xml:id="i-5GqY23FP7ZkWADR6hfLvGC">
              Ann-Charlotte Hammar Johnsson (M)
            </item>
          </list>
        </div>
      </div>
    </body>
  </text>
</TEI>
