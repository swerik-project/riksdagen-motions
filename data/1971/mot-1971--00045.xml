<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00045">
  <teiHeader>
    <fileDesc>
      <titleStmt>
        <title>angående bestridandet av de samhälleliga kostnaderna för utländsk arbetskraft i Sverige.</title>
        <author>av herrar Björk i Göteborg och Kristenson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående bestridandet av de samhälleliga kostnaderna för utländsk arbetskraft i Sverige.</title>
          <idno type="rdwebb">FU0245</idno>
          <rs type="number">45</rs>
          <ref type="dokument_url_text">http://data.riksdagen.se/dokument/FU0245/text</ref>
          <ref type="dokument_url_html">http://data.riksdagen.se/dokument/FU0245</ref>
          <ref type="dokumentstatus_url_xml">http://data.riksdagen.se/dokumentstatus/FU0245</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MeXvsK7yXnvLwkvhiu6BrW</idno>
            <name>KAJ BJÖRK</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-PQWJzhaevKGbSNtPqoUeSA</idno>
            <name>VALTER KRISTENSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P6rPGHNRjiRRJLtjc2PbuN" type="signed"/>
        <correspContext corresp="i-P6rPGHNRjiRRJLtjc2PbuN">
          <note type="signatory" corresp="i-MeXvsK7yXnvLwkvhiu6BrW"/>
          <note type="signatory" corresp="i-PQWJzhaevKGbSNtPqoUeSA"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__45/mot_1971__45-001.pdf"/>
      <fw xml:id="i-Sy1AEkARDpo7kkHFECPNpa">
        Mot. 1971:45 2
      </fw>
      <div xml:id="i-VcAF1aSFSrD1ccY7SByQjG" type="motHeader">
        <div xml:id="i-QJAZBtJZ6s2XmxjhwuLM8F" type="motTitle"/>
        <div xml:id="i-Gk7qucm8V6C2mu7qD6JUEC" type="motSubmissionInfo"/>
      </div>
      <div xml:id="i-3FgWgMKJEgaytJ2cBdBugU" type="motBody">
        <div xml:id="i-NeZq1D6rEHZhsKQak1ayBJ">
          <p xml:id="i-3URnJnErvEx2drugpH1PBP">
            Motion nr 45 år 1971 Mot. 1971 45
          </p>
          <p xml:id="i-Am6RVHKakvkC9iYJNB6RWB">
            Nr 45
          </p>
          <p xml:id="i-6S1zD4fbuQFLAxWXW5aUmX">
            av herrar Björk i Göteborg och Kristenson angående bestridandet
            av de samhälleliga kostnaderna för utländsk arbetskraft i Sverige.
          </p>
          <p xml:id="i-CmoPKYLvwstGTnsswuq5F9">
            1970 års långtidsutredning har uppställt vissa antaganden om
            tillgången på arbetskraft under 1970-talet. Prognosen för perioden
            1970—1975 utgår från ett årligt invandringsöverskott på 20 000
            personer. Antalet arbetande väntas öka med endast cirka 90 000
            personer under hela perioden. Hela nettoökningen i utbudet av
            arbetskraft väntas bestå av gifta kvinnor, medan männen och de
            ej gifta kvinnorna i arbete minskar. En rad faktorer kan påverka
            denna bild, och en medveten samhällelig styrning av utvecklingen
            är möjlig på olika punkter. Tydligt är emellertid att dels invandringen,
            dels gifta kvinnors benägenhet att söka förvärvsar- bete får stor
            betydelse för de totala arbetskraftsresursernas omfattning. Vare
            sig man vill satsa på ökad invandring eller på ökat engagemang
            av gifta kvinnor i produktionen måste samhället påtaga sig betydande
            kostnader. Invandringen drar med sig kostnader på bl. a. bostads-
            och undervisningsområdena. Ökat förvärvsarbete för gifta kvinnor
            med barn förutsätter ökad satsning på byggande av daghem m. m.
            Det synes saknas jämförande undersökningar om vilken form för
            rekrytering av arbetskraft som från samhällets synpunkt är mest
            kostsam. Kostnaderna för invandrarpolitiken betingas i hög grad
            av samhällets ambitionsnivå. Om man accepterar att utländska arbetare
            i allmänhet får bo under otillfredsställande förhållanden i baracker
            eller slumområden, kan bostadskostnaderna hållas nere. De kan
            hållas ännu lägre, om man som vissa andra länder endast släpper
            in manliga utländska arbetare i landet och tillser att deras familjer
            stannar kvar i hemlandet. Kostnaderna för utbildning behöver inte
            bli särskilt betungande, om man nöjer sig med att ge utländska
            arbetare de språkkunskaper som kräves för att de nödtorftigt skall
            sköta sina arbetsuppgifter. En sådan invandrarpolitik skulle emellertid
            klart stå i strid med rådande värderingar i det svenska samhället.
            Utifrån dessa värderingar framstår det som synnerligen angeläget
            att utländska arbetare inte avskiljes i stumområden, att samtliga
            medlemmar av invandrarfamiljerna får möjligheter till en fruktbar
            kontakt med den svenska omgivningen, att invandrarbarnens särskilda
            skolsvårigheter uppmärksammas osv. Möjlig- heter för invandrarna
            att inte bara tillägna sig goda svenska språkkun- skaper utan
            också att kunna bevara sina kultur- och språktraditioner kan också
            sägas ingå i dessa värderingar. En sådan mera upplyst invandrarpolitik
            kan också betecknas som lönande på längre sikt. Accepterar man
            gettobildningar, språkliga,
          </p>
          <p xml:id="i-JQDLPDt4pWhRpxSmtBsN2M">
            Riksdagen 1971. saml. Nr 45
          </p>
          <pb facs="riksdagen-motions-pdf/data/1971/mot_1971__45/mot_1971__45-002.pdf"/>
          <p xml:id="i-YP9YRYCyBBwMLSpooPP7Xg">
            kulturella och sociala handikapp, diskriminerande behandling
            av utlän- ningar osv., hotas i längden den svenska samhällsstrukturen
            på avgörande punkter. Årtiondens strävanden att undanröja gamla
            klassgränser skulle kunna omintetgöras och nya sociala skiktningar
            uppstå. Hela samhälls- atmosfären skulle allvarligt påverkas och
            en grogrund skapas för misstro och främlingsfientlighet. Organisationsväsendet
            skulle sannolikt inte heller bli opåverkat. Den fackliga sammanhållningen
            på arbetsplatsen kunde utsättas för allvarliga påfrestningar.
            Om man accepterar en viss invandring är det sålunda nödvändigt
            att kombinera denna med en ambitiös och kostsam invandrarpolitik
            för att kunna bevara grunddragen i det svenska välfärdssamhället.
            En obegränsad och okontrollerad invandring skulle med all sannolikhet
            medföra en allvarlig sänkning av invandrarpolitikens ambitionsnivå.
            De psykologisk- politiska möjligheterna att övertyga skattebetalarna
            om nödvändigheten av mera betydande satsningar till invandrarnas
            förmån måste nämligen antagas vara begränsade, hur energiskt partierna
            än söker bekämpa fördomar på detta område. Slutsatsen blir att
            det med hänsyn till intresset av en lugn och progressiv utveckling
            är angeläget att kunna reglera invandringens omfattning och därmed
            få ramar för de finansiella uppoffringar som krävs för invandrarnas
            positiva inpassning i det svenska samhället. En liberalisering
            av invandringen kan bli aktuell i samband med någon form av uppgörelse
            mellan Sverige och EEC. Tills vidare synes man hysa förhoppningar
            om att en sådan liberalisering inte alltför starkt skall öka invandringstrycket
            mot Sverige. Det kan förutsättas att denna fråga uppmärksammas
            under EEC-problemets fortsatta behandling. Från det enskilda företagets
            synpunkt kan bilden te sig annorlunda än från samhällets. Vid
            beräkning av företagets arbetskraftsbehov kan det framstå som
            fördelaktigare att söka rekrytera utländska arbetare än att genom
            särskilda ansträngningar intressera gifta kvinnor för en insats
            i produktionen. De sociala kostnader som anställningen av utländsk
            arbetskraft medför kan övervältras på stat och kommun. Ur en sådan
            skillnad mellan företagsekonomiska och samhällsekonomiska bedöm-
            ningar kan betydande spänningar uppstå. Företagen kan med hänvisning
            till otillräckliga arbetskraftsresurser ställa långtgående krav
            på ökad invandring, de fackliga organisationerna kan finna det
            nödvändigt att resa motstånd mot sådana planer, skattebetalarna
            kan påläggas ökade bördor för invandrarnas anpassning utan att
            omedelbart uppleva vinsterna av deras insatser i produktionen.
            Det framstår som synnerligen otillfredsställande, att den problematik
            som skisserats här ovan hittills inte kunnat angripas genom att
            tvinga företagen att i sitt handlande ta ökad hänsyn till vad
            som från samhällsekonomisk och psykologisk-politisk synpunkt skulle
            vara mest fördelaktigt. Om företagen kunde påläggas en väsentlig
            del av de samhälleliga kostnader som deras rekrytering av utländsk
            arbetskraft kan beräknas medföra, skulle deras kalkyler uppenbarligen
            kunna påverkas till förmån för rekrytering av exempelvis gifta
            kvinnor eller äldre
          </p>
          <pb facs="riksdagen-motions-pdf/data/1971/mot_1971__45/mot_1971__45-003.pdf"/>
          <fw xml:id="i-LjkDJq4nAsZY3TSqE3xUeS">
            Mot. 1971:45 3
          </fw>
          <p xml:id="i-7rqrCasfry1dM9pqiWnmxa">
            arbetare. Uppgiften att få till stånd en sådan kostnadsöverföring
            är säkerligen svårbemästrad. Den synes emellertid så angelägen,
            att allvarliga försök bör göras att åtminstone analysera problematiken.
            I första rummet anmäler sig kostnader för språkundervisning. På
            fackligt håll har man funnit det skäligt, att företagen själva
            bekostar sådan undervisning för utländska arbetare. Man kan emellertid
            hävda att företagen genom att engagera utländska arbetare också
            pålägger samhället kostnader för motsvarande undervisning för
            arbetarens familj. Ett liknande resonemang kan föras beträffande
            andra kostnader i samband med anställningen. I vad mån problem
            av denna art låter sig lösas genom särskilda skatteregler eller
            obligatoriska avgifter för företag som önskar rekrytera utländska
            arbetare förtjänar att undersökas. Frågan om företagens ansvar
            för invandrarnas bostadsförsörjning har givetvis samband med motsvarande
            ansvar för annan inflyttad arbetskraft. Också på detta område
            kan det finnas skäl till ett visst nytänkande. Det kan sägas att
            också företagens rekrytering av gifta kvinnor med barn drar med
            sig ökade kostnader för samhället. Men skillnaden är att samhället
            med stöd av en betydande riksdagsmajoritet velat prioritera kvinnornas
            valfrihet när det gäller hemarbete eller förvärvsarbete. I detta
            syfte har samhällsorganen visat sig beredda att ta på sig ökade
            kostnder för daghemsbyggen och att utforma skattesystemet så,
            att det underlättar gifta kvinnors yrkesarbete. Någon liknande
            prioritering föreligger inte i fråga om rekrytering av utländsk
            arbetskraft. Visserligen har arbetskraf- tens internationella
            rörlighet en hel del positiva aspekter, men det har hittills inte
            ansetts vara något samhällspolitiskt mål att aktivt främja en
            ökad invandring utöver vad som i enskilda fall befunnits angeläget
            med hänsyn till enskilda företags akuta rekryteringsbehov. Om
            företagen föredrar att söka rekrytera utländska arbetare framför
            att underlätta rekryteringen av svensk arbetskraft, manlig eller
            kvinnlig, exempelvis genom förbättrade löneförmåner och sociala
            förmåner, en bättre arbetsmiljö osv., är det fråga om en värdering,
            som samhället saknar anledning att stödja. Det är givetvis angeläget
            att undvika lagstiftningsåtgärder eller andra åtgärder, som kan
            betecknas som diskriminerande mot utlänningar. Inte minst i samband
            med EEC-problematiken har denna synpunkt stor vikt. Som tidigare
            framhållits uppstår dock de största riskerna för en faktisk diskriminering
            av utlänningar, om fri invandring kombineras med otillräckliga
            anpassningsåtgärder. Det bör vara möjligt att utforma politiken
            på sådant sätt, att motivet för särskilda kostnadsuttag från företagen
            av det slag som ovan skisserats blir kravet att alla anställda
            i svenskt näringsliv, vare sig de är svenskar eller utlänningar,
            skall kunna beredas likvärdiga arbets- och levnadsvillkor. Om
            resultatet skulle bli en långsammare takt i invandringen än vad
            långtidsutredningen förutsatt, behöver detta inte anses som något
            negativt. Invandringens samhällsekono- miska värde är en komplicerad
            och svårbedömd fråga. Utifrån allmänna välfärdssynpunkter kan
            det hävdas, att ökade sysselsättningsmöjligheter i invandrarnas
            hemländer vanligen är att föredra framför de många
          </p>
          <pb facs="riksdagen-motions-pdf/data/1971/mot_1971__45/mot_1971__45-004.pdf"/>
          <fw xml:id="i-B639Sa8M76sKzidLupoBaY">
            Mot. 1971: 45 4
          </fw>
          <p xml:id="i-AwYh87yiJYAAGJcQwkBprf">
            svårbemästrade problem som arbetskraftens internationella rörlighet
            medför. Det betyder inte att en sådan ökad internationell rörlighet
            låter sig avvisas. Men det betyder att rörligheten bör kombineras
            med en samhällelig styrning i alla anställdas intresse av vilken
            nationalitet de än må vara. Med hänvisning till det ovan anförda
            hemställes att riksdagen i skrivelse till Kungl. Maj:t måtte anhålla
            om undersökning av möjligheterna att på de företag som rekryterar
            utländsk arbetskraft överföra en väsentlig del av de samhälleliga
            kostnader som denna rekrytering medför med hänsyn till den svenska
            invandrarpolitikens ambitionsnivå.
          </p>
          <p xml:id="i-4V1id2kdcMu7ZfosW4EacN" type="date">
            Stockholm den 14 januari 1971
          </p>
          <p xml:id="i-UsWpmxycGySzJq2zBq6tp5">
            KAJ BJÖRK (s) VALTER KRISTENSON (s) i Göteborg
          </p>
        </div>
      </div>
    </body>
  </text>
</TEI>
