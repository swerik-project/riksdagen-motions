<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_mj_0230/mot_199899_mj_0230-0001.pdf"/>
      <div type="motHeader" xml:id="i-8b6gbTREq6ci83gNeva6Hj">
        <div type="motTitle" xml:id="i-596Qp9jcMo1HgUDafTkXWX"/>
        <div type="motSubmissionInfo" xml:id="i-Q1dkqEAThB5WoASTNkfRf9"/>
      </div>
      <div type="motBody" xml:id="i-SNFBcVSSfpyWqf4eLN7wW4">
        <div xml:id="i-89HMku4q2gzNUyS9xcxNTX">
          <p xml:id="i-4WBwfeTDM54ZPSVcn2y1E5">
            1998/99 MJ230 MJ230
          </p>
          <p xml:id="i-3QjdQaeprmiEx769U7dCDL">
            Motion till riksdagen 1998/99:MJ230
          </p>
          <p xml:id="i-PX1PHekLUTRoN7TQhMLLvn">
            av Maggi Mikaelsson och Lennart Gustavsson (v) Rennäringens vinterbetesmarker
          </p>
          <p xml:id="i-Hxh5eaATedqN6ozFknqxJS">
            Samerna är i dag Europas sista urbefolkning. Rennäringen utgör
            den viktigaste grunden och är den viktigaste kulturbäraren för
            det samiska folkets överlevnad. Grunden för rennäringen är tillgång
            till renbetesmarkerna. Alla områden är viktiga för rennäringen
            eftersom de i sig inte är utbytbara mot varandra, men särskilt
            viktigt är dock vinterbetet eftersom det utgör en flaskhals för
            rennäringen. Värt att notera i detta sammanhang är att frågan
            om rennäringens vinterbetesrätt redan 1873 debatterades i Sveriges
            riksdag. Regeringen lade fram en proposition ”Angående åtgärder
            för betryggande av skogens framtida bestånd och bevarande av lapparnas
            renbetesrätt”. Den samiska rätten till renbete och även vinterbete
            i skogslandet skulle garanteras. Riksdagen biföll propositionen
            med överväldigande majoritet. I dag är situationen för samerna
            i vinterbeteshänseende allt annat än tillfredsställande. I dagarna
            har den sjunde processen inletts mot rennäringen, denna gång i
            Nordmaling i Västerbottens län. Även nu är det sedvanerätten till
            renbete som ifrågasätts. Mycket talar också för att fler processer
            kommer. Samtliga processer har initierats av markägarna, som i
            första hand åberopar skador på nyanlagda vallar, föryngringsytor
            och ungskog. Orsak till skadorna, samt skadornas storlek tvistas
            det om. Rennäringen har idag inte de ekonomiska resurserna som
            krävs, varken för att föra kostsamma domstolsprocesser, eller
            att betala höga skade- ståndsersättningar. Att föra en sedvanerättsprocess
            i tingsrätten kostar i dagsläget ca 10 miljoner kronor. Att lösa
            frågan om renskötselns överlevnad genom domstolsprocesser är ingen
            hållbar lösning. Oavsett hur det går i de dagsaktuella processerna
            kommer det inte att finnas någon vinnare. Istället kommer dessa
            processer bara att generera nya konflikter mellan renägare och
            markägare. Om rennäringen ska kunna fortleva i Sverige måste vinterbetesområdena
            säkerställas. Det måste ankomma på regeringen att ta initiativ
            till att den frågan löses på ett för alla parter acceptabelt sätt.
            Det kan t ex ske genom förhandlingar med berörda parter och ett
            gemensamt arbete för att uppnå en långsiktig lösning. Därför måste
            förutsättningar skapas, så att konflikter av detta slag kan lösas
            innan man hamnar i en domstolsprocess. Sverige som land måste
            ta detta ansvar, inte bara mot sin urbefolkning, utan även mot
            markägarna. Det gäller framför allt att hitta en lösning som kan
            accepteras av
          </p>
          <pb facs="riksdagen-motions-pdf/data/199899/mot_199899_mj_0230/mot_199899_mj_0230-0002.pdf"/>
          <p xml:id="i-2aY7WTyxYUcki7cf84QBC9">
            båda parterna och som slutligen även skapar möjligheter för alla
            att leva och Mot. 10 verka inom renskötselområdet. 1998/99MJ230
          </p>
          <p xml:id="i-5pHRoK45eWr6rpiu3Jkd7d">
            Hemställan
          </p>
          <p xml:id="i-FnFTFCzmUuJ8Kw24ZKadR6">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om regeringens
            ansvar att lösa frågan om rennäringens vinterbetesområden.
          </p>
          <p xml:id="i-VcEMvTKWK8qrvsSMxtbVJN">
            Stockholm den 28 oktober 1998
          </p>
          <p xml:id="i-2cXt2SXfHQEEbFgtRqp6mV">
            Maggi Mikaelsson (v) Lennart Gustavsson (v)
          </p>
        </div>
      </div>
    </body>
  </text>
</TEI>
