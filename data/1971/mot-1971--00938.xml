<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00938">
  <teiHeader>
    <fileDesc>
      <titleStmt>
        <title>om åtgärder för att öka trafiksäkerheten..</title>
        <author>av fru Jonäng och herr Eriksson i Bäckmora</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att öka trafiksäkerheten..</title>
          <idno type="rdwebb">FU02938</idno>
          <rs type="number">938</rs>
          <ref type="dokument_url_text">http://data.riksdagen.se/dokument/FU02938/text</ref>
          <ref type="dokument_url_html">http://data.riksdagen.se/dokument/FU02938</ref>
          <ref type="dokumentstatus_url_xml">http://data.riksdagen.se/dokumentstatus/FU02938</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S9emfaxXsmAywnkewYKSJ7</idno>
            <name>GUNNEL JONÄNG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7CXHDen9y2qKcYDisT3zjQ</idno>
            <name>JOHN ERIKSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ANvbm81CCYYJB9oGgYeHLv" type="signed"/>
        <correspContext corresp="i-ANvbm81CCYYJB9oGgYeHLv">
          <note type="signatory" corresp="i-S9emfaxXsmAywnkewYKSJ7"/>
          <note type="signatory" corresp="i-7CXHDen9y2qKcYDisT3zjQ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__938/mot_1971__938-001.pdf"/>
      <fw xml:id="i-RNakNUD5ai7GKJYuBvzu3x">
        Mot. 1971: 938 2
      </fw>
      <div xml:id="i-DUUPfkazmd1MeoQKoMa2pQ" type="motHeader">
        <div xml:id="i-N3h76N4SCcno9DVgfjn7uj" type="motTitle"/>
        <div xml:id="i-2uM5pJDz6UyuzxAXdXzAB4" type="motSubmissionInfo"/>
      </div>
      <div xml:id="i-6DXSLFRkfLuAHkt1rQxuFY" type="motBody">
        <div xml:id="i-R8K7iwMFMMvxeSCxyM1jFu">
          <p xml:id="i-JGCLmfmzqqYsoLpyBJuVj">
            Motioner nr 938-944 år 1971 Mot. 1971 938-944
          </p>
          <p xml:id="i-WjcavZPfvocyLAo2EatKkj">
            Nr 938
          </p>
          <p xml:id="i-D36CjqExXdR5q1QuLc1Puw">
            av fru Jonäng och herr Eriksson i Bäckmora om åtgärder för att
            öka trafiksäkerheten.
          </p>
          <p xml:id="i-GfVAJfpKy1kV7NhFU6YMg5">
            Under 1960-talet dödades mer än 12 000 personer i trafiken på
            de svenska vägarna. Mellan 15 000 och 20 000 fick så svåra skador
            vid trafikolyckor att de blivit invalidiserade. Under föregående
            år beräknas över 1 300 människor ha omkommit och 6 000—7 000 ha
            skadats svårt på vägarna. Dessa dystra statistiska data borde
            framtvinga kraftåtgärder för att motverka detta den moderna teknikens
            hot mot människorna, Situationens allvar accentueras av att utvecklingen
            under de tre senaste åren markerar en stegrad olyckskurva. År
            1967 sjönk antalet dödade till 1077, men därefter har siffrorna
            åter stigit, och sannolikt skördade trafiken år 1970 flera offer
            än under något år tidigare. Trots att betydande trafiksäkerhetspolitiska
            insatser gjorts har det alltså inte gått att vända olyckskurvan
            neråt. Man måste fråga sig om de resurser som avsatts för ändamålet
            används med den effektivitet som är möjlig, men man måste också
            vara beredd att anslå en större del av samhällets resurser till
            att motverka död och lidande på vägarna. Inte beträffande någon
            annan fredlig mänsklig verksamhet accepterar man en så hög olycksfrekvens
            som när det gäller trafiken utan att vidtaga åtgärder som verkligen
            leder till en nedgång. Trafikolyckorna medför mänskliga tragedier,
            vilkas innebörd inte låter sig mäta i pengar. Däremot har man
            försökt uppskatta de samhällsekonomiska kostnaderna. Forskargruppen
            för trafiksäkerhet vid Chalmers tekniska högskola i Göteborg har
            sålunda beräknat kostnaderna för trafikolyckorna till 2,5 miljarder
            kronor. Andra beräkningar antyder betydligt högre belopp. Med
            hänsyn till kostnadernas omfattning måste medel som användes till
            att nedbringa olyckorna bli samhällsekonomiskt räntabla, men främst
            är det givetvis ett humanitärt krav att olyckskurvan snabbt vändes
            neråt. Respekten för människolivet måste vara grundläggande också
            i trafiken. Förutsättningen för att trafikolyckor skall kunna
            undvikas är att trafikmiljön är anpassad till människornas förutsättningar.
            Ökade väginvesteringar på grundval av en vägplanering som tillgodoser
            sådana krav som planskilda korsningar och skilda vägbanor för
            olika trafikant- kategorier eliminerar givetvis många olycksrisker.
            Det finns emellertid inte resurser för att tillnärmelsevis tillmötesgå
            alla krav i detta avseende. Vi måste finna andra metoder för att
            anpassa trafiken till människorna. Privatbilismen uppges vara
            tio gånger farligare än den kollektiva trafiken. Det är därför
            angeläget att efterfrågan på transporttjänster så långt möjligt
            tillgodoses genom kollektiva trafikmedel och då inte minst de
            spårbundna. Ändå är naturligtvis vägtrafiken en förutsättning
            för
          </p>
          <p xml:id="i-5w7xpkw6Cbu3AEdn2Pd4Ng">
            Riksdagen 1971. 3 saml. Nr 938-944
          </p>
          <pb facs="riksdagen-motions-pdf/data/1971/mot_1971__938/mot_1971__938-002.pdf"/>
          <p xml:id="i-6X4P53Lo6X6zzo2bMtfNKv">
            samhällets funktion, och man måste i trafiksäkerhetsarbetet utgå
            från att privatbilismen kommer att spela en grundläggande roll
            också i framtiden. Förbättringar i fordonens konstruktion och
            utrustning måste tillmätas stor betydelse när det gäller att förhindra
            och lindra bilolyckor. Myndigheterna måste stimulera bilproducenternas
            ansträngningar att frambringa säkrare fordon. Det blir emellertid
            till sist de enskilda människornas uppträdande i trafiken som
            blir avgörande för om strävandena att nedbringa olycks- frekvensen
            skall bli framgångsrika. En effektivare förarutbildning är därför
            nödvändig. Många trafikolyckor hänger samman med halkan, och det
            måste anses såsom mycket angeläget att alla möjligheter att i
            körkortsutbildningen införa körning på halt väglag tillvaratas.
            En fördjupad förarutbildning kommer att medföra ökade kostnader
            för körkortsaspiranterna, och därför måste enligt vår mening införande
            av teoriutbildningen i gymnasieskolan övervägas. Denna fråga bör
            bli föremål för skyndsam utredning. Alla gymnasieskolans elever
            skulle därigenom få utbildning i trafikteori. Denna utbildning
            måste då också stå öppen för ungdomar som inte genomgår annan
            gymnasial utbildning utan söker sig ut i förvärvslivet efter grundskolan.
            Vi vill också understryka vikten av en effektiv trafikutbildning
            i lekskolorna och i grundskolan. Vid övergången till högertrafik
            kunde en inte obetydlig nedgång i olycksfrekvensen noteras. Att
            detta i stor utsträckning hängde samman med den intensiva trafiksäkerhetspropaganda
            som då fördes torde vara uppenbart. Propaganda och information
            måste utgöra en väsentlig del av de ökade ansträngningarna att
            nå en säker trafik. De möjligheter att påverka människorna som
            den moderna tekniken ställer till vårt förfogande måste utnyttjas
            i trafiksäkerhetsarbetet. En trafiksäkerhets- kampanj motsvarande
            den som fördes i samband med övergången till högertrafik bör enligt
            vår mening genomföras. Jämsides därmed bör en intensiv forskning
            beträffande en effektiv; långsiktig information och propaganda
            kring trafiksäkerheten komma till stånd. En sålunda intensifierad
            trafiksäkerhetspropaganda bör utgöra ett integrerande inslag i
            ett handlingsprogram med en i möjligaste mån olycksfri trafik
            som målsättning. Regeringen bör få i uppdrag att skyndsamt utarbeta
            och förelägga riksdagen ett sådant program. Ett etappmål i detta
            bör vara en nedgång i antalet dödade och svårt skadade i trafiken
            med minst 50 procent fram till mitten av 1970-talet. Med hänvisning
            till det anförda hemställes att riksdagen måtte i skrivelse till
            Kungl. Maj:t 1. kräva en intensifierad trafiksäkerhetspropaganda
            på i motionen anförda grunder, samt 2. anhålla om att riksdagen
            förelägges ett program för en i möjligaste mån olycksfri trafik
            med en minskning av trafik- olyckorna med minst 50 procent fram
            till mitten av 1970-talet.
          </p>
          <p type="date" id="i-AWycUSRGsVdHdddsh1R8BY">
            Stockholm den 27 januari 1971
          </p>
          <p xml:id="i-9DyX5udLucCX3anJoheapA" type="signatureBlock">
            GUNNEL JONÄNG (c) JOHN ERIKSSON (c) i Bäckmora
          </p>
        </div>
      </div>
    </body>
  </text>
</TEI>
