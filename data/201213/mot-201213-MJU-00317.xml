<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00317">
  <teiHeader>
    <fileDesc>
      <titleStmt>
        <title>Pantsystem ett modernt verktyg</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Pantsystem ett modernt verktyg</title>
          <idno type="rdwebb">H002MJ317</idno>
          <rs type="number">MJ317</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ317/text</ref>
          <ref type="dokument_url_html">http://data.riksdagen.se/dokument/H002MJ317</ref>
          <ref type="dokumentstatus_url_xml">http://data.riksdagen.se/dokumentstatus/H002MJ317</ref>
          <ref type="doc">http://data.riksdagen.se/fil/3CFC5E66-89A6-4E8A-A86E-F33559CDBA8E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8hvjqrzY6xyipLbAZRoAZg" type="signed"/>
        <correspContext corresp="i-8hvjqrzY6xyipLbAZRoAZg">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-Mcxhp5Mbhz8ZMm7pbC6oTL" type="numbering">
          <date when="2012-10-05"/>
        </correspAction>
        <correspAction xml:id="i-7mkXJt93BcSpzP3WDRXPPH" type="submission">
          <date when="2012-10-04"/>
        </correspAction>
        <correspAction xml:id="i-4nKPGZtgFiqtcfubP2gUrX" type="transfer">
          <date when="2012-10-03"/>
        </correspAction>
        <correspAction xml:id="i-6CtuvhGKTm3VB8xab8GTK3" type="assigned"/>
        <correspContext corresp="i-6CtuvhGKTm3VB8xab8GTK3">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-4np6TbY35PvEwKA1MxuANo">
            Förslag till riksdagsbeslut
          </head>
          <p xml:id="i-FoF9U78y8qLWhHYqnvdviM">
            Riksdagen tillkännager för regeringen som sin mening vad som
            anförs i motionen om behovet av att utveckla pantsystem som ett
            mer kraftfullt verktyg för medborgarna i det hållbara samhället.
          </p>
        </div>
        <div type="motContent">
          <head xml:id="i-5xMHoaPwUsqkdk4wThd1Yp" type="h1">
            Bakgrund
          </head>
          <p xml:id="i-MJMYzjmiYFhoZeseJJAbu7">
            Vi ser med all önskvärd tydlighet hur materialknapphet och resursbrist
            tilltar på en global arena trots lågkonjunktur i stora delar av
            världen. Inte minst de stigande priserna på ändliga råvaror signalerar
            annalkande problem. Det vi inte lyckas fånga upp och återcirkulera
            i samhället försvinner inte som regeringen tydligen tror. En av
            fysikens grundlagar brukar populärt och förenklat formuleras sålunda;
            allting sprider sig och ingenting försvinner.
          </p>
          <p xml:id="i-JjDKgVATnSysM9cZKYeEiE">
            Det vi tappar från vår hantering samlas med tiden huvudsakligen
            upp i världshaven där de bildar enorma sopberg. Sopansamlingar
            stora som kontinenter flyter idag omkring i världshaven. Ekosystemen
            är dock så effektiva att det mesta av det vi tappar med tiden
            dyker upp på våra tallrikar. Eftersom våra borttappade sopor innehåller
            tungmetaller och giftiga svårnedbrytbara kemikalier förgiftar
            vi vår egen mat genom att vara slarviga med återvinning och återbruk.
            Det är bara genom sedimentation som det ekologiska kretsloppet
            bryts, men vi älskar ju att muddra och gräva och då virvlar välfärdsparadoxens
            gifter upp i matlådan igen.
          </p>
          <p xml:id="i-BDaozTRaLqyH4d6gqyyhpi">
            Det enda kända effektiva systemet för att nå närmast total återcirkulation
            på material är att sätta ett tillräckligt stort värde på materialet.
            Skrotningspremier är ett exempel, pant ett annat.
          </p>
          <head xml:id="i-PXbHvNBvVb1uCoHK3RX4iF" type="h1">
            Tidigare behandling
          </head>
          <p xml:id="i-CKdoAwYqhaVX1cC7Q3toxw">
            Min motion i detta ämne har avslagits av riksdagen ett flertal
            gånger. Det gör dock inte frågan mindre angelägen. Nu senast i
            2011/12:MJU16 där motionen bereddes förenklat och därför avslogs
            utan separat motivering. Föregående år hänvisades till att man
            inväntade ett förslag från EU där ett arbete kring pantsystem
            pågår. Även den samnordiska utredningen om ett nordiskt pantsystem
            använde majoriteten 2010/11 som ett argument för att inte göra
            något i frågan.
          </p>
          <p xml:id="i-GFAwWqZi3usMZ1k69LUSCn">
            Det finns så långt jag kan se inte några sakliga motiv som skulle
            göra motionen mindre angelägen detta år än tidigare. Kraven på
            energieffektivisering bidrar också till att det blir allt orimligare
            att bygga vår fortsatta välfärd på allt mer svårtillgängliga resurser
            som därför kräver större energiinsatser för att bärgas från planetens
            inre. Att utveckla och utvidga pantsystem som en metod att öka
            återbruk, återanvändning och återvinning måste därför ha en hög
            prioritet i alla regeringars arbete.
          </p>
          <head xml:id="i-PxjoGrgJuEKAFyFjyncA8X" type="h1">
            Villkor för välfärdssamhället
          </head>
          <p xml:id="i-49Ls18No1LEhzNsgomYWXu">
            Vi blev under 2011 fler än 7 miljarder människor på jorden och
            vi blir ständigt fler. I debatten kan man fånga upp många olika
            prognoser för framtiden och en är att antalet människor på jorden
            troligen ska plana ut på 9 miljarder, fler ska vi inte bli. Samtidigt
            finns det kalkyler på hur många människor jorden långsiktigt kan
            försörja med den levnadsstandard och konsumtion som vi har inom
            EU, och då hamnar man på intervallet 0,81,5 miljarder människor.
            Den typen av prognoser kan självklart alltid ifrågasättas, men
            säger ändå en del om villkoren för människan och vår livsstil
            här på jorden.
          </p>
          <p xml:id="i-5Var2CZoBoxj6xeYw3JvQf">
            Priset på många metaller har varit stigande under många år och
            tidvis under de senaste 10 åren har priserna rusat snabbt uppåt.
            Ekonomiska kriser och lågkonjunkturer har under kortare perioder
            bromsat upp prisstegringarna, men sett i ett längre perspektiv
            är priset en bra indikator på en växande resursbrist.
          </p>
          <p xml:id="i-J15puq48RveFAtkCysX2kw">
            Allt fattigare fyndigheter tas i drift i takt med att de mest
            lättåtkomliga fyndigheterna sinar. Detta gäller inte bara olja
            utan även många andra råvaror. Även om 2009 var ett år med låg
            efterfrågan på grund av den ekonomiska krisen har efterfrågan
            på skrot legat högt, och stölder av metaller fortsätter i oförminskad
            omfattning. Under 2010 eskalerade stölderna av exempelvis koppar
            trotts att vi fortfarande inte kan tala om en högkonjunktur. Oron
            är stor på många marknader och arbetslösheten fortsätter att vara
            hög i de flesta länder. Trots nya krissignaler i den globala ekonomin
            under våren 2011 har trycket på ändliga råvaror legat högt.
          </p>
          <p xml:id="i-UDvoy2ujBHuMgwYbWdvBku">
            Även livsmedelsförsörjningen är ansträngd. Haven är i stort sett
            utfiskade och 80 procent av alla bestånd anses hotade. Torsken
            som var billig mat på 1960-talet är idag en exklusiv fisk för
            dem med god köpkraft. Kampen mellan Kina, Japan, Taiwan och Filippinerna
            om fiskerättigheter i kinesiska sjön är ett aktuellt exempel,
            just nu när denna motion slutgranskas, på vad bristen på proteiner
            kan leda till. Så här kan man naturligtvis fortsätta att med flera
            exempel beskriva resursknapphet om man vill. Det skulle dock även
            kunna beskrivas som överuttag eller som överbefolkning.
          </p>
          <p xml:id="i-GbXqrdLXKsLVhf34FWRB4z">
            De omfattande bränderna i våra östliga grannländer och det produktionsbortfall
            av livsmedel som detta inneburit har tvingat ut dessa på världsmarknaden
            som konsumenter i stället för som de leverantörer de normalt är.
            Några utvecklingsländer har varit framgångsrika och under flera
            år lyckats ha en snabbt växande ekonomi med en växande medelklass
            som resultat. Dessa grupper har nu även börjat fungera som livsmedelskonsumenter
            på en global marknad och bidrar med sin efterfrågan till ökade
            priser.
          </p>
          <p xml:id="i-AHgJDxu9DJbM4Txvf8tKnB">
            Att försörja ett ständigt växande antal människor på en begränsad
            planet där individerna hela tiden dessutom förväntar sig ökad
            konsumtionskraft per capita är en svår, för att inte säga omöjlig,
            uppgift. I väntan på att mänskligheten och kanske i första hand
            dess ledare ska förstå detta gäller det att vi hela tider finner
            smarta och resurssnåla lösningar.
          </p>
          <head xml:id="i-xeKxBWRBbMYw2z7p2KYRy" type="h1">
            Vad handlar motionen om?
          </head>
          <p xml:id="i-NKe32nfYxzXBqf9AJFHgpC">
            Pant känner vi alla till som ett system för öl- och läskburkar
            samt för några andra dryckesförpackningar. Vi som är äldre kommer
            kanske ihåg Systembolagets pantsystem för sina förpackningar.
            Någon kanske tänker på pantbanken eller på pantsättning av fastigheter
            vid huslån.
          </p>
          <p xml:id="i-USw6JWNv8Jc2hAJHS3R7wU">
            Pantsystem för att minska råvarubehovet, materialsvinnet, nedskräpningen,
            miljöförstöringen, energiförbrukningen, belastningen på ekosystemen
            och i slutändan kostnaden för konsumenten är det som denna motion
            handlar om. Panten utgör ju ingen kostnad för konsumenten om hon
            eller han inte är tvungen att låna till panten, och då blir ju
            räntan en kostnad. Genom pantsystem skapas en morot till förvaltning
            av material för att så långt möjligt sluta kretslopp.
          </p>
          <head xml:id="i-KtPDcm1z9Fz6EkXQTiDSSE" type="h2">
            Några exempel på tänkbara områden för nya pantsystem
          </head>
          <p xml:id="i-2SFSXCVNjWgyEGy9u16Vdr">
            Jag hänvisar här huvudsakligen till motsvarande motion i samma
            ämne från 2008 där jag som exempel på möjliga nya användningsområden
            för panter nämnde läkemedel. Jag upprepar inte argumentationen,
            men vill tillägga att den privatisering av apoteken som regeringen
            nu har genomfört inte ska ses som ett hinder för mitt förslag.
            Det regeringen kallar mångfald får naturligtvis inte betyda att
            man inte skall kunna ställa krav på ett systemtänkande för en
            varugrupp.
          </p>
          <p xml:id="i-EqsffffywHXyXy9cV6hCuK">
            I 2008 års motion nämnde jag även inbyggda batterier i presentartiklar,
            som tyvärr ofta hamnar i fel avfallsfraktion, liksom hushållselektronik,
            som har blivit en snabbt växande del av våra sopor, och som lätt
            blir felhanterade. Många av de problem som en felaktig hantering
            av dessa produkter leder till kan undvikas med ett bra och tydligt
            pantsystem.
          </p>
          <p xml:id="i-S9UWLohRUmGAehvPr9qHxX">
            Framväxten av bilpooler är ett exempel på att allt fler inser
            att sällanbruks-produkter inte måste vara privatägda. Här pekar
            jag i 2008 års motion ut exempel där en pant kan minska svinnet
            och sluta kretsloppet för många produkter i detta segment. Ytterligare
            exempel i den motionen var konsumentförpackningar där panter förekommer
            i vissa delar, men uppenbarligen många gånger med för låga belopp.
            Att en utveckling av pantsystem även skulle kunna minska kommunernas
            kostnader för städning av allmänna ytor nämndes även i motionen.
          </p>
          <p xml:id="i-3Rkd5h2gYm82JiXJ3sTPfn">
            Trots lågkonjunkturen skräpas det ned även med produkter som
            har pantvärde. Det är en tydlig signal att pantbeloppen där de
            förekommer är för lågt satta. Samma problem gäller skrotningspremier
            för gamla bilar. Allt för många bilar förorenar vår natur, ibland
            som utbrända vrak som svårligen kan identifieras. Det är uppenbart
            att det krävs betydande motivation för att människor ska upphöra
            med att sprida sopor i vår miljö.
          </p>
          <p xml:id="i-3mp8x6KyG4sPHk2o6489XU">
            En annan kunskap som tillkommit de senaste åren är den nya informationen
            om nedskräpningen av haven. Jag syftar då både på de mikroskopiska
            plastfibrer som filtrerats fram i våra egna vatten och de tusentals
            kvadratmil stora sammanhängande avfallsöar som lokaliserats i
            världshaven. En lösning på att toalettavfall i fritidsbåtar töms
            i våra hav skulle kanske vara att införa kärl med pant som en
            obligatorisk komponent i båtar med toalett. Förslaget är ogenomtänkt
            men jag vill väcka till nytänkande för att få heltäckande fungerande
            lösningar. Panter kan finnas i många skepnader.
          </p>
          <p xml:id="i-7f9fcRoun51wArYbkveYay">
            Att produkter i allt högre grad färdas över landgränser efter
            det att konsumenten har gjort sitt inköp, jag tänker främst på
            den omfattande införseln av obeskattad alkohol, gör pantsystemen
            sårbara. Det är bara ett av många problem som den allt mer globaliserade
            medborgaren orsakar. Med moderna informationssystem och datoriserade
            betalsystem kan förmodligen det mesta lösas på smarta och billiga
            sätt. En utredning inom ramen för Nordiska rådets arbete med pantsystem
            visar på lösningar.
          </p>
          <p xml:id="i-Ae51fTGFycRBpYPyaMsVb1">
            Ska vi klara miljö- och klimatutmaningarna är det nämligen viktigt
            att vi slutar skapa en mängd onödigt arbete. Det är dumt att tillverka
            fler mediciner än nödvändigt och spola ner hälften i avloppen
            om de i verkligheten många gånger är användbara i kanske mer än
            tio år.
          </p>
          <p xml:id="i-YR6YHzdgi5HWs1BYcPfVZz">
            Det är dumt att tvingas rena vatten som inte skulle behöva förorenas
            från början. Det är dumt att ha en bil som för det mesta står
            och rostar om man i stället kan dela den med andra. Det är dumt
            att inte återvinna allt papper och därmed minska belastningen
            på skogen, och visst förmultnar hamburgerresterna i skogen men
            de kan i stället bli biogas till våra bilar om vi hanterar avfallet
            på ett smartare sätt.
          </p>
          <p xml:id="i-D83PoYciWd4QNDBQ4CUsCR">
            Allt kan naturligtvis inte kopplas till pantsystem, men väl utvecklade
            sådana kan förhoppningsvis påverka en livsstil som tyvärr verkar
            bli allt mer av släng-karaktär. Observera att jag inte skriver
            slit och släng eftersom det första steget inte är relevant längre
            när en del produkter ska vara färdigslitna redan vid köptillfället
            och andra produkter köps enbart för att ägas och inte för att
            brukas.
          </p>
          <p xml:id="i-5xzsxUUsX6kyVGQvJ85EGy">
            Jag kan inte låta bli att ta upp den fråga som min riksdagskollega
            Mats Pertoft väckt, nämligen pant på cigarettfimpar. När man vet
            att en cigarettfimp innehåller mer än hundra riktigt farliga kemikalier
            och ser dem fylla ut det mesta av utrymmet mellan gatstenarna
            på långa sträckor trots att städpersonal gör sitt yttersta för
            att få bort dem kan man inte låta bli att fundera över hur mycket
            av dessa kemikalier som lakas ut i vattendragen. En pant på fimpar
            och snuspaket skulle spara in mycket arbete och minska på miljöbelastningen.
            Hur mycket dessa produkter förgiftar våra vattendrag är något
            vi borde skaffa oss kunskap om.
          </p>
          <p xml:id="i-RrTfuCQBz17yjQmXWq1Eax">
            Om varje individ tänkte samhällsnytta och effektivitet skulle
            allt brännbart skräp hamna i därför avsedd papperskorg och det
            komposterbara i sin fraktion liksom metaller m.m. För den individ
            som är mottaglig för ekonomiska motiv skulle självklart en finare
            sortering i form av pantdriven återvinning vara förstahandsalternativet.
            Förmodligen finns det individer för vilka inget ekonomiskt motiv
            är tillräckligt så visst krävs även moraliska och ansvarsgrundade
            motiv om man skall nå hundra procent. Jag har ju hört talas om
            personer som köper in det dyraste vinet och beordrar kyparen att
            hälla ut det i slasken enbart för nöjet att visa att man kan konsumera
            mer än man klarar av att inta själv. Kanske det yttersta beviset
            på hur rikedom kan förstöra människor. Så jag påstår inte att
            ekonomiska styrmedel fungerar för alla.
          </p>
          <head xml:id="i-AC3P72Lcm8yXUv1m5YjHSh" type="h1">
            Förslag
          </head>
          <p xml:id="i-LxVYsN9Rdpme3v3aVJcsKi">
            Vi vet alla att vi har ont om tid när det gäller klimat- och
            resursfrågor och att utmaningarna är stora. Tekniska lösningar
            uppfattas som bekväma och man förlitar sig gärna till sådana.
            Det är emellertid uppenbart att beteendeförändringar också är
            nödvändiga om ett mindre miljö- och klimatbelastande samhälle
            ska kunna växa fram ur den kris vi befinner oss i. Mot bakgrund
            av detta är det av stor betydelse om regeringen kunde lägga kraft
            på att utveckla pantsystem som ett mer omfattande verktyg för
            oss alla att som konsumenter agera mer i linje med den kunskap
            vi numera har skaffat oss men som är så svår att tillämpa. Detta
            bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-UMEeesDgu9KGV6wF72KvCf">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
