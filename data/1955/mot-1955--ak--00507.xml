<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__507/mot_1955__ak__507-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 507—509 Motioner i Andra kammaren, nr 507 år 1955 1
          </p>
          <p>
            Nr 507
          </p>
          <p>
            Av herr Birke m. fl, i anledning av Kungl. Maj:ts proposition,
            nr 75, med förslag till lag angående fortsatt giltighet av lagen
            den 30 juni 1943 (nr 444) om tillståndstvång för byggnadsarbete.
          </p>
          <p>
            Den internationella ekonomiska utvecklingen ger allt tydligare
            vid han- den, att den ekonomiska politik, som föres i utlandet,
            i första hand syftar till att utan regleringsingripanden söka
            trygga en jämn sysselsättning och ett fast penningvärde. Utvecklingen
            är så påtaglig att var och en som vill medverka i det internationella
            ekonomiska samarbetet redan nu måste söka anpassa sig till ett
            läge, där den ekonomiska politiken helt kommer att basera sig
            på generella ekonomiska åtgärder utan hjälp av samhäl- leliga
            fysiska regleringsingripanden. Den lag om byggnadsreglering, som
            i Kungl. Maj:ts proposition nr 75 nu föreslås förlängd till den
            30 juni 1956, tillkom redan år 1943, alltså för 12 år sedan. Ett
            på detta sätt år efter år utsträckt begagnande av en från början
            tillfällig och provisorisk åtgärd står i uppenbar motsättning
            till önskemålet om en god och jämn planering av den ekonomiska
            politiken. Byggnadsreglering betyder i själva verket endast att
            man skjuter de egentliga problemen framför sig och att man undviker
            att ge sig in på den väsentliga frågeställningen om hur en bestående
            och naturlig balans i samhällsekonomien skall kunna åstadkommas.
            En ekonomisk balans, till- fälligt upprätthållen med direkta fysiska
            regleringsingripanden, kan icke betraktas såsom en naturlig balans.
            Det kan i dagens läge visas att en regleringspolitik leder till
            ryckighet i förloppet och lätt åstadkommer en situation med plötslig
            överefterfrågan, som man inte förmår bemästra annorledes än genom
            åtgärder, som på nytt skapar hinder för en lugn och jämn utveckling.
            Om man uteslutande ser på den nuvarande situationen, sådan den
            redo- visas i de inkomna ansökningarna om byggnadstillstånd och
            i de anmälda investeringsönskemålen, så är tydligen denna enligt
            regeringens mening en mer eller mindre självklar anledning att
            icke endast bibehålla utan även skärpa den nuvarande byggnadsregleringen.
            Ett dylikt ståndpunktstagan- de innebär en förenkling av problemställningen,
            som kan få svårartade verkningar. När det som skäl för en byggnadsreglering
            anföres, att investeringsut- rymmet visserligen ökas men att det
            totala anspråket på investeringsut-
          </p>
          <p>
            Bihang till riksdagens protokoll 1955. 4 saml. Nr 507—509
          </p>
          <pb facs="riksdagen-motions-pdf/data/1955/mot_1955__ak__507/mot_1955__ak__507-002.pdf"/>
          <p>
            2 Motioner i Andra kammaren, nr 507 år 1955
          </p>
          <p>
            rymme dock är för stort och kraftigt överstiger resurserna, markerar
            detta i själva verket den grundläggande bristen på naturlig balans.
            In- vesteringsutrymmet har nämligen ej vidgats i takt med den
            ekonomiska utvecklingen i övrigt, och anledningen härtill synes
            vara just den regle- ringsekonomi som bedrives här i landet. Ökningen
            av avståndet mellan investeringsönskemålen och det reella investeringsutrymmet
            kan man emellertid inte komma åt genom en reglering, vars väsentliga
            innebörd är att man skjuter investeringarna på framtiden. De erfarenheter,
            som man har av en fri ekonomi från andra länder, gör det uppenbart
            att metoden med generellt verkande medel, sparstimule- rande åtgärder
            och en nödvändig kreditrestriktivitet är den enda möjliga vägen
            att nå naturlig balans i samhällsekonomien. För den offentliga
            sektorn, som för närvarande intar en framträdande plats i frågan
            om de totala investeringarna, borde det vara möjligt att nå nödvändig
            återhållsamhet — i första hand beträffande den byggnadsverk- samhet
            som bedrives inom kommunerna — utan en byggnadsreglering. Här
            måste ju återhållsamheten framstå som en självklar akt av solidaritet
            i ett pressat läge. De statliga investeringarna regleras vidare
            över budge- ten. En reglering av och broms på de enskilda investeringarna
            bör enligt vår bestämda uppfattning ske med generellt verkande
            medel. Dylika me- del verkar dämpande även på de investeringar
            som sker med egna medel. Ett vägande skäl för ett bibehållande
            av byggnadsregleringen har an- setts vara behovet av att garantera
            en jämn och lugn sysselsättning för byggnadsarbetarna. I den mån
            den tekniska forskningen och den praktiska experimentverksamheten
            inom byggnadsindustrien medför rationellare och effektivare byggnadsmetoder,
            minskas emellertid fördelarna av att förlägga byggnadsverksamheten
            huvudsakligen till den varma delen av året. Härigenom försvagas
            även de argument som anförts för byggnads- regleringens bibehållande,
            när det gäller dess säsongutjämnande effekt. Det får därför anses
            vara en angelägenhet av synnerlig betydelse, att så- väl de enskilda
            arbetsgivarna som stat och kommun i första hand inrik- tar sig
            på att skapa de nödvändiga tekniska förutsättningarna för ett
            ra- tionellt byggande. Ett bibehållande av byggnadsregleringen
            kan i detta hänseende närmast verka i motsatt riktning, i det
            att behovet av ökade möjligheter att förlägga en del av byggnadsverksamheten
            till vinterhalv- året icke blir ett egetintresse utan endast en
            följd av statsmakternas dirigerande verksamhet.
          </p>
          <p>
            En avveckling av byggnadsregleringen borde sålunda närmast komma
            att stimulera arbetsgivarna och även byggnadsarbetarna att vidtaga
            olika åtgärder för att åstadkomma en ökad byggnadsverksamhet under
            vinter-
          </p>
          <pb facs="riksdagen-motions-pdf/data/1955/mot_1955__ak__507/mot_1955__ak__507-003.pdf"/>
          <p>
            Motioner i Andra kammaren, nr 507 år 1955 3
          </p>
          <p>
            halvåret. Vad slutligen beträffar stat och kommun i deras egenskap
            av arbetsgivare på byggnadsmarknaden, föreligger för dem ett omedelbart
            intresse att i möjligaste mån undvika tillspetsad säsongarbetslöshet.
            Under åberopande av ovanstående hemställer vi, att riksdagen,
            vid behandlingen av proposition nr 75 med förslag till lag angående
            fortsatt giltighet av lagen den 30 juni 1943 (nr 444) om tillståndstvång
            för byggnadsarbete, ville anhålla hos Kungl. Maj:t, att skyndsamma
            åtgärder måtte vidtagas för ett slopande av byggnadsregleringen,
            så att regleringen i sin helhet är avvecklad senast den 31 december
            1955.
          </p>
          <p>
            Stockholm den 1 mars 1955
          </p>
          <p>
            E. Birke Ernst V. Staxäng Alarik Hagård
          </p>
        </div>
      </div>
    </body>
  </text>
</TEI>
