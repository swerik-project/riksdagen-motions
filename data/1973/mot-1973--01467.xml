<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01467">
  <teiHeader>
    <fileDesc>
      <titleStmt>
        <title>om förbud mot vidare utbyggnad av atomkraftverk.</title>
        <author>av fru Hambraeus</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förbud mot vidare utbyggnad av atomkraftverk.</title>
          <idno type="rdwebb">FW021467</idno>
          <rs type="number">1467</rs>
          <ref type="dokument_url_text">http://data.riksdagen.se/dokument/FW021467/text</ref>
          <ref type="dokument_url_html">http://data.riksdagen.se/dokument/FW021467</ref>
          <ref type="dokumentstatus_url_xml">http://data.riksdagen.se/dokumentstatus/FW021467</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Db8jR6saTELpLZLDGAjHE</idno>
            <name>BIRGITTA HAMBRAEUS</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WCpXNYGDMfxBzDYxtepFAB" type="signed"/>
        <correspContext corresp="i-WCpXNYGDMfxBzDYxtepFAB">
          <note type="signatory" corresp="i-8Db8jR6saTELpLZLDGAjHE"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1467/mot_1973__1467-001.pdf"/>
      <fw xml:id="i-MhqGggsBTSvPAsEYTL1bvk">
        Mot. 1973:1467 11
      </fw>
      <div xml:id="i-8tFvhDrAgTCbA9eQ3Ri37x" type="motHeader">
        <div xml:id="i-2Zbr36SnzYHZt7zQDcTa9Z" type="motTitle"/>
        <div xml:id="i-5WJ3MnrpHpLpAZSfq2uk1W" type="motSubmissionInfo"/>
      </div>
      <div xml:id="i-HvtvWAFmi7MbpNvEY8NFQ" type="motBody">
        <div xml:id="i-DhUCwocVYyCJmDRUPYjzYq">
          <p xml:id="i-CXVHDwr17H2DR924jb11qS">
            Nr 1467
          </p>
          <p xml:id="i-5S8W3S5LaqWJZTycg3bWDh">
            av fru Hambraeus om förbud mot vidare utbyggnad av atomkraftverk.
          </p>
          <p xml:id="i-AkbfB3TMcQpjiHf24EM6FP">
            Sverige håller på att glida in i en ny epok när det gäller energiförsörj-
            ningen utan att riksdagen ställs inför frågan om denna utveckling
            är acceptabel eller inte. Sveriges elförsörjning har hittills
            skett genom utbyggnad av vatten- kraft. De senaste årens debatter
            har visat att denna blir alltmer problema- tisk från miljösynpunkt.
            För att få fram nya kraftkällor aviserar Kraftproducenternas centrala
            driftsledning (CDL) nu en snabb utbyggnad av atomenergin (fissions-
            energin). Regeringen accepterar detta program och ger därigenom
            Sverige det mest ambitiösa kärnkraftprogrammet i världen. Man
            räknar med att år 1985 cirka hälften av vår elkraft skall komma
            från kärnkraftverk. I dag finns 1 verk i drift (Oskarshamn, privat),
            1980 planerar man att 11 skall fungera. När riksdagen fattade
            sitt beslut 1956 att stifta atomenergilagen, som ger regeringen
            rätt att godkänna byggandet av atomkraftverk, fanns inte förutsättningarna
            för ett ställningstagande till en så stor utbyggnad som den nu
            föreslagna. I riksdagsbehandlingen av förslaget var man mycket
            optimistisk och såg framför sig en tidsålder då man skulle lära
            sig ”att utnyttja jordens outtömliga rikedomar”. Och man tänkte
            sig att atomenergin skulle komma att ”medföra framgång och vara
            till gagn inte endast för den nuvarande generationen av svenska
            medborgare utan framför allt för kommande släkten”. (Första kammarens
            protokoll 1956. Nr 23 s. 106.) Från början insåg man att alstrandet
            av radioaktivitet var ett allvarligt problem; rigorösa säkerhetsföreskrifter
            antogs och ett förnämligt miljö- kontrollarbete utfördes. Att
            helt undvika radioaktivt utsläpp är emellertid inte möjligt, och
            i samband med upparbetningen av utbrända bränsle- element blir
            detta utsläpp oroväckande stort med tanke på att det inte försvinner
            utan ackumuleras under årens lopp. Riskerna vid normal drift av
            en kärnreaktor skall inte underskattas och kräver en minutiös
            kontroll, men det stora problemet kanske ändå finns på annat håll.
            Säkerhetsriskerna i samband med hantering och deponering av radio-
            aktivt avfall har inte uppmärksammats tillräckligt i Sverige.
            När ett bränsleelement är utbränt tas det ur reaktorn med robot.
            Det är synnerligen radioaktivt och hett, och människan måste skyddas
            av halvmetertjocka metallväggar. Bränsleelementet förvaras sedan
            några månader på reaktorstationen i en behållare där man måste
            kyla det genom cirkulerande vatten. När det svalnat något och
            är lättare att hantera, skickas det till en s. k. upparbetningsanläggning.
            Transporten
          </p>
          <pb facs="riksdagen-motions-pdf/data/1973/mot_1973__1467/mot_1973__1467-002.pdf"/>
          <fw xml:id="i-TatD9HrR8arjEXXRQmuZbG">
            Mot. 1973:1467 12
          </fw>
          <p xml:id="i-3qFmQv5QNgkUwHZHhyQA1q">
            medför risker. Vad händer om en tank springer läck t.ex. vid
            en båtolycka? Vi har inte någon upparbetningsanläggning i Sverige,
            men industriministern har aviserat att sakkunniga skall tillkallas
            med uppgift att utreda frågan om behandling och förvaring av radioaktivt
            avfall och säger att det inom det närmaste årtiondet kan visa
            sig nödvändigt att förbereda förvaring av avfallet från svenska
            kärnkraftverk inom landet. Vid upparbetningsanläggningar utvinnes
            plutonium genom en kemisk process. Detta, som är det giftigaste
            ämne man känner och har en halveringstid på 24 000 år, är en nödvändig
            del i atombomber. Det kan också användas för ny kraftproduktion,
            åtminstone i s. k. bridreaktorer. Men dessa anses farligare än
            de lättvattenreaktorer vi nu använder och är inte färdigutvecklade
            ännu. Vid upparbetningen får man förutom pluto- nium en het, radioaktiv
            lösning, innehållande bl. a. strontium 90. Denna lösning förvaras
            för närvarande i stora behållare som kyles genom rinnande vatten.
            Man vet inte vad man skall göra av detta högradioaktiva avfall,
            hur det skall slutgiltigt deponeras eller om det skall bli möjligt
            att oskadliggöra det. Bland de förslag som framkommit hittills
            kan nämnas: skicka det med rymdraket till solen, låta det glida
            ned i magman i jordens inre eller för- svinna in under kontinenterna
            genom rörelsen i jordskorpan. Mindre fantastiska förslag, såsom
            gräva ned det i saltgruvor, där grund- vattnet inte kommer åt
            det, har hittills stupat på att människorna i de områden där lämpliga
            saltgruvor finns (Kansas) opponerade sig och inte ville ha något
            radioaktivt avfall i sina berg. Helt garantera att det inte kommer
            ut i biosfären kan nämligen ingen. I avvaktan påen slutlig, acceptabel
            lösning av förvaringsproblemet fortsätter man alltså att vakta
            detta giftiga, radioaktiva avfall. Pumpar över det från behållare
            till behållare allteftersom dessa vittrar sönder, med användandet
            av synner- ligen komplicerad teknik. Ingen människa får ju komma
            i beröring med avfallet, allt måste ske genom robotverktyg. Och
            denna avfallshantering får man fortsätta med i oöverskådlig tid,
            som strålskyddsinstitutets chef Bo Lindell har framhållit i sin
            bok ”Kärnkraften, Människan och Sä- kerheten”, om man inte lyckats
            hitta en lösning. Radioaktiviteten avtar nämligen långsamt, och
            avfallet kan inte lämnas förrän efter ungefär 600 år. Detta om
            man lyckats till 100 Z utvinna plutoniet. Eftersom plutonium har
            en halveringstid på 24 000 år lär kommande generation annars få
            fortsätta vaktandet i evighet. Ingen kultur består för evigt.
            Vi kan inte garantera att kommande generationer har möjlighet
            att sköta den nödvändiga övervakningen. Vi har inte rätt att tvinga
            dem. I statsverkspropositionen bilaga 15 s. 86 redovisas den planerade
            utbyggnaden av kärnkraften i Sverige till 1980. Jag utgår från
            att riksdagen i sin prövning av detta utbyggnadsprogram kommer
            att vilja noggrant analysera riskerna som följer härmed. Om riksdagen
            finner att dessa risker inte kan accepteras anser jag att ett
            beslut måste fattas som stoppar utbyggnaden av atomkraftverken
            tills visshet råder att problemen med dessa risker lösts. Det
            räcker inte med en försäkran från regeringen och kraftproducenterna
            att man gör allt vad man kan för att finna lösningar som skall
            eliminera riskerna. Innan vi vet att detta är
          </p>
          <pb facs="riksdagen-motions-pdf/data/1973/mot_1973__1467/mot_1973__1467-003.pdf"/>
          <fw xml:id="i-XrQpA6CpppDobDUc5MT1C1">
            Mot. 1973:1467 13
          </fw>
          <p xml:id="i-S6CBJwE5bR6AdzTKeFVpG1">
            möjligt kan vi inte ta på vårt ansvar att bygga ut kärnkraften
            i den utsträckning som nu planeras. Med hänvisning till det anförda
            hemställer jag att riksdagen hos Kungl. Maj:t hemställer om förslag
            till lagstift- ning som förbjuder vidare utbyggnad av atomkraftverk,
            om det vid riksdagens prövning av atomkraftutbyggnadsprogrammet,
            såsom detta redovisas i statsverkspropositionen bilaga 15, visar
            sig att riskerna nu och i framtiden förknippade med detta utbyggnadsprogram
            icke kan accepteras från säkerhets- och miljösynpunkt.
          </p>
          <p xml:id="i-6S6FKKd2PeaqGKNiZ6eB41" type="date">
            Stockholm den 25 januari 1973
          </p>
          <p xml:id="i-6fBZNdokmDbKGQtKLJ2ozV">
            BIRGITTA HAMBRAEUS (c)
          </p>
        </div>
      </div>
    </body>
  </text>
</TEI>
