<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01351">
  <teiHeader>
    <fileDesc>
      <titleStmt>
        <title>om förändringar i den svenska almanackans allmänna flaggdagar.</title>
        <author>av herrar Lorentzon och Hallgren</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förändringar i den svenska almanackans allmänna flaggdagar.</title>
          <idno type="rdwebb">FX021351</idno>
          <rs type="number">1351</rs>
          <ref type="dokument_url_text">http://data.riksdagen.se/dokument/FX021351/text</ref>
          <ref type="dokument_url_html">http://data.riksdagen.se/dokument/FX021351</ref>
          <ref type="dokumentstatus_url_xml">http://data.riksdagen.se/dokumentstatus/FX021351</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-UxDubx71tDFGJBQqvNiux2</idno>
            <name>KARL HALLGREN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2qTL8PLT3qeXwPpTvV93JF" type="signed"/>
        <correspContext corresp="i-2qTL8PLT3qeXwPpTvV93JF">
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-UxDubx71tDFGJBQqvNiux2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1351/mot_1974__1351-001.pdf"/>
      <fw xml:id="i-2dN7EnSivCodY6HURjvkEB">
        Mot. 1974:1351 10
      </fw>
      <div xml:id="i-6LTuFCbZDD9tJbgxyJF4iU" type="motHeader">
        <div xml:id="i-AWjg2VN1rJb9sQhPGxBwAV" type="motTitle"/>
        <div xml:id="i-LPeFbqoTPMmrLq89D5hqYF" type="motSubmissionInfo"/>
      </div>
      <div xml:id="i-TQE98cSBgdA97Ge4DRiQ6p" type="motBody">
        <div xml:id="i-8VehYWPvG6J47FzJNkzJJm">
          <p xml:id="i-W6VWdphmxAhHeqPdJd8BN7">
            Nr 1351
          </p>
          <p xml:id="i-9nY6DvZt86YCUJh9pka9uz">
            av herrar Lorentzon och Hallgren om förändringar i den svenska
            almanackans allmänna flaggdagar.
          </p>
          <p xml:id="i-7XDtJtv1eEarTpwscwFNgk">
            I den svenska almanackan finns bl. a. fastslaget allmänna flaggdagar.
            De är till antalet tolv. Fem av dem är helt ägnade hyllning åt
            kungahuset. Endast en av dagarna kan anses som en Folkets dag.
            Det är den 1 maj. Att Sverige fortfarande är en monarki framgår
            av almanackan. En av de kungliga hyllnings- och flaggdagarna är
            den s. k. Gustav Adolfsdagen den 6 november. Att denna dag fortfarande
            finnes med som en märkesdag kan te sig underligt från flera synpunkter.
            Det är nu mer än 340 år sedan Gustav II Adolf enligt historien
            stupade vid Lätzen. Dagen var under många år en märkesdag för
            Sveriges reak- tionärer. Många svenskar minnes fortfarande hur
            högerpartiet och dess ung- domsförbund utnyttjade den 6 november
            — Gustav Adolfsdagen — som sin särskilda politiska mönstringsdag.
            Vi minns stöveltrampet, fanborgarna, de alltigenom reaktionära
            talen denna dag. Hur man sökte att återuppliva kri- giska, chauvinistiska
            och inkrökta nationella stämningar, inspirerade av den expansionspolitik
            som de makthavande i Sverige — dess kungahus och adel — svarade
            för på sextonhundratalet. Sveriges arbetarrörelse har blivit organisatoriskt
            starkare. Ungdomen mera politiskt medveten. Högern och dess ungdomsförbund
            kan inte längre på samma sätt som tidigare politiskt utnyttja
            Gustav Adolfsdagen den 6 no- vember. Gustav II Adolf ”hjältekonungen”,
            som även fått tillnamnet den store, har ansetts som den största
            kung Sverige någonsin haft. Han förde krig på Mellaneuropas mark
            under många år. Han var förkämpe för den enda och sanna tron har
            barnen fått lära sig under hundratals år. Skolböckerna har överflödat
            av hyllningar till denna kung och hans bedrifter. Det har inte
            varit måtta på glorifieringen. För eftervärlden har han framställts
            som den store hjälten och trosmartyren. Och varför? Sveriges överklass
            har under århundraden som gått behövt denna hjältegloria, därför
            har Gustav II Adolf framställts på sätt som skett. Vem var då
            i verkligheten denne kung? Vad är sanningen? Mänskligt att döma
            svarade han för ett obeskrivligt lidande för folken ute i Europa
            såväl som i Sverige under alla krigiska år, där även plundringar
            och stöld hörde till ordningen för dagen. Författaren Vilhelm
            Moberg har i sina böcker Min svenska historia och Otrons artiklar
            återgivit autentiskt material, bevarat i svenska riksarkivet,
            som i viss mån ger en annan bild av Gustav II Adolfs karaktär
            än den historieskrivarna skildrat. Materialet har inte tidigare
            varit
          </p>
          <pb facs="riksdagen-motions-pdf/data/1974/mot_1974__1351/mot_1974__1351-002.pdf"/>
          <fw xml:id="i-DEjm95dopWoSReRB3HtcSZ">
            Mot. 1974:1351 11
          </fw>
          <p xml:id="i-L69JDisv4qgszvL9dAJ5A5">
            tillgängligt för en större allmänhet och har helt saknats i historieböckerna.
            Vilhelm Moberg bör hållas räkning för dessa sina forskningsrön
            och att han ställt dem till folkets förfogande. På s. 42 i sin
            bok Otrons artiklar skriver Vilhelm Moberg: ”I ett danskt arbete
            om Kalmarkriget fann jag nu ett svenskt avtryck, daterat den 13
            februari 1612 och skrivet av överbefälhavaren på den svenska sidan,
            den nyblivne, 17-årige konungen Gustav II Adolf. Brevet är ställt
            till hans kusin hertig Johan. Det beskriver i uttrycksfulla ordalag
            ett krigståg som kungen just företagit genom Skåne. Han berättar
            hur hans trupper bara inom loppet av två veckor har lyckats helt
            ödelägga och fördärva 24 stora skånska kyrk- socknar med dess
            befolkning. Med välbehag och triumf i tonen skildrar Gustav II
            Adolf hur hans krigsfolk hade — ”grasserat, skövlat, bränt och
            ihjälslagit alldeles efter vår egen vilja”. Brevskrivaren framhåller,
            att sven- skarna "inget motstånd haft från fienden” — vilket man
            gärna tror, eftersom denne fiende bestod av värnlösa civila människor,
            bland dem även kvinnor och barn.” Vilhelm Moberg betraktar denna
            människoslaktning som ett svenskt Song My i Skåne år 1612, 356
            år före amerikanernas Song My 1968. Vilhelm Moberg fortsätter:
            ”Parallellerna emellan de båda slaktningarna av värnlösa människor
            är helt slående, Gustav II Adolfs knektar fick slå ihjäl ”alldeles
            efter vår egen vilja". De hade av sin -konung full frihet att
            härja och döda. Och man frågar sig hur många människor som efter
            genomförandet av dådet hade undkommit levande i de 24 kyrksocknarna
            i Skåne.” Är det ”krigsäran” bakom bl. a. folkmorden i Skåne som
            hösgtidlighålles då det sjungs i den svenska nationalsången om
            de ”fornstora dar, då ärat ditt namn flög över jorden?” Eller
            kungssångens: ”Du folk av frejdad stam?” Gustav II Adolf har under
            år som gått varit föremål för vissa svenska sam- hällsklassers
            dyrkan. Fortfarande finnes fastslaget i den svenska almanackan
            att han skall hyllas genom allmän flaggning den 6 november. Dock
            fyller inte denne konung samma roll som förr. Från att tidigare
            ha varit en politisk tillgång för överklassen, tycks han numera
            vara glömd även där. Hans minne bör ej äras. Sveriges historia
            är inte dess kungars historia. Det är historien om folkets ständiga
            kamp för sitt människovärde, fred och harmoni. Krig och folkmord
            är inte folkets önskningar. Kampen för de mänskliga rättigheterna
            har alltid stått i förgrunden. En av dessa uppgifter var genomförandet
            av allmän och lika rösträtt. Folkets kamp för denna sin rättighet
            mot de besuttnas hård- nackade motstånd kröntes med framgång först
            den 26 januari 1921 då riks- dagen fattade sitt beslut. I dag
            den 26 januari är det 53 år sedan dess. Denna historiska tilldragelse
            är dock inte föremål för någon uppmärksamhet bland flaggdagarna
            i den svenska almanackan. Det kan anföras att Sveriges arbetarklass”
            mångåriga kamp för att I maj skulle bli allmän fridag och i almanackan
            införas som allmän flaggdag vore tillräckligt. Men även om Gustav
            Adolfsdagen den 6 november försvinner
          </p>
          <pb facs="riksdagen-motions-pdf/data/1974/mot_1974__1351/mot_1974__1351-003.pdf"/>
          <fw xml:id="i-M4REMHCWG3XfFd7QQuzdMV">
            Mot. 1974:1351 12
          </fw>
          <p xml:id="i-SWU2S8EaKHXw3aTkbwGBB3">
            ur almanackan som allmän flaggdag återstår fyra av tolv dagar
            för hyllningar till monarkin och det svenska kungahuset. Folkets
            kamp för erövrande av den allmänna rösträtten borde stadfästas
            i almanackan som allmän flaggdag. Med hänvisning till det anförda
            föreslås att riksdagen hemställer hos regeringen att Gustav Adolfsdagen
            den 6 november avföres ur den svenska almanackan som allmän flaggdag,
            att den 26 januari införes som allmän flaggdag och får beteckningen
            Folkets dag.
          </p>
          <p xml:id="i-RyBpnekyv2CHC6sVTuJEEa" type="date">
            Stockholm den 26 januari 1974
          </p>
          <p type="signatureBlock" id="i-2HBCFGkD8CNbkntTEiijH1">
            GUSTAV LORENTZON (vpk) KARL HALLGREN (vpk)
          </p>
        </div>
      </div>
    </body>
  </text>
</TEI>
