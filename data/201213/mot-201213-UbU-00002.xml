<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00002">
  <teiHeader>
    <fileDesc>
      <titleStmt>
        <title>med anledning av skr. 2011/12:170 Riksrevisionens rapport om att styra självständiga lärosäten</title>
        <author corresp="i-iThmkGNxBe7XUsT8b92pZ">av Jabar Amin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:170 Riksrevisionens rapport om att styra självständiga lärosäten</title>
          <idno type="rdwebb">H002Ub2</idno>
          <rs type="number">Ub2</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub2/text</ref>
          <ref type="dokument_url_html">http://data.riksdagen.se/dokument/H002Ub2</ref>
          <ref type="dokumentstatus_url_xml">http://data.riksdagen.se/dokumentstatus/H002Ub2</ref>
          <ref type="doc">http://data.riksdagen.se/fil/2E731551-E267-4F4F-BF8F-212BDE20F154</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-644hZhCHRUaFAXXddwdTcX" type="basedOn"/>
        <correspContext corresp="i-644hZhCHRUaFAXXddwdTcX">
          <ref>Regeringsskrivelse 2011/12:170</ref>
        </correspContext>
        <correspAction xml:id="i-23eUecqCN4yAUPXsYd7aDD" type="signed"/>
        <correspContext corresp="i-23eUecqCN4yAUPXsYd7aDD">
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-ET9TWZdXBeSui6SpvS4jfw" type="referral">
          <date when="2012-10-16"/>
        </correspAction>
        <correspAction xml:id="i-TfNHP3L95VeJczfMMxysCf" type="dismissal">
          <date when="2012-10-15"/>
        </correspAction>
        <correspAction xml:id="i-KVyYAppCUHL1nvv5LVBGpu" type="dismissal">
          <date when="2012-10-15"/>
        </correspAction>
        <correspAction xml:id="i-NPYnkXgyHBhvivenHPnoXq" type="submission">
          <date when="2012-10-03"/>
        </correspAction>
        <correspAction xml:id="i-XEbsbgNKeA7NyAYM6b5WiV" type="transfer">
          <date when="2012-10-03"/>
        </correspAction>
        <correspAction xml:id="i-42oHL1cYcTpspTiQtg7do5" type="assigned"/>
        <correspContext corresp="i-42oHL1cYcTpspTiQtg7do5">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-VPvjTcjtijExShUrsMufze">
            Förslag till riksdagsbeslut
          </head>
          <list style="ol">
            <item xml:id="i-NbB1qTDQgoc1cpawRmXswH">
              Riksdagen tillkännager för regeringen som sin mening vad som
              anförs i motionen om behovet av ett nytt resurstilldelningssystem
              för den högre utbildningen vid landets högskolor.
            </item>
            <item xml:id="i-3yGd42hPRsgNoBVmH6Ajx3">
              Riksdagen tillkännager för regeringen som sin mening vad som
              anförs i motionen om behov av ökad forskningsanknytning i den
              högre utbildningen.
            </item>
            <item xml:id="i-HHuEqacau1rNMNBDA5P2aj">
              Riksdagen tillkännager för regeringen som sin mening vad som
              anförs i motionen om system för fördelning av forskningsresurser
              för en väl fungerande forskning och forskningsmiljöer på objektiva
              grunder.
            </item>
            <item xml:id="i-BPCB7RCdwvS6Ba4yqWodfq">
              Riksdagen tillkännager för regeringen som sin mening vad som
              anförs i motionen om att ta fram ett nytt kvalitetsmätningssystem
              för den högre utbildningen i Sverige.
            </item>
          </list>
        </div>
        <div type="motContent">
          <head xml:id="i-QDskiwew2DNDhS9ycsJj9s" type="h1">
            Motivering
          </head>
          <p xml:id="i-KEE8Mmhykg4pbQbrqFEfhM">
            Regeringens och utbildningsministerns konsekventa politiska linje
            sedan år 2007 har gått under mottot dimridåer för alla. Vad som
            kallats ökad självständighet för landets lärosäten har ändå ökat
            den politiska styrningen. Detta trots att det under samma tid
            tagits fram otaliga utredningsförslag på konkreta åtgärder som
            i reell mening skulle öka lärosätenas självbestämmande och som
            på olika sätt skulle kunna leda till högre kvalitet i den högre
            utbildningen, på olika sätt. Förslag har således tagits fram inom
            ramen för Resursutredningen i betänkandet Resurser för kvalitet
            (SOU 2007:81), den s.k. Autonomiutredningen i betänkandet Självständiga
            lärosäten (SOU 2008:104), genom Befattningsutredningen i betänkandet
            Karriär för kvalitet (SOU 2007:98). I rapporten Högskoleverkets
            system för kvalitetsutvärdering 20112014 (2010:22 R) har Högskoleverket
            tagit fram ett förslag för hur kvalitet i högre utbildning skulle
            kunna mätas och följas upp. Även många andra förslag finns. Riksrevisionen
            har i ett flertal rapporter granskat den högre utbildningen och
            forskningen i Sverige och har där lämnat förslag till regeringen
            på omfattande åtgärder att vidta.
          </p>
          <p xml:id="i-Cn4icgVaoRJUQDZfo7Yc3L">
            Det har bl.a. handlat om följande frågor: Använder lärosätena
            resurserna effektivt? Effektivitet och produktivitet för universitet
            och högskolor (RiR 2011:2), Användningen av basanslaget för forskning
            och forskarutbildning (RiR 2011:21), Oförbrukade forskningsbidrag
            vid universitet och högskolor (RiR 2011:3), Klassificering av
            kurser vid universitet och högskolor regeringens styrning och
            Högskoleverkets uppföljning (RiR 2010:4) och Hög kvalitet i högre
            utbildning? (RiR 2008:19). Ett omfattande arbete har bedrivits
            av lärosätena själva och genom samarbetsorganet Sveriges universitets-
            och högskoleförbund (Suhf), som bl.a. tagit fram rapporten Slutrapport
            från Suhf:s expertgrupp för kvalitetsfrågor 20102011. Arbetstagarorganisationen
            Sveriges universitets- och högskolelärarförbund har bl.a. tagit
            fram rapporterna Fortsatt utbyggnad fortsatt urholkning (2012),
            Forskningens villkor/SULF:s forskningspolitiska program (2011)
            och Utbildningskvalitet och forskande lärare hur ser sambandet
            ut (2008).
          </p>
          <p xml:id="i-BAK9G8DbNZ5Pmqj5Cx8Gxp">
            Vi hävdar att kunskapsunderlaget om hur situationen ser ut när
            det gäller kvalitet och innehåll såväl i den grundläggande som
            i den avancerade utbildningen inom den högre utbildningen är omfattande,
            liksom att det finns fakta och kunskapsbaserade förslag på åtgärder
            att vidta, för den politiker som så önskar. Detsamma gäller forskarutbildningen
            och forskningen. När väl förslag kommer från regeringen är de
            antingen 1) i strid med vad utredningar föreslagit eller lärosätena
            själva anfört att de önskar, 2) förslag som inte baseras på vetenskap
            och någon som helst beprövad erfarenhet eller 3) helt i strid
            med vad arbetstagarorganisationer och företrädare för studenter
            och forskare själva önskar. De enda reformer där vi kan se att
            det faktiskt funnits visst stöd för genomförandet är avskaffandet
            av det s.k. kårobligatoriet, avskaffandet av vissa krav i högskolelag
            och högskoleförordning om innehåll i utbildnings- och kursplaner
            eller förenklingar av val till vissa elektorsförsamlingar m.m.
            När det europeiska kvalitetssamarbetsorganet Enqa utesluter Högskoleverket,
            när tre olika förändringar sker för hur lärosätenas styrelser
            ska utses och när det allenarådande mantrat lyder att Sverige
            behöver fler Nobelpris, då anser vi att en ny högskole- och forskningspolitik
            behövs. För att inte tala om hur anställningstryggheten för undervisande
            personal och forskare försämrats genom nya förändringar i högskoleförordningen
            i strid med befattningsutredningens förslag.
          </p>
          <p xml:id="i-WRLbryPXkrn1DNF6vnxrir">
            Riksrevisionens rapport utgör ett gott underlag för ställningstaganden
            om några av de principiella vägval vi anser behöver ske för att
            höja kvaliteten och förbättra styrningen av lärosätena i Sverige.
            Åtgärder som till skillnad från regeringens är förankrade bland
            såväl lärosätena som studenterna och arbetstagarorganisationerna.
            Förslag baserade på en reell kunskap om hur situationen är i landets
            lärosäten. Vi återkommer i en separat motion med en mer utförlig
            beskrivning av hur forskningspolitiken bör utvecklas. I vår budgetmotion
            redovisar vi även under utgiftsområdet 16 förslag på åtgärder
            för höjd kvalitet, bl.a. en undervisningsgaranti för studenter.
          </p>
          <head xml:id="i-JvESt8LF54ih45fuxH3a8r" type="h2">
            Nytt resursfördelningssystem
          </head>
          <p xml:id="i-WN4cQv3X134GyhepvJEFe9">
            Resursfördelningen till högre utbildning ska stimulera hög akademisk
            kvalitet, inte hög genomströmning av studenter. Miljöpartiet föreslår
            därför att resurstilldelningen för utbildning på grundnivå och
            avancerad nivå består av en grundersättning per helårsstudent,
            samt tre olika tilläggsersättningar som är beroende av bl.a. undervisningsmetod,
            men inte av vilket ämne kursen tillhör. Detta baseras på Resursutredningens
            förslag i betänkandet Resurser för kvalitet (SOU 2007:81). Miljöpartiet
            föreslår därmed att dagens system med ersättning per helårsstudent
            och helårsprestation upphör. Vi har också i vår budgetmotion avvisat
            regeringens omfördelningar av medel genom indragna bidrag för
            inaktiva studenter, vilket i praktiken innebär ett fördelningssystem
            med endast helårsprestationer. Det skapar oro och försvårar planeringen
            och därmed utbildningskvaliteten i den högre utbildningen. Genom
            Miljöpartiets förslag ges lärosätena mer frihet att fördela sina
            resurser, vilket ökar det akademiska oberoendet.
          </p>
          <p xml:id="i-9XSnyHHV37B43kvj6AdjLk">
            Vad som här anförts om ett nytt resurstilldelningssystem för
            utbildningen på grundläggande och avancerad nivå bör ges regeringen
            till känna.
          </p>
          <head xml:id="i-XvsXWw3vQ2epmHU1cLju7N" type="h2">
            Mer forskningsanknytning i grundutbildningen
          </head>
          <p xml:id="i-GWC3rVSVMQJHYPh6K7TG3C">
            Ska vi långsiktigt stärka svensk forskning behöver vi stärka
            grundutbildningen i den svenska grundutbildningen på högskola
            och universitet. För det ändamålet avsätter vi resurser i vårt
            budgetförslag. Systemet för granskning och utvärdering av kvalitet
            i utbildningar måste också i högre grad styras om till att omfatta
            hur forskningsbaserad och anknuten utbildningen är, vilka resurser
            undervisande lärare har för kompetensutveckling och egen forskning
            och vilka förutsättningar forskare har att delta i undervisningen.
            Den tid forskare lägger ned på att ansöka om forskningsanslag,
            adjunkter och lektorer lägger ned på administration (exempelvis
            ta fram underlag för inrapportering av HÅS:ar och HÅP:ar) behöver
            drastiskt minska.
          </p>
          <p xml:id="i-5r9MJmrhx1F7jndKGdCPpy">
            En strategi för detta måste tas fram under regeringens ledning
            tillsammans med lärosätena och berörda arbetstagarorganisationer.
            Då skapas förutsättningar för en reellt höjd kvalitet i utbildningen.
            Vad som här anförts om mer forskningsanknytning i den högre utbildningen
            bör riksdagen som sin mening ge regeringen till känna.
          </p>
          <head xml:id="i-LxdnRyGBehbxxn9LpDjiZA" type="h2">
            Fungerande forskning och forskningsmiljöer i hela landet
          </head>
          <p xml:id="i-6MbWmU2CeR8UA9drKfz9nY">
            En grundläggande förutsättning för en fri och oberoende forskning
            inom fria och oberoende lärosäten, är en trygg och från särintressen
            oberoende forskningsfinansiering. På lärosätesnivå utgörs denna
            i allra högsta grad av de s.k. fakultetsmedlen, vilkas storlek
            per lärosäte inte baseras på objektiva mätbara variabler utan
            är mer beroende av rådande budgetläge när antingen vetenskapsområden
            beviljats för lärosätet, eller beroende på politiskt godtycke
            i övrigt. Det finns en mindre del av finansieringen som baseras
            på kvalitetsvariabler, huvudsakligen uttryckt i publikationer
            i vetenskapliga tidskrifter. Detta är ett system som genomförts
            trots omfattande kritik från lärosäten och bl.a. Vetenskapsrådet
            och andra berörda. Några objektiva variabler för att beräkna fördelning
            och tilldelning av fakultetsmedel finns inte.
          </p>
          <p xml:id="i-NQz2V3LCfQrwFNqZ32FmTc">
            En allt högre andel av finansieringen består av s.k. externa
            anslag, som söks i konkurrensen. Konkurrensen är av godo då den
            i sig är kvalitetssäkrande och leder till utveckling men den leder
            också till att kvalificerade forskare lägger ned en mycket stor
            del av sin arbetstid till att ansöka om dessa medel. Av Riksrevisionens
            rapport framgår således att detta tudelade system medfört effektivitetsproblem.
            Forskningsvolymen har inte ökat i takt med att resurser tillförts,
            varför de oförbrukade medlen ökat. En orsak till detta uppges
            vara regeringens ensidiga fokusering på koncentration av resurser
            till vissa lärosäten, i kombination med att forskare inte har
            möjlighet eller önskan att expandera forskningen i samma takt
            som resurser beviljas.
          </p>
          <p xml:id="i-TmQEjRkwCCn75Mucj2hmJT">
            Miljöpartiet vill se ett forskningsfinansieringssystem som främjar
            såväl en fri och oberoende forskning som samhällelig utveckling.
            Att forskning är och ska vara en positiv kraft för svensk och
            global kunskapsutveckling och de stora samhällsutmaningar vi befinner
            oss i med klimatförändringar, urbanisering, energiomställning
            och allt större informationsmängder i samhället. Forskning kan
            användas för att stödja samhällets utveckling i en mer ekologisk,
            ekonomisk och social omställning. För att så ska ske krävs att
            forskningsfinansieringen baseras på objektiva, tydliga och förutsebara
            kriterier. Så är inte fallet i dag.
          </p>
          <p xml:id="i-5zK5acoWWra2sGUQVvdvCn">
            Vad som här ovan anförts visar enligt vår mening att systemet
            för fördelning av forskningsresurser till lärosätena behöver ses
            över. I det arbetet behöver förslag tas fram som minskar forskarnas
            administrativa börda och ökar transparensen och förståelsen för
            hur resurser fördelas mellan lärosäten. Detta bör riksdagen som
            sin mening ge regeringen till känna.
          </p>
          <head xml:id="i-Ni3Nwz9Ydmzg59UqvAeiY1" type="h2">
            Ett nytt system för att mäta kvalitet i den högre utbildningen
            behövs
          </head>
          <p xml:id="i-QYbRSqXgrAzhUEHcc1UGFW">
            Regeringen har på eget bevåg tagit fram ett nytt system för att
            mäta kvalitet i den högre utbildningen och helt stympat det kvalitetssystem
            för den högre utbildningen (med starkt fokus på resultat och helt
            Bolognaanpassat) som Högskoleverket presenterade i ett regeringsuppdrag
            2009. När ärendet behandlades i riksdagen motsatte vi oss detta.
            Mot lärosätenas, studenternas och HSV:s uttryckliga vilja, skapades
            på Utbildningsdepartementet ett lekmannaförslag som nu gör Sverige
            till åtlöje ute i Europa och som orsakat Enqa, det europeiska
            samarbetsorganet för kvalitetsorganisationer, att fatta beslut
            om att HSV inte längre är fullvärdig medlem då myndigheten inte
            uppfyller de ministeröverenskomna kriterier som gällt sedan 2005,
            att lärosäten tar fram självvärderingar utan att veta vad de används
            för, att stora delar av utbildningssystemet inte kan granskas
            över huvud taget då de saknar uppsatser att granska, att ingen
            kan avgöra vad granskningarna mäter. Vidare att lärosätenas betygsskalor
            nu måste anpassas till HSV:s egen betygsskala för att undvika
            underkännande av arbeten som har tillfredsställande kvalitet eftersom
            HSV:s skala inte inkluderar detta steg, utan endast undermålig
            samt hög eller mycket hög kvalitet och att erkänt mycket bra utbildningar
            redan har underkänts med denna lotteriartade metod.
          </p>
          <p xml:id="i-U59bHHv79K7asR95gehAwQ">
            Kort sagt är detta politiserade system undermåligt och bör ersättas.
            Det nya systemet bör lämpligen vara det Högskoleverket tidigare
            tagit fram men som regeringen underkände. Vad som här anförts
            om avskaffandet av dagens kvalitetsutvärderingssystem och införandet
            av ett nytt, bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-K7BYhgw4MYTDXQSSmHZ2o4">
              Jabar Amin (MP)
            </item>
            <item xml:id="i-7Y7BYGyRnDZX4x1SmXFMdA">
              Agneta Luttropp (MP)
            </item>
            <item xml:id="i-SXDCTxRp1eVVXRhzDwotnW">
              Esabelle Dingizian (MP)
            </item>
            <item xml:id="i-7qYTTDpGMxsejWR6sJYDgJ">
              Peter Rådberg (MP)
            </item>
          </list>
        </div>
      </div>
    </body>
  </text>
</TEI>
