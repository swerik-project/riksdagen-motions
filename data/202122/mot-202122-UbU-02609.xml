<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-02609">
  <teiHeader>
    <fileDesc>
      <titleStmt>
        <title>En demokratisk och jämlik skola</title>
        <author corresp="i-8voj19hLWTGJHkxNP79tRb">av Nooshi Dadgostar m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2609 av Nooshi Dadgostar m.fl. (V)</title>
          <idno type="rdwebb">H9022609</idno>
          <rs type="number">2609</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9022609/text</ref>
          <ref type="dokument_url_html">http://data.riksdagen.se/dokument/H9022609</ref>
          <ref type="dokumentstatus_url_xml">http://data.riksdagen.se/dokumentstatus/H9022609</ref>
          <ref type="docx">http://data.riksdagen.se/fil/924E6BF4-87A8-41A4-A2F5-795173503BEE</ref>
          <ref type="pdf">http://data.riksdagen.se/fil/7588FD75-955F-4D78-9263-17A806B43637</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YLmgdfuupKYQbdBfFU8uDn" type="signed"/>
        <correspContext corresp="i-YLmgdfuupKYQbdBfFU8uDn">
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-3YXCipudYA4N8ZNFk2PrxQ"/>
          <note type="signatory" corresp="i-Xbq1HVkxhCYVmfPLN63HRo"/>
        </correspContext>
        <correspAction xml:id="i-7Hvor8CwHuvDPHU8ifizrj" type="submitted">
          <date when="2021-10-04"/>
          <time when="10:29:16"/>
        </correspAction>
        <correspAction xml:id="i-Hj1hz4XhiLDAkjLZJ35Hfq" type="reviewed">
          <date when="2021-10-04"/>
          <time when="15:57:50"/>
        </correspAction>
        <correspAction xml:id="i-2PrbVxRnvwU7rCSSQa1fo7" type="referred">
          <date when="2021-10-14"/>
        </correspAction>
        <correspAction xml:id="i-G2G7DEVDwZfUUP3QDFTG2z" type="assigned">
          <date when="2022-10-05"/>
          <time when="12:41:46"/>
        </correspAction>
        <correspContext corresp="i-G2G7DEVDwZfUUP3QDFTG2z">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-EVw1RhvU5mYXv6mZMBWKsc" type="behandlas_i"/>
        <correspContext corresp="i-EVw1RhvU5mYXv6mZMBWKsc">
          <ref type="uppgift">2021/22:UbU17</ref>
          <ref type="ref_dok_id">H901UbU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU17</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NGULea5gYF2KH5UDteh6tb" type="behandlas_i"/>
        <correspContext corresp="i-NGULea5gYF2KH5UDteh6tb">
          <ref type="uppgift">2021/22:UbU22</ref>
          <ref type="ref_dok_id">H901UbU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU22</ref>
          <ref type="ref_dok_titel">Ökade möjligheter till grundläggande behörighet för elever på gymnasieskolans yrkesprogram</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ibXa6svwVusugCbHmXzJr" type="behandlas_i"/>
        <correspContext corresp="i-ibXa6svwVusugCbHmXzJr">
          <ref type="uppgift">2021/22:UbU16</ref>
          <ref type="ref_dok_id">H901UbU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU16</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AYZgHESxoyJp62jVtHwnEP" type="behandlas_i"/>
        <correspContext corresp="i-AYZgHESxoyJp62jVtHwnEP">
          <ref type="uppgift">2021/22:UbU14</ref>
          <ref type="ref_dok_id">H901UbU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU14</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5vKpgsgKvVqZyRpbQz9r2N" type="behandlas_i"/>
        <correspContext corresp="i-5vKpgsgKvVqZyRpbQz9r2N">
          <ref type="uppgift">2021/22:UbU33</ref>
          <ref type="ref_dok_id">H901UbU33</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU33</ref>
          <ref type="ref_dok_titel">Ett mer likvärdigt skolval</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SfNUAR8MLC95SE8uibAuFN" type="motHeader">
        <div xml:id="i-L9aUU7yTjVB9wWkrwadbE4" type="motTitle">
          Motion till riksdagen 2021/22:2609 av Nooshi Dadgostar m.fl.
          (V) En demokratisk och jämlik skola
        </div>
      </div>
      <div xml:id="i-ALDS5ubuqshvZPtaDRUQT1" type="motBody">
        <div xml:id="i-CzQjnPMKVeKi4RGgTi476X" type="motProposal" subtype="förslag">
          <head xml:id="i-8G8idzBBfCFtfM4sGoXtkU">
            1 Förslag till riksdagsbeslut
          </head>
          <list xml:id="i-PmtUaA7jJ2uaUNgDadWbzX" style="ol">
            <item xml:id="i-EFKuX8ic2trBdXgFqb9M8f">
              Riksdagen ställer sig bakom det som anförs i motionen om att
              upptagningsområdena bör baseras på att elever ska gå i en skola
              nära hemmet, men bör även ta hänsyn till eventuell boendesegregation
              och sträva efter en sammansättning av elever med olika bakgrund,
              och tillkännager detta för regeringen.
            </item>
            <item xml:id="i-3Ax26DjnEmpGNGYpzJECeA">
              Riksdagen ställer sig bakom det som anförs i motionen om att
              vid konkurrens om en plats bör platsen i första hand tilldelas
              en elev som bor inom samma upptagningsområde som skolan ligger
              i samt att varje fall av särskilda önskemål ska beslutas av skolledningen
              i samråd med vårdnadshavare och tillkännager detta för regeringen.
            </item>
            <item xml:id="i-C1SGKhvuFzNCtJ6KpDjaJw">
              Riksdagen ställer sig bakom det som anförs i motionen om att
              möjligheten för fristående skolor att använda sig av kösystem
              vid antagning av elever bör tas bort och tillkännager detta för
              regeringen.
            </item>
            <item xml:id="i-8u9SFe86jqXGR1tnaapKEx">
              Riksdagen ställer sig bakom det som anförs i motionen om att
              regeringen bör återkomma med förslag som innebär att det sätts
              stopp för vinstjakten i skolan och tillkännager detta för regeringen.
            </item>
            <item xml:id="i-KsUJEET9PM9E3MyagJyoub">
              Riksdagen ställer sig bakom det som anförs i motionen om att
              regeringen skyndsamt ska återkomma med förslag som innebär att
              endast icke vinstdrivande organisationsformer som ideella föreningar,
              stiftelser och kooperativ får bedriva fristående skolor och tillkännager
              detta för regeringen.
            </item>
            <item xml:id="i-WB54LMcQ4B7Uje1isY7YLG">
              Riksdagen ställer sig bakom det som anförs i motionen om att
              det bör tillsättas en bred parlamentarisk utredning för att ta
              fram förslag om hur staten ska överta huvudansvaret för att garantera
              alla enheter inom skolväsendet likvärdiga förutsättningar och
              tillkännager detta för regeringen.
            </item>
            <item xml:id="i-XLmMU92gCPsmumH46TBdPo">
              Riksdagen ställer sig bakom det som anförs i motionen om att
              tillsätta en utredning för att ta fram förslag på lagändringar
              för att stoppa undantagen som gäller för vissa privata skolverksamheter
              avseende kravet på lärarlegitimation och tillkännager detta för
              regeringen.
            </item>
            <item xml:id="i-FWu9hGu93MsEUV44kXPevJ">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder som förbättrar
              personalens arbetsmiljö i skolan och tillkännager detta för regeringen.
            </item>
            <item xml:id="i-UQcAa3KTqWrNigQjAQiTd3">
              Riksdagen ställer sig bakom det som anförs i motionen om att
              Skolverket bör få i uppdrag att ta fram en konkret handlingsplan
              gällande skolors arbete mot rasism och Skolinspektionen i uppdrag
              att följa upp skolornas arbete mot rasism som en del av det ordinarie
              inspektionsuppdraget och tillkännager detta för regeringen.
            </item>
            <item xml:id="i-856phxAkdcZuC4bonxBsst">
              Riksdagen ställer sig bakom det som anförs i motionen om att
              återinföra högskolebehörigheten för samtliga gymnasieprogram och
              tillkännager detta för regeringen.
            </item>
            <item xml:id="i-2hRiYuLZmghGak4hWTAveL">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att förändra skollagen
              så att alla gymnasieelever säkras rätten till avgiftsfria och
              näringsrika skolmåltider och tillkännager detta för regeringen.
            </item>
          </list>
        </div>
        <div xml:id="i-QeLeiy8rWrsKrHFYKVkPBu" type="motContent">
          <head xml:id="i-ApKq2TzTGe1XUcPabN5tPg" type="h1">
            2 Inledning
          </head>
          <p xml:id="i-BTUmesBGSMpZdgNuFuEMMJ">
            Skolan ska vara jämlik; alla barn och unga ska ges samma rätt
            till kunskap och utbildning. En skola som ger barn lika chanser
            är också kompensatorisk och förmår därmed ge mer stöd till den
            som kommer från sämre förutsättningar. Under lång tid fanns det
            en vilja till detta. Politiska reformer lade grunden för en av
            världens bästa skolor. Så är det inte längre. Alldeles för många
            barn går i dag miste om en bra skolgång. Det är ett misslyckande
            för samhället.
          </p>
          <p xml:id="i-QiBdv9PqjeGytysjLTwfaH">
            Sverige är extremt. Som enda land i världen råder det fri dragningsrätt
            på de skattemedel som ska gå till våra barns utbildning. Pengarna
            du och jag betalar för barnens skolgång och framgång går till
            ägare av skolkoncerner och hamnar ofta i skatteparadis. Dessutom
            leder den marknadsanpassade skolan till betygsinflation, segregation
            och ökad ojämlikhet. Privatiseringsexperimentet som marknadsskolan
            innebär har förstört möjligheterna för tusentals barn. Marknadsskolan
            är ett monumen­talt misslyckande. Det tycker en majoritet av svenska
            folket och stora delar av lärar­kåren. Vänsterpartiet vill därför
            avskaffa marknadsskolan snarast. Barnens rätt till kunskap och
            utbildning kan inte vänta.
          </p>
          <p xml:id="i-8UVVmhLp2sbFykWAfNihxw">
            Vänsterpartiet vill satsa på hela utbildningssystemet. Från förskola
            till universitet och yrkeshögskola behöver kvaliteten och tillgängligheten
            öka. Det ska inte spela någon roll om du bor i ett miljonprogramsområde
            eller på landsbygden; rätten till likvärdig utbildning och bildning
            är grundläggande. Vi vill se fler lärare, tidigare insatser för
            barn som har det svårare i skolan och förbättrad tillgång till
            lärande genom hela livet. Varje år är det nya elever som skickas
            igenom systemet utan tillräckliga kunskaper. För varenda en av
            dem är det en förlorad livschans.
          </p>
          <head xml:id="i-6GiL4tkcXk4jbqG22BkbLn" type="h1">
            3 Övergripande systemfrågor
          </head>
          <head xml:id="i-2oYkgD9UZ3oHsasSKHr7GQ" type="h2">
            3.1 Skolvalet
          </head>
          <p xml:id="i-FzYBmohfr8XGCadbhr9Xk9">
            All forskning indikerar att betydelsen av elevers sociala bakgrund,
            klasstillhörighet och etniska bakgrund för skolresultaten ökar.
            Det s.k. ”fria skolvalet” i grundskolan har bidragit till att
            elever vars föräldrar har större studievana samlas i skolor där
            det finns många andra studiemotiverade elever. Föräldrars utbildningsbakgrund
            spelar allt större roll för hur väl barnen utvecklas under sin
            skolgång. Konsekvensen av detta har bl.a. blivit en ökande skolsegregation.
          </p>
          <p xml:id="i-CdD1gnVPrrdT27AEAUQRKE">
            Enligt 1 kap. 9 § skollagen ska utbildningen inom skolväsendet
            vara likvärdig inom varje skolform och inom fritidshemmet oavsett
            var i landet den anordnas. En likvärdig skola betyder att alla
            elever ska ha lika tillgång till utbildning och lika kvalitet
            på utbildningen och att skolan ska kompensera för elevers olika
            förutsättningar. Med andra ord ska alla elever ges möjlighet till
            goda studieresultat oavsett bakgrund och vilken skola de går i.
            Men enligt flera rapporter från bl.a. Organisationen för ekonomiskt
            samarbete och utveckling (OECD), som släpper Pisarapporterna,
            har kunskaps­skillnaderna mellan de svenska skolorna ökat drastiskt.
            I rapporten som släpptes den 6 december 2016 pekas det fria skolvalet
            ut som en av de största bidragande faktorerna och under 2019 pekade
            OECD:s utbildningschef Andreas Schleicher på skolvals­systemet
            som en av faktorerna bakom försämringen av svensk skola. Marknadsskolan
            i sin helhet kritiserades kraftigt.
          </p>
          <p xml:id="i-7oddA7JSobKWtkkWxR8Lzb">
            Även Institutet för arbetsmarknads- och utbildningspolitisk utvärdering
            (IFAU) har konstaterat att skillnaderna mellan resultaten på olika
            skolor ökar och att detta till stor del beror på att elever sorteras
            på olika skolor.
          </p>
          <p xml:id="i-6QtjTE7E1k5frfwW5CwGvz">
            Den svenska skolan är inte i kris, men det är den svenska skolpolitiken.
            Skol­politiken måste ha alla elevers rätt till likvärdig och högkvalitativ
            kunskap som tydlig utgångspunkt, inte bara på pappret utan också
            i praktiken. Men skolvalet leder åt helt fel håll. Att skolan
            ska vara en plats där elever med olika bakgrund och erfarenheter
            kan mötas blir alltmer avlägset. Vänsterpartiet anser att alla
            barn oavsett bostadsort, klass­bakgrund och etnisk bakgrund ska
            garanteras en bra skola i stället för dagens segregerande skolvalssystem.
          </p>
          <p xml:id="i-TFC2Am2CiecSWrzQp5H39z">
            Dagens system med ett fritt skolval i grundskolan måste därför
            avskaffas och ett nytt system med visionen om allas likvärdiga
            rätt till kunskap tas fram. Genom ett omvänt perspektiv på skolplaceringar
            och genom att de fristående skolornas möjligheter att använda
            sig av segregerande antagningsregler tas bort, kan en modell som
            leder till mer likvärdiga förutsättningar för skolor och elever
            skapas.
          </p>
          <p xml:id="i-3NnHf22jP6rDpB6skXndV8">
            För att skapa bättre förutsättningar för likvärdig undervisning
            och ett effektivt utnyttjande av skolans resurser bör skolplaceringar
            i grundskolan utgå från upptagnings­områden där en elev i första
            hand får en plats på en kommunal skola. Upptagnings­områdena bör
            baseras på att elever ska gå i en skola nära hemmet men bör även
            ta hänsyn till eventuell boendesegregation och sträva efter en
            sammansättning av elever med olika bakgrund. Detta bör riksdagen
            ställa sig bakom och ge regeringen till känna.
          </p>
          <p xml:id="i-TboGXgfbnAXyJ7GwSYMN2G">
            Efter att en skolplacering meddelats bör det dock även ges möjlighet
            för föräldrar och elever att komma med alternativa önskemål. Ett
            sådant önskemål ska motiveras särskilt. Skäl för annan placering
            kan t.ex. vara sociala skäl eller att en elev har en funktionsnedsättning
            och kan få bättre stöd vid en viss skola. Vid konkurrens om en
            plats bör platsen i första hand tilldelas en elev som bor inom
            samma upptagningsområde som skolan ligger i. Varje fall av särskilda
            önskemål ska beslutas av skolledningen i samråd med vårdnadshavare.
            Detta bör riksdagen ställa sig bakom och ge regeringen till känna.
          </p>
          <p xml:id="i-9AsFXV7qsTBpuVPmzuuyqB">
            För att skolvalets segregerande effekter ska upphöra måste de
            antagningsregler som gäller för fristående skolor förändras. Framför
            allt är det den flitigt använda möjligheten att använda köer som
            antagningskriterium som har stora segregerande effekter. I många
            fall kan flera års kötid krävas för antagning, något som är till
            fördel för elever som kommer från socioekonomiskt starkare hem.
            Elever födda i Sverige får dessutom en fördel gentemot utlandsfödda
            elever. Trots Skolkommissionens konstaterande av det fria skolvalets
            negativa effekter vill en majoritet av riksdagens partier fortsätta
            experi­mentera med skolans elever. Idén går ut på att tvinga alla
            föräldrar att göra ett skolval, vilket enligt Vänsterpartiets
            mening skulle bidra till ytterligare segregation och klyftor.
            Möjligheten för fristående skolor att använda sig av kösystem
            vid antagning av elever bör tas bort. Detta bör riksdagen ställa
            sig bakom och ge regeringen till känna.
          </p>
          <head xml:id="i-9FMbY5WuXiaxzHeN5Ab2Jq" type="h2">
            3.2 Stoppa marknadsskolan
          </head>
          <p xml:id="i-7SCkJiKHLf1cHH3aFKjJA3">
            När experimentet med vinstdrivande privatskolor sattes i rullning
            så framhävdes de små skolorna. De som drevs av eldsjälar genom
            kooperativ och stiftelser. Vi har inget emot dessa skolor. Redan
            då varnade Vänsterpartiet för att avregleringarna i stället skulle
            leda till vinstintresse för storbolag. Något som missgynnar såväl
            kommunala skolor som de icke vinstdrivande friskolorna. Alla partier
            måste ta till sig kritiken som lärare, skol­ledare, forskare och
            internationella organ har framfört gällande framväxten av den
            svenska skolmarknaden.
          </p>
          <p xml:id="i-nBRDsbAofkBsgHa7AMiGk">
            Under den förra mandatperioden ställde vi ett ultimatum till
            den S-ledda regeringen för att inleda budgetsamarbete: den gick
            ut på att regeringen Löfven skulle lägga fram förslag för att
            stoppa vinstintresset i välfärden. Efter hårda förhandlingar gjorde
            de det och kort därefter röstades förslaget ned av borgerligheten
            och SD. Så sent som den 27 november 2020 tog vi initiativ till
            ett införande av offentlighetsprincipen på samtliga skolor, men
            återigen blev det avslag av samma politiska höger som inte bara
            försvarar skolkoncernernas vinster utan också tycker att skolor,
            elever och personal ska behandlas som affärshemligheter.
          </p>
          <p xml:id="i-UnoeHYNdbqzeJL1qS8vbWS">
            En gång i tiden var svensk skola känd för att vara världens mest
            jämlika, precis som Sverige som nation var. Det fanns sannerligen
            problem även då, men skillnaden var att en jämlik och sammanhållen
            skola, där allas rätt till kunskap och bildning säkrades, sågs
            som en grundläggande demokratifråga. I takt med att klyftorna
            har ökat, marknads­experimenten i välfärden har gjort frammarsch
            och den demokratiska styrningen för­vandlats till marknadsstyrning
            så har samhället förändrats. Elev blev ”kund”, skola blev ”marknad”
            och utbildning en ”vara”. Vänsterpartiet ställde inte upp på detta
            när det infördes och vi ställer inte upp på det i dag.
          </p>
          <p xml:id="i-3kWAtHA2xt2uNdxRb6SJJM">
            En förutsättning för ett riktigt bra skolsystem är att kvaliteten
            och behoven alltid ska komma i första rummet, inte möjligheten
            att berika sig på verksamheten. I skolan ska det finnas personal
            så att varje barn får det stöd hen behöver, något som inte får
            prioriteras ned för att ägare till skolkoncerner ska få större
            bankkonton i skatteparadis. För att nå dit behöver skolan avkommersialiseras
            och skolan befrias från marknads­logiken, vilket också en majoritet
            av svenska folket anser.
          </p>
          <p xml:id="i-K9jAcXdJYhrLVmodAk2FLi">
            Sverige är i dag det enda landet i världen som tillåter obegränsade
            vinster inom den fristående utbildningssektorn. Lagstiftningen
            i andra länder är betydligt mindre generös mot privata bolag inom
            utbildningssektorn. I en del länder är visserligen alla bolags­former
            tillåtna för de fristående skolorna men det finns ett krav på
            att alla offentliga medel ska komma eleverna till godo. Det finns
            inget annat land i världen där aktiebolag och riskkapitalbolag
            kan göra vinster på att bedriva utbildningsverksamheter med offentliga
            medel.
          </p>
          <p xml:id="i-16ugkr5VvQnjnB5Lc3SJxG">
            Vinstjakten är en av anledningarna till att skolan blir allt
            mindre likvärdig. Vinst­drivande fristående skolor etablerar sig
            där de har bäst marknadsutsikter. Dessutom har dessa skolor ett
            intresse av att driva upp elevernas betyg med förhoppningen om
            att locka till sig fler elever, vilket leder till betygsinflation
            och ökad segregation. Offentligt drivna skolor är däremot skyldiga
            att erbjuda alla elever utbildning, även barn med särskilda behov
            och barn vars tidigare skolor har försatts i konkurs. Vinstintresset
            innebär också ett resursslöseri. Dels genom att vinster plockas
            ut från den skolpeng som egentligen är till för undervisningen
            – dessa vinster har ofta förts ut ur landet till skatte­paradis
            – dels genom att de ökande skillnaderna mellan skolor har skapat
            ett stort behov av kontroll och granskning.
          </p>
          <p xml:id="i-MPwHN7KkjysDnKbzWj99jP">
            Vänsterpartiet anser att demokratiskt fattade beslut och behovsbedömning
            bör vara grunden för nyetablering av skolor, så att inte skattemedel
            slösas bort på överetablering. Skattemedel ska enbart kunna användas
            till den verksamhet de är avsedda för, och det ska inte finnas
            incitament att bedriva verksamheten på annat sätt eller med andra
            mål än alla elevers lika rätt till kunskap.
          </p>
          <p xml:id="i-QSXgaixWwoioEVi6arbqCj">
            Regeringen bör återkomma med förslag som innebär att det sätts
            stopp för vinst­jakten i skolan. Detta bör riksdagen ställa sig
            bakom och ge regeringen till känna.
          </p>
          <p xml:id="i-Nr5sfZWjBAkQN3AuD2GzWJ">
            Men faktum är att enbart ett beslut om vinstförbud inte löser
            dagens problem. Skolkoncerner kan enkelt föra över pengar till
            andra bolag inom koncernen och de kan även se till att föra över
            stora belopp till andra närstående bolag utanför koncernen genom
            att fakturera för diverse tjänster.
          </p>
          <p xml:id="i-BUUJzbixPuHdHADkv9HZfd">
            Regeringen bör därför skyndsamt återkomma med förslag som innebär
            att endast icke vinstdrivande organisationsformer som ideella
            föreningar, stiftelser och kooperativ får bedriva fristående skolor.
            Detta bör riksdagen ställa sig bakom och ge regeringen till känna.
          </p>
          <head xml:id="i-A6uRe9GtC4kt81jKLP1Nom" type="h2">
            3.3 Förstatliga skolan – statligt huvudansvar
          </head>
          <p xml:id="i-CKcHG3dhzJxi3qci94HBvB">
            Kombinationen av friskolereformen, det fria skolvalet och kommunaliseringen
            har fått katastrofala konsekvenser för både likvärdigheten och
            kvaliteten i den svenska skolan. De åtgärder som hittills vidtagits
            för att återupprätta kvalitet och likvärdighet är inte tillräckliga
            för att lösa denna problematik. För att möjliggöra återuppbyggandet
            av en jämlik skola behövs det en aktör, staten, som tar huvudansvaret
            för den svenska skolan. Kommunerna ska finnas kvar som en viktig
            aktör i samarbete med staten, men eftersom förutsättningarna och
            engagemanget för skolan varierar så mycket från kommun till kommun
            så är dagens kommunaliserade skola till skada för både enskilda
            elever och samhället. Att elever får en undervisning av högsta
            kvalitet – likvärdig över landet – är en angelägenhet för alla.
            Vilken skola en går i ska inte avgöra kvaliteten på ens utbild­ning.
            En likvärdig skola förutsätter en likvärdig ekonomi och ett statligt
            ekonomiskt ansvar är därmed centralt för att nå det. Likvärdiga
            förutsättningar innebär inte lika mycket pengar till alla skolor,
            utan att resurserna fördelas efter behov.
          </p>
          <p xml:id="i-N1uNdbYmwxrVihnL2UJMa8">
            Lärarna är den viktigaste faktorn i skolan för att alla elever
            ska kunna prestera och utvecklas maximalt. Undervisningsuppdraget
            måste därför gå direkt från staten till lärarprofessionen samtidigt
            som lärarprofessionen och skolforskningen måste ges större utrymme
            att påverka framtida skolreformer. De ska avgöra vilka konkreta
            insatser som ska göras för att nå målen medan staten regler förutsättningarna.
            Detsamma gäller för skolans ledning. Om staten övertar arbetsgivaransvaret
            underlättas också möjligheterna att bedriva en nationellt sammanhållen
            skolpolitik.
          </p>
          <p xml:id="i-24mheyfQW1XtWQkR8h6zkJ">
            Det kommunala huvudmannaskapet med 290 olika sätt att styra skolan
            har skapat ett byråkratiskt system. Med en tydlig statlig finansiering
            och resursfördelning som utgår ifrån behoven kan de ekonomiska
            resurserna prioriteras och fördelas till de insatser som spelar
            störst roll för elevernas kunskapsutveckling. Med ett nationellt
            ansvarstagande kan den negativa trenden vändas och skolsystemet
            ges förutsättningar att bli likvärdigt. Vänsterpartiet anser att
            skolväsendets olika delar ska hänga ihop och därmed bör frågan
            om huvudmannaskap belysas när det gäller skolväsendets samtliga
            delar.
          </p>
          <p xml:id="i-PBgx7zA4ZJHFgP3iufvzQy">
            Det bör därför tillsättas en bred parlamentarisk utredning för
            att ta fram förslag om hur staten ska överta huvudansvaret för
            att garantera alla enheter inom skolväsendet likvärdiga förutsättningar.
            Detta bör riksdagen ställa sig bakom och ge regeringen till känna.
          </p>
          <head xml:id="i-ChFEDpK7icQ4Bhgbogudzm" type="h2">
            3.4 Lärarförsörjningen
          </head>
          <p xml:id="i-Bet6a7YkQBwQyTbP96dvK">
            Elevers rätt till utbildning förutsätter att skolan är tillgänglig
            för alla och att det finns välutbildade lärare och andra resurser
            som behövs för att ge utbildningen en god kvalitet. På alla skolor
            behövs kompetenta lärare som kan möta varje elevs behov i sin
            undervisning och som kan delta aktivt i den pedagogiska utvecklingen.
            Det råder stor brist på lärare och pedagoger i svensk förskola,
            skola och fritidshem. Bristen på behörig personal gör att det
            i praktiken är möjligt att som obehörig få jobba flera år i sträck
            på samma skola eller förskola. Vänsterpartiet är övertygat om
            att den som väljer att fortsätta arbeta som lärarvikarie under
            flera år också har kapaciteten att klara av att ta en lärarexamen.
            Detsamma gäller även pedagoger inom förskola och fritidshem. I
            dag saknas dock tillräckliga incitament för många huvudmän att
            stötta sina vikarier och obehörig personal att läsa sig till behörighet.
            Det går även att konstatera det faktum att många fristående skolor
            har färre behöriga lärare eftersom det är billigare att ha obehöriga
            lärarvikarier. På så sätt kan de vinstdrivande koncernerna utöka
            sina vinstmarginaler. Vänsterpartiet vill underlätta personalförsörjningen
            inom välfärdens olika bristyrken, såsom lärare och förskollärare,
            genom att införa den s.k. Dalamodellen nationellt. Modellen innebär
            en ny utbildningsform där studenterna får anställning med lön
            samtidigt som de studerar.
          </p>
          <p xml:id="i-AVaB2vNVSjszqTEP3oKuu2">
            Ett annat problem som försvårar lärarförsörjningen är det faktum
            att många fristående men även kommunala skolor har satt i system
            att anställa obehöriga lärare. De stora privata skolkoncernerna
            gör detta för att verksamheten ska ge större avkastning medan
            kommunala skolor tvingas göra detta när majoriteten av landets
            kommuner genomför nedskärningar i skolans budgetramar. Vissa privata
            skolkoncerner får dess­utom undantag i lagstiftningen gällande
            kravet på lärarlegitimation eftersom deras skolor t.ex. har engelskspråkig
            profil. Detta är något som måste förändras. Även skolor med internationella
            profiler bör följa läroplanen som gäller för alla andra skolor
            i Sverige och de ska dessutom inte få undantag gällande lärarlegitimation.
          </p>
          <p xml:id="i-JiW3djf2g7wGjpBmmqyf4M">
            Det bör därför tillsättas en utredning för att ta fram förslag
            på lagändringar för att stoppa undantagen som gäller för vissa
            privata skolverksamheter avseende kravet på lärarlegitimation.
            Detta bör riksdagen ställa sig bakom och ge regeringen till känna.
          </p>
          <head xml:id="i-MqctvwLtJVYqRNMC76bMDj" type="h2">
            3.5 Arbetsmiljön i skolan
          </head>
          <p xml:id="i-9hDQwBXbkzWtxVwtSpnrZu">
            Arbetsmiljön i skolan måste förbättras. Skolan är Sveriges största
            arbetsplats men samtidigt också en av de sämsta avseende arbetsmiljön.
            Det finns få yrkesgrupper som skulle kunna tänka sig att arbeta
            under de förhållanden som skolans personal (ofta kvinnor) tvingas
            göra. Stora mängder administration, för få kollegor och icke anpassade
            lokaler är bara några av de saker som hör till vardagen för lärarna.
            Vänsterpartiet vill ge skolan mer resurser. Vi vill även se en
            systematisk förändring som är bortom marknads­logik och new public
            management. Det är viktigt att förbättra lärarnas och hela skol­personalens
            arbetsvillkor för att kunna motverka bristen på lärare och andra
            yrkes­grupper i skolan. Arbetsmiljön och arbetssituationen är
            de vanligaste skälen till att lärare väljer att arbeta med något
            annat än skolan.
          </p>
          <p xml:id="i-7X9FdsZVAWeNXMEz4xB2Xc">
            För att förbättra lärares arbetsmiljö behöver lärarna få fler
            kollegor som har annan kompetens än att vara just lärare. Det
            behövs bl.a. en bättre fungerande elevhälsa. Om barn mår dåligt
            är det viktigt att de får ett professionellt bemötande. I dag
            faller det ansvaret alldeles för ofta på redan överarbetade lärare.
            Många utbildade lärare och förskollärare jobbar i dag inom andra
            yrken. Med en bättre arbetsmiljö kan många behöriga lärare lockas
            tillbaka till att arbeta inom skolan.
          </p>
          <p xml:id="i-GoF4W33dJVkLFqjwmJnQva">
            Regeringen bör därför återkomma med förslag på åtgärder som förbättrar
            persona­lens arbetsmiljö i skolan. Detta bör riksdagen ställa
            sig bakom och ge regeringen till känna.
          </p>
          <head xml:id="i-K28tND6bkxYARsfauc6NHX" type="h2">
            3.6 Diskriminering
          </head>
          <p xml:id="i-Mer1n1vSofQe3DQRMZYXcf">
            Trakasserier och diskriminering är ett stort samhällsproblem
            och vissa grupper är mer utsatta än andra. De senaste åren har
            Stiftelsen Friends kartläggningar visat att kränk­ningar kopplade
            till etnicitet, dvs. av rasistisk karaktär, är den vanligaste
            grunden för trakasserier av barn i både mellan- och högstadiet.
            I årets Friendsrapport framkommer att utvecklingen inte går åt
            rätt håll. Bland de elever som har uppgett att de är utsatta för
            kränkningar på mellan- och högstadiet är de vanligast förekommande
            trakasserierna återigen kopplade till diskrimineringsgrunden etnicitet:
            22 procent i Åk 3‑6 och 16 procent i Åk 6–9. Trots detta samt
            det faktum att forskningsstudier från bl.a. Harvard University
            visar hur rasism och dess konsekvenser skadar barns psykiska och
            fysiska hälsa så saknar många skolor fortfarande konkreta verktyg
            för att medvetet arbeta förebyggande och hantera kränkningar,
            trakasserier och ojämlik behandling som har sin grund i afrofobi
            eller annan diskriminering p.g.a. hudfärg. Detta bidrar till att
            tusentals barns upplevelser av rasism i skola och förskola inte
            erkänns. I rapporten Vuxna – vad gör dom? som nyligen tagits fram
            av Rädda Barnen delar barn med sig av sina erfaren­heter av rasism
            och diskriminering och av hur de upplever att vuxna hanterar det.
            Rapporten visar att de vuxna som arbetar i skolan måste få betydligt
            större kompetens om vad rasism är och förhindra att det sker.
          </p>
          <p xml:id="i-RssBQvrpSgTqZDUaiA44R1">
            Skolverket bör få i uppdrag att ta fram en konkret handlingsplan
            gällande skolors arbete mot rasism och Skolinspektionen bör få
            i uppdrag att följa upp skolornas arbete mot rasism som en del
            av det ordinarie inspektionsuppdraget. Detta bör riksdagen ställa
            sig bakom och ge regeringen till känna.
          </p>
          <head xml:id="i-Kvefebf9b8taUM8x1sKoPb" type="h1">
            4 Gymnasieskolan
          </head>
          <p xml:id="i-Qmw53kCep3g6UKQcfdPXuH">
            Gymnasieskolan har utvecklats från en angelägenhet för några
            få till en skola för de allra flesta. Allt fler ungdomar har fått
            möjlighet till mer och bättre kunskaper som svarar mot höjda krav
            från såväl arbets- som samhällsliv. För Vänsterpartiet är sats­ningar
            på utbildning en nödvändig förutsättning för samhällets utveckling
            och social frigörelse. Gymnasieskolan ska därför vara en rättighet
            och ge alla elever utökade valmöjligheter genom att förmedla kunskap
            och bildning. Vänsterpartiet vill att alla unga ska få en fullständig
            gymnasieutbildning.
          </p>
          <head xml:id="i-XmoPeu4JXGwZEYqE4YMQ8u" type="h2">
            4.1 Högskolebehörighet på samtliga gymnasieprogram
          </head>
          <p xml:id="i-KesbMZ7ZBMUDYDkzmir6G2">
            Så många som en fjärdedel av de elever som börjar gymnasiet hoppar
            av sin utbildning eller lämnar den utan fullständiga betyg. Samtidigt
            har yrkesprogrammens popularitet minskat tydligt sedan gymnasieskolan
            reformerades. För att alla unga ska fullfölja en gymnasieutbildning
            krävs att alla gymnasieprogram är attraktiva och att utbildningens
            upplägg uppfattas som meningsfullt.
          </p>
          <p xml:id="i-Z85VqX5Yt7h2e3ivddyRJ">
            Tidigare gick ungefär hälften av eleverna i gymnasieskolan på
            ett yrkesförberedande program. Sedan den nya gymnasieskolan (GY11)
            infördes går nu bara knappt en tredje­del ett yrkesprogram. I
            den första ansökningen till den nya gymnasieskolan hade an­delen
            sökande till yrkesprogrammen minskat med nästan 10 procent. En
            betydelsefull del av förändringen av yrkesprogrammen är att de
            inte längre ger grundläggande hög­skolebehörighet utan aktiva
            val. Utifrån den sociala struktur som råder på de olika nationella
            programmen i dag är det lätt att konstatera att den sociala snedrekryteringen
            kommer att öka på högskolan med den nya gymnasieskolan.
          </p>
          <p xml:id="i-Ewx71vopdh9BWyAEUWcx68">
            Vänsterpartiet vill att alla elever ska mötas av höga förväntningar
            när de börjar gymnasieskolan. Historien visar att höga förväntningar
            är en viktig faktor för goda resultat. Den ålderdomliga föreställning
            som motiverat skillnader mellan ”teoretiska” och ”praktiska” yrken
            gäller inte i dagens och framtidens samhälle. God språkförmåga
            och språkförståelse är viktigt för alla medborgare i livet som
            samhällsmedborgare och i arbetslivet. Elever har genom historien
            alltid svarat positivt på högre ambitionsnivåer i utbildningssystemet.
            Höga förväntningar har höjt den generella kunskapsnivån och gjort
            Sverige till en kunskapsnation.
          </p>
          <p xml:id="i-CtocYnrztJGqRMg14yz9k1">
            Att läsa vidare på högskola ska också vara en möjlighet för alla
            under hela livet. Den behöver inte utnyttjas av alla, men dörren
            bör hållas öppen oavsett det val av gymnasie­program som någon
            har gjort under tonåren. Den möjlighet som finns i dag att läsa
            in högskolebehörigheten inom ramen för ett yrkesprogram innebär
            stora nackdelar jämfört med att gå ett högskoleförberedande program.
            Under 2016 lämnade Gymnasieutred­ningen ifrån sig en rad förslag,
            varav ett av förslagen handlade om just detta. Av de över 200
            remissvar som kom in till Utbildningsdepartementet var en klar
            majoritet för att åter ge yrkesprogrammen allmän behörighet till
            högskolan, med möjligheten att välja bort i stället för att välja
            till högskoleförberedande ämnen. Det är dags att vända den negativa
            trenden för de yrkesförberedande gymnasieprogrammen och återinföra
            högskolebehörigheten.
          </p>
          <p xml:id="i-B9XMECgiBjzWQKvkkut6Ei">
            Högskolebehörigheten bör återinföras för samtliga gymnasieprogram.
            Detta bör riksdagen ställa sig bakom och ge regeringen till känna.
          </p>
          <head xml:id="i-TxvPJrNZDsemn7mwPdmyo2" type="h2">
            4.2 Rätt till avgiftsfri skolmat
          </head>
          <p xml:id="i-VmTccFqCLZWJyFGKG2GrDh">
            Även om majoriteten av landets gymnasieskolor erbjuder fri skolmat
            så är det frivilligt och upp till kommunerna och de andra huvudmännen
            att avgöra om gymnasieeleverna ska ha kostnadsfri mat eller inte.
            Vi menar att denna lag som endast finns för grund­skolan även
            bör innefatta alla elever vid gymnasieskolor eftersom det just
            nu saknas lagliga förpliktelser på gymnasieskolorna om att skolmaten
            ska vara kostnadsfri. När tidningen Arbetsvärlden nyligen granskade
            Livsmedelsverkets siffror framkom det att fyra kommuner, samtliga
            moderatledda, tar betalt för skollunchen på sina gymnasie­skolor.
            Siffran kan ses som liten, men om lagstiftningen inte ändras finns
            det en risk för att flera kommuner tar efter.
          </p>
          <p xml:id="i-68rMQUg9a4SwvGt9RnJXkL">
            Regeringen bör tillsätta en utredning i syfte att förändra skollagen
            så att alla gymnasieelever säkras rätten till avgiftsfria och
            näringsrika skolmåltider. Detta bör riksdagen ställa sig bakom
            och ge regeringen till känna.
          </p>
        </div>
        <div xml:id="i-DJNeazqxMz8aKA4ztfppq6" type="signatureBlock">
          <list xml:id="i-6x3aDeBMHcUS7q9mfqViR6">
            <item xml:id="i-E9Jk2wwbrLiWp2KhAafewL" type="signature">
              Nooshi Dadgostar (V)
            </item>
            <item xml:id="i-XZxozKQgsLGyaiVrCWVx9B" type="signature">
              Hanna Gunnarsson (V)
            </item>
            <item xml:id="i-PFPFxK1bUtYG5kL8Ls6GGZ" type="signature">
              Tony Haddou (V)
            </item>
            <item xml:id="i-CZzMyRuXx8ygYGNAr7pW99" type="signature">
              Maj Karlsson (V)
            </item>
            <item xml:id="i-13L1DrFpnx16qAxf6mbExi" type="signature">
              Karin Rågsjö (V)
            </item>
            <item xml:id="i-FAtWb43BdQaEudf67MyeQX" type="signature">
              Håkan Svenneling (V)
            </item>
            <item xml:id="i-5zNQxiW5mpiPMveBPJBX22" type="signature">
              Jessica Wetterling (V)
            </item>
            <item xml:id="i-VMbMmrumbrZsLyngQx9SA2" type="signature">
              Daniel Riazat (V)
            </item>
          </list>
        </div>
      </div>
    </body>
  </text>
</TEI>
