<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00009">
  <teiHeader>
    <fileDesc>
      <titleStmt>
        <title>med anledning av prop. 2009/10:41 Vissa punktskattefrågor med anledning av budgetpropositionen för 2010</title>
        <author corresp="i-WG11xmCpAW9nyyXv1sJFAK">av Helena Leander m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:41 Vissa punktskattefrågor med anledning av budgetpropositionen för 2010</title>
          <idno type="rdwebb">GX02Sk9</idno>
          <rs type="number">Sk9</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk9/text</ref>
          <ref type="dokument_url_html">http://data.riksdagen.se/dokument/GX02Sk9</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk9</ref>
          <ref type="doc">http://data.riksdagen.se/fil/9CD538F9-D726-4B66-BF68-66182E66427F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-BcpcuCPCXXDUu1tVNCWwFX"/>
        <correspContext corresp="i-BcpcuCPCXXDUu1tVNCWwFX">
          <ref>Proposition 2009/10:41</ref>
        </correspContext>
        <correspAction xml:id="i-2zFLgpqmkkKLvcbLRXC2z6" type="signed"/>
        <correspContext corresp="i-2zFLgpqmkkKLvcbLRXC2z6">
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction type="referral" xml:id="i-A5XTZZfMxTXvku7cM9Gd2d">
          <date when="2009-11-13"/>
        </correspAction>
        <correspAction type="referral" xml:id="i-RHYqp6giuJLaiUmDyTBRmE">
          <date when="2009-11-13"/>
        </correspAction>
        <correspAction type="dismissal" xml:id="i-88swuFK2CJMqrRejKu7eUu">
          <date when="2009-11-12"/>
        </correspAction>
        <correspAction type="dismissal" xml:id="i-GxC24B5LJviuSdTo8v4ZgZ">
          <date when="2009-11-12"/>
        </correspAction>
        <correspAction type="transfer" xml:id="i-2TvxFjepGZNtfvnFA1CjS9">
          <date when="2009-11-11"/>
        </correspAction>
        <correspAction type="submission" xml:id="i-KA7LzNXiHFU2KRj6m1gkLW">
          <date when="2009-11-11"/>
        </correspAction>
        <correspAction type="assigned" xml:id="i-XPLnh3pk8gdfWL74urVQ54"/>
        <correspContext corresp="i-XPLnh3pk8gdfWL74urVQ54">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-VrnEoJeNj51ZWVge1cVujk">
            Sammanfattning
          </head>
          <p xml:id="i-SXQTssGUhWPa8yd2wyZgdu">
            Miljö-, energi- och klimatskatter utgör effektiva styrmedel i
            arbetet att klara de klimat- och miljöutmaningar vi står inför.
            Miljöpartiet har länge drivit att klimat-, energi- och miljöskatterna
            måste användas mer aktivt, och vi välkomnar flera av de förslag
            som regeringen presenterar i propositionen Vissa punktskattefrågor
            med anledning av budgetpropositionen för 2010. Bland annat har
            vi länge efterlyst en minskad nedsättning av koldioxidskatten
            för den del av industrin som inte ingår i utsläppshandeln. Flera
            av de förslag som regeringen lämnar är dock kontraproduktiva och
            gör att miljö- och klimatmålen kommer att bli svårare att nå.
            Generellt gäller dessutom att förslagen inte är tillräckligt långtgående
            och därmed inte kommer att leda till de utsläppsreduktioner som
            är nödvändiga för att klara t.ex. tvågradersmålet och de miljömål
            som riksdagen beslutat om.
          </p>
          <p xml:id="i-BnVYQaz9S5As1dA9dW2f3y">
            I motionen nedan presenteras de punktskatteförslag som Miljöpartiet
            vill se inom klimat-, miljö- och energiområdet, förändringar som
            tillsammans med vår övriga klimat- och miljöpolitik är nödvändiga
            för att klara de klimat- och miljömål som Miljöpartiet föreslagit.
            I motionen presenteras endast punktskatteförslag. Miljöpartiet
            har också andra klimat- och miljöskatteförslag som presenterats
            i sin helhet i vår budgetmotion. Miljöpartiet har också, tillsammans
            med Socialdemokraterna och Vänsterpartiet, presenterat ett gemensamt
            miljöfordonsprogram. Programmet har presenterats i sin helhet
            i våra partiers respektive budgetmotioner 1 . Vi väljer att inte
            upprepa förslagen i den här motionen men står självklart bakom
            politiken som utgör en integrerad del av vår klimatpolitik.
          </p>
        </div>
        <div type="motProposal" subtype="förslag">
          <head xml:id="i-SD2Viy1d2yGResZ9Vmb2d3">
            Förslag till riksdagsbeslut
          </head>
          <list style="ol">
            <item xml:id="i-K1VyC5fxPk3QP477V5LC5c">
              Riksdagen tillkännager för regeringen som sin mening vad som
              anförs i motionen om höjd koldioxidskatt.
            </item>
            <item xml:id="i-T57C9cL9eSnT63GcaF5gJg">
              Riksdagen tillkännager för regeringen som sin mening vad som
              anförs i motionen om att införa en flygskatt.
            </item>
            <item xml:id="i-JDtmkKtvqCwJ1DBiHRg8U6">
              Riksdagen tillkännager för regeringen som sin mening vad som
              anförs i motionen om kilometerskatt.
            </item>
            <item xml:id="i-ScCqkFKJZmQcBgdEJpoPRK">
              Riksdagen tillkännager för regeringen som sin mening vad som
              anförs i motionen om skatt på fluorerade växthusgaser.
            </item>
            <item xml:id="i-QHBPnYNZ8nQFrLLLj4FhKc">
              Riksdagen tillkännager för regeringen som sin mening vad som
              anförs i motionen om att införa en försäljningsskatt på båtmotorer.
            </item>
            <item xml:id="i-EpgqwkerULFC6UUjFkBs7a">
              Riksdagen tillkännager för regeringen som sin mening vad som
              anförs i motionen om koldioxidskatt på torv.
            </item>
            <item xml:id="i-SijxoVF63kawjVLzZ2TWRJ">
              Riksdagen tillkännager för regeringen som sin mening vad som
              anförs i motionen om trängselskatt.
            </item>
            <item xml:id="i-QYd6piDYgL2BrHuc7g8UvH">
              Riksdagen tillkännager för regeringen som sin mening vad som
              anförs i motionen om nybilsskatt och nybilsbonus.
            </item>
            <item xml:id="i-JE9GhaMQUXqmtcLu2s14wL">
              Riksdagen tillkännager för regeringen som sin mening vad som
              anförs i motionen om återföring av koldioxidskatt för diesel i
              jordbruksmaskiner och skogsbruks­maskiner.
            </item>
            <item xml:id="i-KjJqQkGJp5rCqUbQxFpeTF">
              Riksdagen tillkännager för regeringen som sin mening vad som
              anförs i motionen om koldioxidskatt på naturgas och gasol vid
              drivmedelsanvändning.
            </item>
            <item xml:id="i-K6La8WJSv2mEmEC4sZyvvQ">
              Riksdagen avslår regeringens förslag om att avskaffa avfallsförbränningsskatten.
            </item>
            <item xml:id="i-4n2P69ShTHpkRYZR5FbkdJ">
              Riksdagen avslår regeringens förslag om att slopa energiskatteavdraget
              för havsbaserad vindkraft.
            </item>
            <item xml:id="i-Fixh7mQvB8mEbXLqgBLj1M">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om ett långsiktigt kompletterande stöd till havsbaserad vindkraft.
            </item>
            <item xml:id="i-774b8Ld11dEooaAdyW55AL">
              Riksdagen tillkännager för regeringen som sin mening vad som
              anförs i motionen om ökad koldioxidrelatering av fordonsskatten.
            </item>
            <item xml:id="i-TasNWS6LTo5UFEMq8sdyWt">
              Riksdagen tillkännager för regeringen som sin mening vad som
              anförs i motionen om ändringar i den viktbaserade fordonsskatten.
            </item>
            <item xml:id="i-GD4jCbjDMDvccSCoV6YrFD">
              Riksdagen avslår regeringens förslag om skattebefrielse för personbilar
              med bättre miljöegenskaper.
            </item>
            <item xml:id="i-DnYVJn3yht3FLx5xU9SmSX">
              Riksdagen avslår regeringens förslag om att slopa skatten på
              handelsgödsel.
            </item>
          </list>
        </div>
        <div type="motContent">
          <head type="h1" xml:id="i-97JEiYN8UY2mxtW8ZNxdy">
            Bättre styrning genom klimat-, energi- och miljöskatter
          </head>
          <p xml:id="i-TUtvqxd4XTayNdqcRjbZQk">
            Klimatskatter och miljöskatter är effektiva styrmedel för att
            minska utsläpp av t.ex. koldioxid och miljöförstörande ämnen.
            Det procentuella uttaget av miljö- och klimatskatter har minskat
            under senare år (diagram nedan), vilket innebär att skatternas
            styrande effekt minskat. Även om det inte finns något självändamål
            med höga miljö- och energiskatter så finns en stor risk att deras
            effekt urholkas om de inte växer i samma takt som BNP-utvecklingen.
            Genom skatter på miljö- och hälsoskadliga varor synliggörs samhällskostnader
            som annars inte syns i priset, och konsumtionen styrs i en mer
            hållbar riktning.
          </p>
          <p xml:id="i-PLktFwZJLD7rTn3wpmGMA2">
            Källa: SCB, miljöräkenskaperna.
          </p>
          <p xml:id="i-6CVnuicP3NGbCq4Ei57eyo">
            Miljöpartiet har som en bärande del i våra budgetförslag till
            riksdagen föreslagit ett antal förändringar av klimat-, miljö-
            och energiskatterna som sammantaget innebär ett högre skatteuttag
            och betydligt bättre miljöstyrning i skattesystemet.
          </p>
          <head type="h2" xml:id="i-A7B63fVkAxiShWw1pbWz8A">
            Höjd koldioxidskatt
          </head>
          <p xml:id="i-JP5R6XohKkdq7xsP8Y9K68">
            Regeringen föreslår i propositionen att koldioxidskatten höjs
            med 1 öre per kilo koldioxidutsläpp. Höjningen motiveras av att
            den ska finansiera den slopade avfallsförbränningsskatten. Samtidigt
            minskar den totala skatten på bensin och diesel 2010 till följd
            av minskande konsumentprisindex (KPI) eftersom skatterna är kopplade
            till utvecklingen av KPI. Regeringen bedömer också att nivån på
            koldioxidskatten, utöver den årliga indexeringen behöver höjas
            i den takt som krävs för att klara en sammanlagd utsläppsminskning
            på två miljoner ton till 2020. Miljöpartiet anser att regeringens
            förslag är otillräckliga för att klara tvågradersmålet 2 .
          </p>
          <p xml:id="i-TRwkFKXtrBX7RYAPzFmpew">
            För att hålla omvandlingstrycket uppe i samhället och för att
            ge tydliga signaler om att fortsatt klimatomställning är prioriterat
            föreslår vi att koldioxidskatten höjs med 12 öre år 2010, 43 öre
            2011 och 5 öre 2012. En höjning med 12 öre innebär att bensin­priset
            ökar med ungefär 36 öre. Höjd koldioxidskatt slår bl.a. igenom
            på priset på bensin, diesel och eldningsolja.
          </p>
          <p xml:id="i-QTPDT7PJzewTYpqYwkPB1h">
            Miljöpartiet menar också att uppräkningen av miljö- och klimatskatterna
            behöver förändras. Indexering finns till för att den styrande
            effekten av skatten inte ska urholkas när inkomsterna stiger.
            Den nuvarande indexeringen som endast bygger på konsument­prisindex
            gör att den styrande effekten successivt urholkas. I stället bör
            uppräkningen kopplas till BNP-utvecklingen och tydligare relateras
            till klimatmålen 3 .
          </p>
          <head type="h2" xml:id="i-89qGKDs3yYhgV1X77pXrCY">
            Flygskatt
          </head>
          <p xml:id="i-BFXVbn5xqdSx1SbY8j5j8F">
            Flygfotogen är enligt lagen om skatt på energi befriad från både
            energi- och koldioxid­skatt, vilket i sin tur beror på att alla
            avtalsslutande parter i ICAO (International Civil Aviation Organization)
            har slutit ömsesidiga överenskommelser om att leverera skattebefriat
            bränsle.
          </p>
          <p xml:id="i-MaqcJXJGKqk3tpEt3nmt9g">
            Miljöpartiets mening är att detta avtal måste förhandlas om.
            På grund av att flyget inte betalar energiskatt eller koldioxidskatt
            är det i dag kraftigt subventionerat jämfört med andra transportslag.
            Innan avtalet kan förhandlas om måste en skatt som motsvarar energi-
            och koldioxidskatten införas.
          </p>
          <p xml:id="i-2QXuPrRigUpvMjstYxoBVh">
            Användningen av flygbränsle för inrikes flyg beräknades 2007
            uppgå till 267 000 kubikmeter. Omräknat motsvarar detta ökade
            energiskatter på ca 870 miljoner kronor. På motsvarande sätt skulle
            koldioxidskatt på inrikesflyget innebära skatteintäkter på ca
            630 miljoner kronor. Totalt skulle energi- och koldioxidskatt
            för flygbränsle ge staten skatteintäkter på ca 1,5 miljarder kronor.
            Om ett skatteuttag på totalt 1,5 miljarder skulle fördelas på
            ca 7 miljoner flygresor motsvarar det en prisökning på ca 218
            kr per resa 4 .
          </p>
          <p xml:id="i-PcadorMVNUKCaWkYx8GEPx">
            Vi föreslår att frågan om en koldioxidskatt på flyget fortsätter
            att utredas. Fram till att koldioxidskatt och energiskatt kan
            införas på flyget menar vi att en tillfällig skatt per passagerare
            bör införas som ger motsvarande priseffekt för konsumenten. Vårt
            förslag innebär 300 kr i flygskatt för enkel resa inrikes och
            i Europa och 600 kr för enkel resa utanför Europa.
          </p>
          <head type="h2" xml:id="i-M8tBY3gm95GpsCwuwFdrWP">
            Kilometerskatt
          </head>
          <p xml:id="i-WKCL3rHQkTVqrJ555NHuLC">
            Miljöpartiet föreslår att riksdagen begär att regeringen utreder
            och återkommer med lagförslag om en kilometerskatt för lastbilar
            senast den 1 januari 2012. Syftet med skatten är att i större
            utsträckning internalisera externa effekter såsom buller och slitage
            från lastbilstrafiken. Skatten kommer också att leda till effektiviseringar
            och lägre utsläpp av växthusgaser från lastbilstrafiken. I snitt
            ska skatten vara 2 kr/km men den bör differentieras eller återföras
            på ett sådant sätt att konkurrensen inte snedvrids för företag
            i norra Sverige 5 .
          </p>
          <head type="h2" xml:id="i-KqnBoYVu2SFn9Brp2Jhcz2">
            Skatt på fluorerade växthusgaser
          </head>
          <p xml:id="i-G6uf8f46uKAiXbs7RhqtqN">
            Miljöpartiet föreslår att en miljöskatt för fluorerade växthusgaser
            införs. Skattesatsen bör sättas på samma nivå som koldioxidskatten
            för den industri som inte omfattas av EU:s system för handel med
            utsläppsrätter.
          </p>
          <head type="h2" xml:id="i-G2x7i9B655vBSWvgCXEbtt">
            Försäljningsskatt på båtmotorer
          </head>
          <p xml:id="i-FNEfVfiXdqSxCwgCidNYrn">
            Miljöpartiet vill införa en försäljningsskatt vid nyförsäljning
            av båtmotorer till fritidsbåtar 6 . Avgiften baseras på motorns
            koldioxidutsläpp. I nuläget är Sjöfartsverkets minimiregler för
            utsläpp från båtmotorer i princip de enda miljökrav som ställs
            på båtar. Samtidigt är utsläppen från fritidsbåtstrafiken mycket
            stora. Årligen förbrukas 32 500 kubikmeter bensin i fritidsbåtar
            7 . Äldre tvåtaktare är de värsta klimatsyndarna. De uppskattas
            släppa ut ca 3 0008 000 ton kolväten årligen.
          </p>
          <p xml:id="i-7HwDc4WXWutaNTt79ca1ZK">
            För att minska båtlivets klimatpåverkan inför vi en skatt som
            ska få konsumenten att tänka till en extra gång vid val av båtmotor.
            På så vis sätts också press på båtmotor­tillverkarna att skynda
            på teknikutvecklingen. Skatten differentieras utifrån motorns
            koldioxidutsläpp och föreslås vara mellan 1 000 och 15 000 kr.
            Intäkterna från skatten beräknas bli runt 60 miljoner kronor årligen.
          </p>
          <p xml:id="i-Fnm67pYK3tBfTETxdttKKS">
            Statistiken på området är i dag mycket bristfällig. Försäljningsskatten
            kräver att ett standardiserat sätt att mäta och redovisa koldioxidutsläpp
            från båtmotorer utarbetas 8 . Därför behöver systemet utredas
            först och kan därför införas först fr.o.m. den 1 januari 2011.
          </p>
          <head type="h2" xml:id="i-LySBAhP2Ra9GVhthAX9YLd">
            Koldioxidskatt på torv
          </head>
          <p xml:id="i-UpmLrPdag3FJWTdjMfodry">
            Torv är i dag undantagen från koldioxidskatt trots att torven
            är ett fossilt bränsle. Vi föreslår att undantaget från koldioxidskatt
            slopas, vilket innebär att torvbrytning snabbt kommer att bli
            olönsamt och fasas ut som bränsle. Miljöpartiet begär att regeringen
            återkommer med lagförslag.
          </p>
          <head type="h2" xml:id="i-EXicVfznMDojcvTRkkZRnt">
            Trängselskatt
          </head>
          <p xml:id="i-HAbQwEZEaWGz76wuuin4ei">
            Miljöpartiet föreslår att intäkterna från trängselskatten i Stockholm
            används för förbättringar i kollektivtrafiken. Vidare föreslår
            vi att även Essingeleden beläggs med trängselskatt. Essingeleden
            är den mest störningskänsliga delen av vägnätet i Stockholmsregionen.
            Avgiftsbefrielsen för Essingeleden innebär en tendens till att
            trafik flyttas över dit. Den redan avsevärda trängseln där ökar
            därmed, vilket leder till stora störningar i andra delar av vägnätet.
            Om undantaget för Essingeleden skulle tas bort skulle incitamenten
            att verkligen minska bilresorna, och inte bara flytta dem, öka.
            Detta skulle dessutom ge ytterligare intäkter som direkt kan slussas
            över till Stockholms­regionen för satsningar på kollektivtrafiken.
            Förslaget påverkar inte statens saldo.
          </p>
          <p xml:id="i-NFRyWjHu8CAN98V4uhYpD">
            Då trängselskatten inte räknats upp med inflationen sedan den
            infördes har den styrande effekten urholkats något. Vi föreslår
            att nivåerna på trängselskatten med lämplig avrundning räknas
            upp årligen med inflationen. Vi föreslår också att i de fall arbets­givaren
            betalar trängselskatt åt anställda med förmånsbil så ska detta
            förmånsbeskattas särskilt så att även dessa förare får incitament
            att minska trängseln. Då de ökade intäkterna från trängselskatten
            ska gå till Stockholmsregionen påverkar förslagen inte statens
            saldo.
          </p>
          <head type="h2" xml:id="i-NsGd6aZM6MygETXZFbA2nV">
            Nybilsskatt och nybilsbonus
          </head>
          <p xml:id="i-V1rziW3PdjFCizveshko7F">
            Sverige har Europas tyngsta och mest bränsleslukande bilpark.
            I en rapport från Nordiska ministerrådet konstateras också att
            Sverige, som inte har någon registrerings­avgift på bilar, har
            fler bilar per invånare än de övriga länderna. Sverige har också
            de högsta utsläppen från nya bilar. I Norge, Danmark och Finland
            har utsläppen sänkts efter att en differentierad registreringsavgift
            införts 9 .
          </p>
          <p xml:id="i-9WDR2d94dQ7qDrDiqEXBjj">
            I Frankrike användes ett system med registreringsskatt och registreringsbonus
            som gjort att bilparkens bränsleeffektivitet och miljöprestanda
            förbättrats kraftigt 10 . Systemet innebär att bra fordon med
            låga utsläpp får en bonus vid inköpstillfället medan fordon med
            stora utsläpp får en avgift. Gränserna för när avgift respektive
            bonus utdelas skärps årligen.
          </p>
          <p xml:id="i-C8EnnEbdmgQqwc5rEVjCEY">
            Miljöpartiet föreslår att ett nytt system med nybilsskatt respektive
            nybilsbonus införs vid nyinköp av bilar. Systemet utformas så
            att det är statsfinansiellt neutralt. Bra effektiva och miljövänliga
            fordon får en bonus där bonusen är större ju bättre fordonet är.
            Bränsleslukande bilar med stora utsläpp får en avgift. Miljöpartiet
            kommer att återkomma med förslag på en exakt utformning av ett
            sådant system. Införandet av det nya systemet utformas så att
            det inte påverkar det offentliga sparandet i staten.
          </p>
          <head type="h2" xml:id="i-MmqjH9DrwcKKBv8mVAfUNc">
            Ändringsförslag i förhållande till regeringens proposition
          </head>
          <p xml:id="i-P1fQ95qMHD9hZK4syUhqM2">
            Regeringen föreslår i proposition 2009/10:41 ett antal förändringar
            och omläggningar av energi- och koldioxidskatten. Flera av förändringarna
            är förslag som vi i Miljöpartiet drivit själva och som vi ställer
            oss positiva till. Andra förslag föreslår vi att de avslås.
          </p>
          <head type="h3" xml:id="i-SUYjikYFXrbkdv47RMJemz">
            Sänkt återbetalning av koldioxidskatt för dieselolja i jordbruks-
            och skogsbruksmaskiner (punkt 6.7 i propositionen)
          </head>
          <p xml:id="i-FZDUe6nHJAajed3Css18sS">
            Regeringen föreslår att återbetalning av koldioxidskatt till
            jordbruket sänks successivt från 2,38 kr/l i dag till 0,9 kr/l
            2015. Miljöpartiet säger ja till sänkningen. Som regeringen lyfter
            fram är möjligheterna för näringarna att byta till mer utsläppssnål
            teknik på kort sikt dock begränsade. För att inte minska näringarnas
            konkurrenskraft, och samtidigt hålla omvandlingstrycket uppe och
            stödja dem som genomför åtgärder som minskar utsläppen, föreslår
            vi därför att de som lever upp till tydliga krav på minskade utsläpp
            ska kun na erhålla stöd motsvarande den minskade återföringen
            av koldiox id­skatten.
          </p>
          <head type="h3" xml:id="i-7Ed58c2weACQSUMFnmZ2hA">
            Koldioxidskatt på naturgas och gasol vid drivmedelsanvändning
            (punkt 6.9)
          </head>
          <p xml:id="i-K2tMqqX51xPdQWw3Pvwq8N">
            Regeringen föreslår att nedsättningen av koldioxidskatten på
            naturgas och gasol som används som drivmedel successivt trappas
            ned. I dag betalas 59 % av den generella koldioxidskatten för
            naturgas och 52 % för gasol. Nedtrappningen ska ske så att 70
            % betalas 2011, 80 % 2013 och 100 % 2015.
          </p>
          <p xml:id="i-7uqPHC98NrFJejgGFbYwf9">
            Miljöpartiets bedömning är att det är viktigt att koldioxidskatten
            får verka på ett generellt sätt. En för snabb upptrappning av
            koldioxidskatten på gasol och naturgas hotar dock utbyggnaden
            av biogasproduktionen. Vi föreslår därför att upptrappningen senareläggs
            med två år så att den första höjningen i stället sker 2013 och
            att full skatt utgår först 2017.
          </p>
          <head type="h3" xml:id="i-YXqiHQSKKXJgQr1HQWVPmG">
            Ingen slopad avfallsförbränningskatt (punkt 6.11)
          </head>
          <p xml:id="i-JaFHKjuTmh9G9wj7p3ZsR8">
            Regeringen föreslår att avfallsförbränningskatten ska slopas.
            Miljöpartiet anser i likhet med bl.a. Energimyndigheten och Naturvårdsverket
            att skatten på förbränning av avfall tills vidare bör vara kvar
            i avvaktan på en förutsättningslös och grundlig analys av mål-
            och medelseffektivitet för avfallspolitiken. Regeringen bör initiera
            en sådan utredning.
          </p>
          <head type="h3" xml:id="i-Mf6oYCL7zfsyNGTDgFWKsT">
            Senarelägg slopandet av energiskatteavdraget för vindkraft (punkt
            7.5 i propositionen)
          </head>
          <p xml:id="i-fy5ANNiP7KDFVdxpvtDUk">
            I dag uppgår avdraget för havsbaserad vindkraft till 12 öre/kWh.
            Från och med den 1 januari 2010 föreslår regeringen att avdraget
            slopas helt. Miljöpartiet menar att ett särskilt stöd, som kompletterar
            elcertifikaten, behövs till den havsbaserade vindkraften, som
            än så länge har högre kostnader än den landbaserade. Regeringen
            bör återkomma med förslag till ett långsiktigt kompletterande
            stöd till havsbaserad vindkraft. För närvarande utgår ett stöd
            i form av energiskatteavdrag med 12 öre/kWh. Vi föreslår att stödet
            ska kvarstå tills vidare i avvaktan på en ny långsiktig stödform.
          </p>
          <head type="h3" xml:id="i-TtCLyZvShnX9hi6JQdTxA7">
            Ökad koldioxidrelatering av fordonsskatten (punkt 8.2 propositionen)
          </head>
          <p xml:id="i-Wo47NwzdYdeuKLps5b5177">
            Regeringen föreslår att koldioxidkomponenten i fordonsskatten
            höjs från 15 kr/g koldioxid till 20 kr/g koldioxid. Samtidigt
            höjs gränsen för när koldioxidskatt tas ut i fordonsbeskattningen
            från 100 g/km till 120 g/km. Effekten blir att bilar med lägre
            utsläpp än 100 gram får höjd fordonsskatt och att bilar med utsläpp
            över 120 g/km får höjd fordonsskatt. Bilar i skiktet 100120 g/km
            får sänkt fordonsskatt.
          </p>
          <p xml:id="i-BduLcyeHLu9wVPRnq9ggmL">
            Som Naturvårdsverket påpekar kommer bilar med 120 gram koldioxidutsläpp
            mycket snart att betraktas som en hämsko för strävandena att minska
            klimat­påverkan. Regeringen motiverar heller inte höjningen av
            gränsen från 100 till 120 gram med några klimat- eller miljöskäl.
            Regeringens enda skäl till höjningen är att uttaget av fordonsskatt
            inte ska öka totalt. Denna effekt hade kunnat nås på andra sätt,
            t.ex. genom att sänka skatten ytterligare för mycket snåla fordon.
          </p>
          <p xml:id="i-3rseiZWWbJ1qqmaogAcZha">
            Miljöpartiet föreslår att koldioxidkomponenten höjs men att gränsen
            för när koldioxidkomponenten slår till inte ska höjas. Det här
            gör att miljöstyrningen av fordonsskatten ökar jämfört med regeringens
            förslag.
          </p>
          <head type="h3" xml:id="i-EyjNggszev2X7ssdTzqT7x">
            Ändringar i den viktbaserade fordonsskatten (punkt 8.4 i proposition)
          </head>
          <p xml:id="i-NiiP7jcZ1ndUcqqM4YrYT7">
            Regeringen föreslår höjd fordonsskatt för bensinbilar där fordonsskatten
            beräknas efter vikt (på grund av att koldioxidkomponenten höjs
            för bilar där fordonsskatten delvis baseras på koldioxidutsläpp)
            och sänkt fordonsskatt för dieselbilar där fordonsskatten beräknas
            efter vikt på grund av den höjda energiskatten på diesel (kompensation).
            Av samma anledning föreslås sänkt fordonsskatt på tunga lastbilar
            och tunga bussar. Miljöpartiet stöder förändringarna i viktbaserad
            fordonsbeskattning för bilar och bussar men inte för tunga lastbilar.
            Lastbilstrafiken är den del inom transportsektorn där utsläppen
            ökar mest. Miljöpartiet menar att de miljöstyrande skatterna för
            denna sektor måste öka och inte minska.
          </p>
          <head type="h3" xml:id="i-3je5FApCHpUYLygjwwFLsa">
            Skattebefrielse från fordonsskatt för personbilar med bättre
            miljöegenskaper (punkt 8.5)
          </head>
          <p xml:id="i-LsEnj3fberTvLNF7veELgs">
            Regeringen föreslår att bilar vars koldioxidutsläpp inte överstiger
            120 g/km befrias från fordonsskatt under fem år. Miljöpartiet
            avvisar förslaget som inte skapar tillräckliga incitament till
            energieffektivisering och utsläppsminskningar av koldioxid. 120
            gram var för några år sedan en relativt låg nivå, men genom teknisk
            utveckling och produktutveckling är den gränsen i dag alltför
            hög för att motivera en sådan kraftig skattenedsättning. Miljöpartiet
            menar att de incitament och stimulanser som finns inom fordonsbeskattning
            hela tiden måste skärpas så att de är teknikdrivande. Miljöpartiet
            föreslår i stället för regeringens nedsättning att ett system
            med nybilsbonus och nybilsskatt införs (se ovan för beskrivning).
          </p>
          <head type="h3" xml:id="i-2twK93GCjkkPs53WmsKqpv">
            Inget slopande av skatt på handelsgödsel (punkt 9)
          </head>
          <p xml:id="i-T4x4ptZ4d1cKSHnywLZkG7">
            Regeringen föreslår att skatten på gödsel slopas. Miljöpartiet,
            liksom ett stort antal av remissinstanserna (bl.a. SLU och Naturvårdsverket),
            motsätter sig det. Enligt regeringens egna beräkningar minskar
            skatten kväveläckaget från jordbruksmarken med ca 1 500 ton kväve
            per år 11 . Detta är jämförbart med vad som uppnåtts av kostsamma
            åtgärder som ersättning till lantbrukare för fångstgrödor. Förutom
            ökade utsläpp av kväve som slopandet av skatten kommer att ge
            upphov till ökar utsläppen av den aggressiva växthusgasen lustgas.
          </p>
          <p xml:id="i-PFRuuagT1sGxga87k5rtqj">
            Slopandet av skatten har motiverats med att det kompenserar lantbruket
            för höjningar av klimatrelaterade skatter. Dessa skattehöjningar
            inträffar dock först 2011 och då på en låg nivå. Under åren 20102012
            blir nettoeffekten för lantbruket en nettoskattesänkning på drygt
            660 miljoner kronor.
          </p>
          <p xml:id="i-UaBd1a2cBEPDKG7ddJMNJr">
            Miljöpartiet anser att gödselskatten bör behållas och på sikt
            höjas. Medlen ska också i fortsättningen återföras till näringen
            i form av ersättning för miljöåtgärder.
          </p>
        </div>
        <div type="motSignatures">
          <list>
            <item xml:id="i-FAdgXs7TGFVG4RA5ajbvdg" who="i-WG11xmCpAW9nyyXv1sJFAK">
              Helena Leander (mp)
            </item>
            <item xml:id="i-5UpJNgToDebnGFWKER3cw7" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-MxUsE84PEXLMuxR5rmoZyh" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-TvaKPpA8akrvACo6o1obhb" who="i-C2s3YhmmVmNkgvznmmnD4x">
              Per Bolund (mp)
            </item>
          </list>
        </div>
      </div>
    </body>
  </text>
</TEI>
