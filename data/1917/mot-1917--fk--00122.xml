<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1917--fk--00122">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__fk__122/mot_1917__fk__122-001.pdf"/>
      <div xml:id="i-RYGNqHiHokypJvAUhUQsWT" type="motHeader">
        <div xml:id="i-QnYpDyeDLSzTmBdyh4UrpV" type="motTitle"/>
        <div xml:id="i-MBk4KAK64uzaa5UAGeXcVk" type="motSubmissionInfo"/>
      </div>
      <div xml:id="i-K6N5KhzuqJ1JGxaChni6JJ" type="motBody">
        <div xml:id="i-WrhMUrcQ8EGd3UU1JeJ6F4">
          <p xml:id="i-Uv66Chvoh3wdY6KgsVbHwr">
            Motioner i Första kammaren, Nr 122. 1
          </p>
          <p xml:id="i-UWvbgBHLWXTCiUQBtoEoQQ">
            Nr 122.
          </p>
          <p xml:id="i-Fo1UvGjdMENyLRySJaEPWG">
            Av herr Ekman, Carl Gustaf, om ändring av $$ 60, 65 och 73 riksdagsordningen.
          </p>
          <p xml:id="i-DW7uD2BYtZsbn2zQbCkhYq">
            Spörsmålet om omröstningssättet inom riksdagen hör otvivelaktigt
            till de frågor, som oupphörligen måste återkomma till dess de
            bliva på ett tillfredsställande sätt lösta. De ständiga avslag
            som kravet på en för- ändrad form för fattande av beslut hittills
            mött, hava nämligen icke kunnat övertyga därom, att tillräckliga
            skäl för avvisandet förelegat. Principiellt måste det sålunda
            framstå såsom anmärkningsvärt och olämpligt, att riksdagsbeslut
            i de viktigaste sakfrågor skola kunna komma till stånd, utan att
            landet får full kännedom om, vilka det är som fattat beslutet
            och sålunda äro därför ansvarige. Lagstiftningen bör nämligen
            otvivelaktigt framstå, icke såsom en mer eller mindre mystisk
            maktutöv- ning, ett resultat av okända krafters spel, utan tvärtom
            som en i dagens ljus utförd, på åtkomliga motiv grundad och genom
            ansvarskännande re- presentanter fullföljd verksamhet. I den mån
            själva tillkomsten av lag- stiftningsåtgärder motverkar en allmän
            förvissning i sistberörda riktning, föreligger anledning till
            ett ändrat förfarande. I praktiken har det även oupphörligen visat
            sig, att synnerliga olägenheter varit förbundna med tillämpningen
            av det slutna omröstnings- sättet. Utan att nämna några fall —
            ehuru en del även under allra se- naste åren erbjuda sig — kan
            det vara nog att erinra därom, att vid nästan varje riksdag uppstått
            situationer, då ur voteringarna framgått röst- siffror, som icke
            varit förenliga med de i omröstningen deltagande kammar- ledamöternas
            egna deklarationer eller eljes kända, allmänna ställning. In-
            bördes misstro, varandra korsande beskyllningar och försök till
            ömsesidigt övervakande bli därigenom ofta återkommande företeelser
            inom riksdagen. Ej sällan har det hela slutat med, att uppgift
            stått mot uppgift och att allmänheten därigenom måst bibringas
            övertygelsen, att under den slutna
          </p>
          <p xml:id="i-5qVDsjucN8mpiFigpZoExu">
            Bihang till riksdagens protokoll 1917. 3 saml. 66 häft. (Nr 122—123.)
            1
          </p>
          <pb facs="riksdagen-motions-pdf/data/1917/mot_1917__fk__122/mot_1917__fk__122-002.pdf"/>
          <p xml:id="i-WnnUvn6attny4HmgigbZYu">
            2 Motioner i Första kammaren, Nr 122.
          </p>
          <p xml:id="i-NHAzXMAGSqMpiEo7W6cd5d">
            sedelns täckelse förekomma manipulationer, på grund varav fera
            eller färre riksdagsmän röstat på ett sådant sätt, att de anse
            sig icke kunna motivera detsamma och därför icke vilja vidkännas
            det votum, de avgivit. Att därigenom ute i landet sprides en för
            både lagstiftningens auktoritet och lagstiftarne nedsättande och
            skadlig uppfattning om riksdagsarbetet och vad därmed står i sammanhang,
            är obestridligt. I andra länder med ett högt utvecklat riksdagsskick
            har också — som oupphörligen i liknande motioner blivit påvisat
            — det öppna omröstnings- sättet kommit till användning. Det må
            denna gång vara nog att erinra, att Tysklands, Englands, Frankrikes,
            Österrikes, Italiens och Nordamerikas Förenta Staters riksförsamlingar
            använda öppen omröstning, liksom också fallet är hos våra skandinaviska
            grannländer. Man finner tydligen över- allt ett naturligt sammanhang
            mellan representantens öppna votum och den folkliga självstyrelsens
            idé. Att några särskilda skäl skulle föreligga ensamt för Sverige
            att till- lämpa ett hemligt omröstningsförfarande har heller icke
            kunnat påvisas. Tvärtom torde i vår propositionsordning med kontrapropositionsvoteringar
            föreligga ett motiv mera än på flertalet andra håll för den öppna
            omröst- ningens användande. Och detta så mycket hellre som också
            hos oss sådan omröstning är stadgad för andra överläggande och
            beslutande församlingar, exempelvis stadsfullmäktige. Hos dessa
            har man icke heller kunnat — trots att närliggande hänsyn på detta
            område måhända kunde starkare motivera ett slutet omröstningssätt
            — på allvar spåra några av de olägen- heter, som den öppna omröstningens
            motståndare i riksdagen profeterat vore att befara, därest sådan
            omröstning därstädes skulle införas. En biomständighet, som förtjänar
            avseende, även om den icke får tillmätas avgörande betydelse,
            är att en ej oväsentlig tidsvinst skulle kunna erhållas genom
            att utbyta den slutna voteringen mot öppen omröstning. Det huvudargument,
            som ständigt framförts emot införandet av öppen omröstning, har
            varit, att denna skulle åtstrama partibanden och kanske förhindra
            ledamöter av riksdagen att i vissa fall rösta i överensstämmelse
            med sin egen övertygelse. Vad då först talet om partier och partiband
            angår, så torde detta böra skärskådas i belysningen av det förhållandet,
            att genom de propor- tionella valens införande hela den svenska
            riksdagens sammansättning ut- tryckligen grundas på förutsättningen
            av offentlig kandidatur, partier och partirepresentanter. Att
            sedan så skett söka — ur synpunkten av det önskvärda i partiväsendets
            mildrande — i riksdagen bibehålla en arbets- metod, vilken för
            partitvånget spelar någon roll endast därest den valde representanten
            genom densamma vill utan att det blir känt, på viktiga
          </p>
          <pb facs="riksdagen-motions-pdf/data/1917/mot_1917__fk__122/mot_1917__fk__122-003.pdf"/>
          <p xml:id="i-6P5ZbKy3nYPozwp5jW7c4W">
            Motioner i Första kammaren, Nr 122. 3
          </p>
          <p xml:id="i-VH8TpSFmsLUw68jdaRJsCC">
            punkter främja rakt motsatta strävanden och syften än de, han
            före och genom sitt val angivit såsom sina egna, kan omöjligen
            vara varken följd- riktigt eller lämpligt, Vidkommande så anmärkningen
            att en representant genom det öppna omröstningssättet skulle hindras
            rösta enligt sin egen övertygelse, så torde densamma vid ett närmare
            studium av förhållandena befinnas äga mindre bärkraft än man i
            första påseendet föreställer sig. Ur denna synpunkt torde riksdagsärendena
            kunna uppdelas i tre grupper dels opolitiska så- dana, dels mindre
            politiskt färgade frågor, dels de s. k. avgörande pro- grampunkterna.
            I förstnämnda ärenden står naturligen under vilket som helst om-
            röstningssätt varje riksdagsman fullt fri att stödja, vad han
            finner lämp- ligast och bäst motiverat. Aven i fråga om den andra
            gruppen synes under alla förhållanden ingen tvekan behöva förefinnas
            att utan hänsyn till tidigare omdömen främja den lösning, som
            vid prövningen befinnes för det hela vara mest gagnelig. Oberoende
            av vilket omröstningssätt som an- vändes i riksdagen torde den
            riksdagsman stå starkast, som i sakfrågor i allmänhet ådagalägger
            självständigt omdöme och visar sig beredd att, där så kräves,
            för vem det vara må, närmare motivera sitt votum. Angående så
            de fall, då en riksdagsman till äventyrs i något av de stora,
            grundläggande politiska spörsmålen efter sitt inträde i riksdagen
            kommer till annat resultat, än det han förutsatts skola främja,
            så har han naturligen att personligen pröva, hur han då bör förfara.
            Men vad som därvid i alldeles särskild grad framstår såsom hans
            plikt är, att han icke söker undandraga sig dagens ljus över gärningen
            eller att han icke missleder sin valmanskår i fråga om sin förändrade
            uppfattning. Det är endast därest detta senare skulle vara händelsen,
            som han kan äga någon fördel av eller bereda sig något skydd genom
            den slutna röstsedeln. Men ingen bör väl på allvar ifrågasätta,
            att en i övrigt oförsvarbar omröstnings- metod bör bibehållas
            därför, att den bereder "möjlighet för representan- terna att
            dölja för valmanskåren, att de i politiska huvudfrågor medverka
            till en utgång, rakt motsatt den, valmännen med sin valhandling
            trott sig stödja och påskynda. När vid 1912 års riksdag en motion
            om införande av öppen om- röstning i riksdagen förelåg, tillstyrkte
            också konstitutionsutskottet den- samma. Därvid framlade utskottet
            förslag till förändrad formulering av SS 60, 65 och 75 riksdagsordningen,
            mot vilket förslag ur rent teknisk synpunkt ingen erinran gjordes.
            Undertecknad håller också före att genom den då av utskottet förordade
            och av andra kammaren godkända avfatt-
          </p>
          <pb facs="riksdagen-motions-pdf/data/1917/mot_1917__fk__122/mot_1917__fk__122-004.pdf"/>
          <p xml:id="i-GR3dokgMKHYQAVso1TQuYy">
            4 Motioner i Första kammaren, Nr 122.
          </p>
          <p xml:id="i-4wqxyUMqXUvepwzM5CgJiV">
            ningen en lämplig lösning skulle vinnas. Och har jag därför här
            nedan upptagit sagda formulering oförändrad. På grund av vad ovan
            anförts, får undertecknad hemställa,
          </p>
          <p xml:id="i-G1t4APTwjCVEc7HwwvUAZm">
            att riksdagen måtte antaga att vila till vidare grundlagsenlig
            behand- ling följande förslag till ändrad lydelse av $$ 60, 65
            och 75 riksdagsordningen.
          </p>
          <p xml:id="i-NnWZpEvpXxnCrVUE3AtDnh">
            $ 60.
          </p>
          <p xml:id="i-38UR1TKTzTnfg7hYZzbx7W">
            När ärende — — — därom tillåtas. Omröst- ningen skall ske öppet
            och medelst namnupprop. Be- finnes i mål, där blott enkel pluralitet
            erfordras, de avgivna rösterna lika delade, nedlägger talmannen
            i en därtill avsedd rösturna en ja-sedel och en nej-sedel, båda
            lika samt var för sig slutna och hoprullade, och avgöres omröstningens
            utgång genom den sedel, som en av kam- marens ledamöter på anmodan
            av talmannen ur röst- urnan upptager.
          </p>
          <p xml:id="i-Jhkr2QqRsWL3eD5GEJshhV">
            $ 65.
          </p>
          <p xml:id="i-43jEFk7SP64r3XsbrS5vav">
            När i fråga — — — riksdagens beslut. Om vid sammanräkningen av
            de avgivna rösterna dessa befinnas lika delade, nedlägger andra
            kammarens talman i en därtill avsedd rösturna en ja-sedel och
            en nej-sedel, båda lika samt var för sig hoprullade, och avgöres
            då om- röstningens utgång genom den sedel, som en av andra kammarens
            ledamöter på anmodan av talmannen ur röst- urnan upptager. $ 73.
            Alla val skola ske med slutna sedlar och iakt- tages därvid, att
            namnsedlarna, så framt de skola bliva gällande, böra vara enkla,
            hoprullade, omärkta och fria såväl från all tvetydighet i ansende
            till personernas namn som från oriktighet i anseende till deras
            antal. Mellan personer, som vid val undfått lika antal röster,
            skiljes genom lottning, när så erfordras.
          </p>
          <p xml:id="i-EohwnpoPoNnY2ZGkU3zJL8" type="date">
            Stockholm den 5 april 1917.
          </p>
          <div xml:id="i-FUSTJyEdUSuuTsqvceduV8" type="signatureBlock">
            <list xml:id="i-Jdwwmwtyc6JnEYw9a2Ts8D">
              <item xml:id="i-PnCCZRTH77d9E2edMqae7m" who="i-Xk2ZY1AVkT44C7mHKMPyhE" type="signature">
                Carl G Ekman
              </item>
            </list>
          </div>
        </div>
      </div>
    </body>
  </text>
</TEI>
