<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01254">
  <teiHeader>
    <fileDesc>
      <titleStmt>
        <title>angående miljöpolitiken.</title>
        <author>av herr Hermansson m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående miljöpolitiken.</title>
          <idno type="rdwebb">FV021254</idno>
          <rs type="number">1254</rs>
          <ref type="dokument_url_text">http://data.riksdagen.se/dokument/FV021254/text</ref>
          <ref type="dokument_url_html">http://data.riksdagen.se/dokument/FV021254</ref>
          <ref type="dokumentstatus_url_xml">http://data.riksdagen.se/dokumentstatus/FV021254</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-8AhxJLZS4tkzePbePMP4WS</idno>
            <name>JOHN MAGNUSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-9Y4xyA9x1QxKAxWcTDiJ57</idno>
            <name>GUNVOR RYDING</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-ipmkmecEtBhFX95RnPetM</idno>
            <name>SUNE OLSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WtX35LUptkhVjtg1xVZFN5" type="signed"/>
        <correspContext corresp="i-WtX35LUptkhVjtg1xVZFN5">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-8AhxJLZS4tkzePbePMP4WS"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-9Y4xyA9x1QxKAxWcTDiJ57"/>
          <note type="signatory" corresp="i-ipmkmecEtBhFX95RnPetM"/>
          <note type="signatory" corresp="i-BiXbgRR8YzdywCma6BzTez"/>
          <note type="signatory" corresp="i-QRDnfz9zaiXo7A1SpAi1dM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1254/mot_1972__1254-001.pdf"/>
      <div type="motHeader" xml:id="i-VrhKdynDbau8e8LbuR4PRL">
        <div type="motTitle" xml:id="i-WKAJPfqWu28nwWHBACK1yP"/>
        <div type="motSubmissionInfo" xml:id="i-VCwVEAYP98mYV5nqCB9LnA"/>
      </div>
      <div type="motBody" xml:id="i-7XYdKrR85iDsbRtavZ6T6r">
        <div xml:id="i-CCgTuNuwq4fGqW1u71zpYg">
          <p xml:id="i-AThZqDo9Gw5p4gDHxCZ4XP">
            Mot. 1972:1254 4
          </p>
          <p xml:id="i-T31hQdP7rkSMuCUCwWpiP2">
            Nr 1254
          </p>
          <p xml:id="i-MHGKMxTQqiWejTqiSXJDeP">
            av herr Hermansson m. fl. angående miljöpolitiken.
          </p>
          <p xml:id="i-XsQNbCCSvik4xYveXggL9V">
            Miljöpolitiken i Sverige Av de tidiga naturvårdarna — i början
            av 1900-talet — ansågs natur- skyddet som en ytterst speciell
            fråga om vetenskapliga principer och sakkunskap. För dem var naturskydd
            en sam hällsuppgift där kompromis- ser med andra intressen inte
            kunde komma i fråga. Ekonomisk verksam- het ansågs av dem vara
            ett hot mot viktigare ekologiska värden. Den organisation som
            förordades var en naturskyddsförvaltning som enbart skulle vägledas
            av vetenskapliga normer och helt ledas av en vetenskaplig elit.
            Denna problemstruktur övergavs i mitten av 1930-talet till förmån
            för ekonomisk-sociala värderingar. Bakom denna förändring låg
            den ökande urbaniseringen och industrialiseringen i kapitalistiska
            former. Ledningen för naturskyddet skulle i stället innehas av
            en statlig nämnd med allsidig intresserepresentation och med möjlighet
            till mångsidig bedömning av alla berörda intressens krav. Så sent
            som i början av 1950-talet fanns fortfarande inte någon statlig
            naturskyddsförvaltning. Statens naturvårdsverk (SNV) tillkom år
            1967. Det nya verket möttes med goodwill och stora förväntningar
            på vad som skulle åstadkommas. Förväntningarna kom emellertid
            snart att vändas i kritik mot SNV, sedan det visat sig att verket
            hade mycket små möjligheter att agera. Den skarpaste kritiken
            kom och kommer från ekologitankens företrädare. Redan i den naturvårdsutredning
            som arbetade på 1960-talet övergav man tanken på en miljövårdsförvaltning
            som skulle bygga på tillgodoseen- det av ekologiska krav för att
            i stället förorda tillskapandet av en förvaltning grundad på ett
            avvägningstänkande mellan etablerade eller nya ekonomiska krav
            på den ena sidan och naturvårdsintressena på den andra. Om det
            ekologiska synsättet fått ligga till grund bedömde man att verksamheten
            skulle ha blivit för allomfattande och de ekonomiska konsekvenserna,
            i ett kortare perspektiv, för stora. Principen för natur- vårdsverksamheten,
            både inom förvaltning och lagstiftning, blev en ”rimlig avvägning”.
            Erfarenheterna har redan hunnit visa att avvägnings- principen
            inte har lett till en effektiv miljövård. Insatserna har blivit
            starkt begränsade, och tolkningen av vad som är en ”rimlig avvägning”
            tenderar att gynna de starka privatkapitalistiska intressen som
            står för större delen av föroreningarna inom vår miljö. Detta
            förhållande har kommit till uttryck redan i miljövårdsförvalt-
            ningens struktur. Miljövårdsförvaltningens princip, den ”rimliga
            avväg- ningen” har tillgodosetts redan vid struktureringen av
            SNV. Genom att lagstiftningen hittills i allt väsentligt byggt
            på samma princip och
          </p>
          <pb facs="riksdagen-motions-pdf/data/1972/mot_1972__1254/mot_1972__1254-002.pdf"/>
          <p xml:id="i-28SHTxgBQqrwswTmRsEeqP">
            Mot. 1972:1254 5
          </p>
          <p xml:id="i-Aoj5J1SXkteYQssYCgbiMy">
            utformats utan detaljerade preciseringar sker ”avvägningen” inom
            SNV:s egen ram och utanför direkt politisk kontroll eller insyn
            från den miljömedvetna allmänhetens sida. SNV:s verksamhet sker
            i intim samverkan med berörda partsintressen. Starka ekonomiska
            intressen har härigenom goda möjligheter att på ett tidigt stadium
            väva in sina meningar i fråga om ”rimligheten” i SNV:s avvägningar.
            Denna ordning står självfallet inte i överensstämmelse med en
            ekolo- gisk syn på naturvården och har inneburit en teknokratisering.
            Samtidigt som ekologitankens företrädare kräver ökat inflytande
            för ekologisk expertis vid beslutsfattandet så tränger sig också
            demokratiska krav på. Former måste tillskapas för allmänheten
            att öva inflytande före beslutsfattandet och innan positionerna
            blivit låsta. Det samarbete som finns mellan miljövårdsmyndigheterna
            och kapita- listiska intressen måste ske öppet och klart redovisas.
            Konsultuppdrag av tjänsteman inom miljövårdsmyndighet eller rådgivare
            till denna kan inte tillåtas, eftersom härigenom otillbörliga
            lojaliteter kan komma att påver- ka beslutsfattandet.
          </p>
          <p xml:id="i-ErBAxQGVrpkMwrWEwLfmaR">
            Miljöforskningen måste utvidgas
          </p>
          <p xml:id="i-KqV2npRnPiu14oiHB86WH3">
            Den s. k. avvägningsprincipen, som är vägledande för svensk miljövård
            av i dag, gör sig också gällande vid fördelningen av de statliga
            forsknings- anslagen. År 1967 fördelades de statliga bidragen
            så att 80 Z gick till atom-, rymd- och försvarsområdena. Forskning
            för sjukvård och medicin erhöll 4 Z och miljöforskning mindre
            än 4 Z. Av de 80 Z som gick till atom-, rymd- och försvarsändamål
            erhöll försvarsområdet hela 60 Z. Den dominerande posten har varit
            forskning och utveckling av attack- och jakt- versionen av flygplanet
            Viggen. Naturvårdsverket begärde budgetåret 1971/72 ett anslag
            för verkets forskningsnämnd på 17 millioner kronor. I petitan
            redovisades 10 forskningsprojekt som samtliga hade hög angelägen-
            hetsgrad. Som exempel kan nämnas att det gällde fortsatt forskning
            för att återföra rötslammet från reningsverken till jorden, uppföljning
            av kvick- silverutsläppen och utveckling av reningsverken för
            att undvika kommu- nala felinvesteringar. Regeringen beviljade
            12,16 millioner kronor. Resul- tatet har blivit att inget av de
            10 projekten har kunnat påbörjats. För budgetåret 1972/73 har
            naturvårdsverkets forskningsnämnd begärt ett anslag på 19 millioner
            kronor, men regeringen föreslår endast 13,62 millioner. Det troliga
            resultatet av detta blir att ett 20-tal forskare redan i mitten
            på detta år får avbryta sin forskning och ställs utan arbete.
            Många forskare tvingas på grund av myndigheternas njugghet söka
            anställning hos monopolkapitalismen. Myndigheternas ointresse
            för miljöforskningen har också gett till resultat att ett flertal
            forskare i dag har konsultuppdrag ät storfinansen, vilket innebär
            att forskarna tvingas inta dubbla lojalite- ter. Vad som hittills
            redovisats gäller den målinriktade forskningen. Grund- forskningen
            — ekologin — behandlas av myndigheterna på samma sätt.
          </p>
          <pb facs="riksdagen-motions-pdf/data/1972/mot_1972__1254/mot_1972__1254-003.pdf"/>
          <p xml:id="i-QPhf23TXpnfcmiZBp29syh">
            Mot. 1972:1254 6
          </p>
          <p xml:id="i-8L5RCAKhnFAXHVa3SN4W6S">
            Ekologin definieras som ”läran om samspelet mellan de levande
            organis- merna (inbegripet människan) och deras miljö”. Den är
            således inte bara en vetenskap som för tillfället är ”inne”, utan
            det är en vetenskap om människans överlevande. Rachel Carson lyckades
            med sin bok ”Tyst vår” — trots att den från vissa experters och
            myndigheters sida bagatelliserades — för första gången tala om
            för allmänheten vad ekologin verkligen innebar. Rachel Carson
            demonstrerade vad en näringskedja var och hur gifterna anrikas
            i densamma, dvs. om också växterna innehåller mycket små kvantiteter
            gift så samlar de växtätande djuren så småningom stora giftmängder
            i sina vävnader, och rovdjuren och människorna som lever på växtätarna
            får i sin tur ännu större giftmängder i sig. Inom jord- och skogsbruket
            bedrivs kemisk bekämpning av icke önskade växter och djur; detta
            innebär att man medvetet förenklar de ekologiska systemen. Det
            är framför allt de rovlevande djuren som drabbas, vilket får som
            effekt att ekosystemet förlorar en av sina viktigaste kontrollmekanismer.
            Detta betyder att organismer som tidigare hölls på en stabil nivå
            ökar explosionsartat och om de uppträder som skadedjur krävs ytterligare
            bekämpning, vilket i sin tur ytterligare förvärrar störningarna
            i ekosystemet. Redan nu befinner vi oss i ett sådant läge att
            vissa gifter i naturen har så höga halter att de via födan direkt
            utgör ett hot mot människan. Inom det svenska skogsbruket bedrivs
            i dag en hänsynslös exploate- ring, kalhuggning, mekanisering,
            skogsgödsling och inplantering av nya trädsorter, jordbruksnedläggelserna
            fortsätter, tidigare åkermark växer igen och förbuskas, urbaniseringsprocessen
            pågår i oförminskad takt, sjöar och vattendrag får ta emot allt
            större mängder gifter och andra avfallsprodukter. Som exempel
            kan nämnas att Östersjön redan nu befinner sig i farozonen. En
            av våra större insjöar, Vänern, håller långsamt på att förstöras.
            Allt detta pågår trots att det har konstaterats ha medfört allvarliga
            störningar av ekosystemen. Starka negativa effekter på produktionen
            eller på möjligheterna att utnyttja produktionen är konstaterade
            eller förutses. Direkta effekter på människans fysiska och psykiska
            hälsa är redan noterade och förväntas öka i omfattning. Ekologin
            måste få möjligheter att klarlägga förutsättningarna för ett rationellt
            utnyttjande och bevarande av naturresurserna. De omedelbara insatserna
            måste ske inom fyra vitala forskningsområ- den. 1. Ekosystemstudier
            2. Humanekologi (människans ekologi med särskild vikt lagd vid
            den urbana miljön). 3. Naturresursernas skötsel 4. Övervakning
            och kontroll av miljön I fysiska riksplaneringens delbetänkande
            ”Hushållning med mark och vatten” heter det: ”Den fysiska sam
            hällsplaneringen bör ges en långsiktig inriktning som ligger i
            linje med det handlande som från ekologiska utgångspunkter ter
            sig rationellt i ett längre tidsperspektiv. Olika hand-
          </p>
          <pb facs="riksdagen-motions-pdf/data/1972/mot_1972__1254/mot_1972__1254-004.pdf"/>
          <p xml:id="i-WUmshi5M7M3pXzTeSrGSiB">
            Mot. 1972:1254 7
          </p>
          <p xml:id="i-VESZPuDqkdTfeqMmvLhAVS">
            lingsalternativ, t. ex. alternativa lokaliseringar av industri,
            vattendragens långsiktiga användning, olika markanvändningssätt
            osv., bör helst kunna prövas i ekologiska ”totalmodeller. Innan
            detta kan ske måste emeller- tid en omfattande information om
            ekosystemens uppbyggnad, reglerings- mekanismer och stabilitetsgränser
            ställas samman, vilket tar lång tid. Det är emellertid angeläget
            att den fortsatta fysiska riksplaneringen, och för övrigt all
            samhällsplanering, så snart som möjligt kan grundas på ett mera
            genomarbetat ekologiskt underlag. Från denna synpunkt är en modellutveckling
            i vilken delmiljöerna luft, mark, vatten och levande organismer
            (inklusive människan) förs samman i en översiktlig helhets- modell
            angelägen. En sådan modell kan successivt förfinas allteftersom
            nya data från den ekologiska forskningen växer fram”. Vi kan instämma
            i detta. Men hur är verkligheten? Vi har i inledningen av detta
            avsnitt redogjort för på vilket sätt den grund- och målinriktade
            forskningen i ekonomiskt hänseende behandlas av statsmakterna.
            Den teknologi som bidragit till förstöringen måste nu bidra till
            räddningen undan det hot vi nu är utsatta för. Den har skapat
            de ekonomiska förutsättningarna och de tekniska och vetenskapliga
            möjlig- heterna. Men den måste kombineras med nya politiska och
            samhälleliga målsättningar grundade på långsiktiga och djupgående
            planer utifrån en ekologiskt rationell grund. En omfördelning
            av de statliga forskningsanslagen måste ske på bekostnad av den
            militära forskningen till förmån för miljöforskning. Vi behöver
            inte Viggenplan för att leva, men vi behöver rent vatten, ren
            luft och en förnuftig användning av våra naturresurser.
          </p>
          <p xml:id="i-Jn9XqjKxB3iNDpahYFyaoz">
            Ansvaret för framtiden
          </p>
          <p xml:id="i-MPduqPdHVJUYJbA5WJ8ANo">
            I ett kapitalistiskt samhälle följer av systemets egen natur
            att varje enskilt företag eller grupp av företag i första hand
            ser till sina egna ekonomiska intressen och möjligheterna att
            konkurrera på marknaden nationellt och internationellt. Bevekelsegrunderna
            blir då största möjliga lönsamhet i varje enskilt företag sett
            ur kapitalägarnas synpunkt. Primärt har man i sina lönsamhetskalkyler
            hittills ej tagit hänsyn till den industriella verksamhetens inverkan
            på den totala miljön eller dess förbrukning av naturresurser som
            inte återskapas. Konkurrens- och vinsthänsyn har kommit i första
            hand. Miljön utsätts för negativa externa effekter från en expanderande
            industriell verksamhet samtidigt som de människor som skall arbeta
            i den moderna industrin ställs inför krav på fysiska och psykiska
            arbetsinsatser som sållar ut allt fler människor från denna produktion
            för att omhänder- tagas av det allmännas vårdapparat. Mot dessa
            förhållanden och intressen står krav som är grundade på helt andra
            totalekonomiska bevekelsegrunder. Den tidigare förhärskande blinda
            tron på teknikens möjligheter att på sikt lösa alla problem har
            ersatts med en mera realistisk totalsyn på världens och mänsklighetens
          </p>
          <pb facs="riksdagen-motions-pdf/data/1972/mot_1972__1254/mot_1972__1254-005.pdf"/>
          <p xml:id="i-DwWTerP3qJGNTNq89FDzhq">
            Mot. 1972:1254 8
          </p>
          <p xml:id="i-SCoC65Y9GTDQPpP29yBF13">
            framtid. Det står nu klart att förbrukningen av naturresurser
            och förgiftning av miljön ej kan fortsätta som hittills. En rimlig
            utgångspunkt för miljöpolitiken är att man vill säkra människans
            fortlevnad på jorden under så goda ekonomiska betingelser som
            möjligt. Accepterar man dessa generella bevekelsegrunder, står
            det klart, att de ovannämnda privatekonomiska intressena, som
            är kortsiktiga och till fördel för en viss grupp människor, befinner
            sig i motsättning till de långsiktiga intressena av bevarade naturresurser
            och en miljö för överlev- nad. Här står ett kortsiktigt vinst-
            och exploateringsintresse från en minoritet i samhället mot de
            mera långsiktiga intressena hos en majoritet i samma samhälle.
            Genom en skärpt lagstiftning, som har stöd av folkets flertal,
            måste man söka stoppa en fortsatt utveckling i negativ riktning
            och söka åstadkomma en vändning i positiv riktning beträffande
            vår miljö. Den intressemotsättning som uppkommer vid tillämpningen
            av en skärpt lagstiftning kan inte få lösas genom den nu praktiserade
            ”avvägningen” utan tillämpningen måste grunda sig på vetenskapligt
            framtagna objektiva grundkriterier. De kortsiktiga ekonomiska
            verkningarna av lagens tillämpning måste bäras av alla människor
            solidariskt och efter bärkraft. Vi måste ha en sådan planering
            att inte vissa grupper människor blir lidande av beslut som kan
            komma att fattas i anledning av en skärpt miljöskyddslagstift-
            ning. Det allmänna måste också ha ett sådant grepp över lokaliseringen
            av landets näringsliv att inte befolkningen inom vissa delar av
            landet bringas in i sysselsättningslägen där de är beredda att
            acceptera nästan vilka ingrepp som helst i naturen bara de kan
            få arbete. Ett handlande från det allmännas sida i enlighet med
            här angivna miljökrav kan på kort sikt te sig som kostnadskrävande
            och verka hämmande på industrins konkurrenskraft. Men i verkligheten
            innebär det att vi börjar städa upp efter en tidigare ohämmad
            exploatering och att vi börjar ta hänsyn till de framtida verkningarna
            av vårt handlande i dag. I verkligheten är ett handlande från
            de utgångspunkter som vi här skisserat också det mest ekonomiska
            sett totalt och i ett tidsperspektiv. Ekologi är, om man så vill
            se det, också långsiktig ekonomi.
          </p>
          <p xml:id="i-Y3bMjuBcFzC4yDqPZwGD5F">
            Miljöpolitikens samhälleliga förutsättningar
          </p>
          <p xml:id="i-J8yzU6nQXznamiXm68A8aQ">
            Produktionsapparaten i Sverige bygger i allt väsentligt på privatkapita-
            listisk grund. Är man klar över detta förhållande ligger det nära
            till hands att förvänta sig att lagstiftningen och dess tillämpningar
            är så utformade att de privatkapitalistiska intressena ej träds
            för när. Att betydande hänsyn tas till privatkapitalistiska lönsamhetsaspekter
            framgår av jord- bruksministerns direktiv till de sju sakkunniga
            som tillkallades den 15.11.1971 för utredning av miljövårdskostnaderna:
            ”Utgångspunkten för denna prövning bör vara att den som bedriver
            miljöfarlig verksamhet skall svara för kostnaderna för de åtgärder
            som
          </p>
          <pb facs="riksdagen-motions-pdf/data/1972/mot_1972__1254/mot_1972__1254-006.pdf"/>
          <p xml:id="i-Bt2AoSizbD4yZceaFV41oK">
            Mot. 1972:1254 9
          </p>
          <p xml:id="i-7Lt2QstKWc61FmG8ycxShr">
            krävs för att miljöskadorna skall kunna repareras. Endast när
            det är befogat av speciella skäl bör denna princip frångås. Det
            bör emellertid beaktas att det kan medföra omställningsproblem
            för enskilda verksam- heter och näringar om denna princip omedelbart
            skulle tillämpas. Därvid skulle övergångsvis svårigheter kunna
            uppstå att fylla andra samhälleliga mål. Bland de frågor som bör
            undersökas i detta sammanhang är bl. a. på vilket sätt de nuvarande
            svenska miljövårdskraven och en ytterligare skärpning av dessa
            krav kan tänkas påverka industrins produktionskost- nader och
            därmed dess internationella konkurrenskraft.” Vad konkurrenskraftsaspekten
            betyder och kan komma att betyda i praktiken får vi ett begrepp
            om när vi tar del av oljebolagens agerande i samband med utarbetandet
            av den fysiska riksplan som redovisas i ”Hushållning med mark
            och vatten” (SOU 1971:75). Planens framtida industrietableringar
            grundar sig på vad företagen inom de olika branscher- na själva
            anser. Det visade sig härvid att oljebolagen ville förlägga nya
            oljeraffinaderier endast till Västkusten med motiveringen att
            annars den internationella konkurrenskraften skulle sänkas. Det
            är uppenbart att privatkapitalistiska intressen, genom att de
            har makten över produktionen och därmed sysselsättningen, har
            kraftiga påtryckningsmedel. Inför hotet om nedläggning och arbetslöshet
            kan lösningar genomdrivas som ur långsiktiga miljövårdssynpunkter
            är helt oacceptabla. Vi hävdar att totalekonomiska överväganden
            i enlighet med ekologiska krav framgångsrikt kan göras först inom
            en planhushållning av socialistisk typ. Trots detta bör det vara
            möjligt att inom ”blandekonomins” ram åtminstone förflytta de
            miljöpolitiska besluten i riktning mot de ekolo- giska minimikraven.
            Ett väsentligt steg i sådan riktning anser vi vara en utvidgad
            riksplane- ring som inte bara, som nu, inskränker sig till en
            kartläggning i fråga om mark- och vattenanvändning utan också
            omfattar kontroll och styrning av industrins etablering. Vi anser
            att det riktiga måste vara att utgå från en ekonomisk riksplan
            som för hela landet bestämmer användningen av arbetskraft, kapital
            och naturresurser. Målsättningen måste vara en allsidig utveckling
            av närings- livet och full sysselsättning utan miljöskador och
            utan befolkningsminsk- ningar i stora regioner. Härför krävs en
            offentlig styrning av industrins lokaliseringslägen genom etableringskontroll.
          </p>
          <p xml:id="i-NMWbC1SKYXEtVCkpRt1wDp">
            Avvägning mellan miljökrav och ekonomisk verkan
          </p>
          <p xml:id="i-Kr8M1sxNvYGdi6eontB1U3">
            Miljöskyddslagen (ML) av år 1969 är i avgörande avsnitt mycket
            vagt utformad. Vad riksdagen, med juridisk bindning, har beslutat
            är den vaga lagtexten. Är lagtexten vag har man att gå till förarbetena
            för att finna ledning. Motiven i förarbeten till en lag anses
            emellertid ej bindande för lagens juridiska tillämpning utan fungerar
            endast som en ledning. Då ML är mindre preciserad än många andra
            lagar blir man i hög grad
          </p>
          <pb facs="riksdagen-motions-pdf/data/1972/mot_1972__1254/mot_1972__1254-007.pdf"/>
          <p xml:id="i-GqPwzX58k8c2Rw91yPK8uN">
            Mot. 1972:1254 10
          </p>
          <p xml:id="i-SgkL1M9MzKHQE7iMCWKNgE">
            tvungen att gå till motiven för att där se hur man tänkt sig
            att tillämplighetsprövningen skall ske. Man finner då att det
            är fråga om en intresseavvägning mellan hänsyn till miljön på
            ena sidan och ekonomiska partsintressen på den andra. Hur långt
            miljöhänsynen kan påverka beslutsfattandet är avhängigt skäligheten
            i de ekonomiska verkningarna av beslutet. ML med tillhörande förarbeten
            ger endast ledning i fråga om vilka aspekter som skall beaktas
            vid prövningen, när det gäller det väsentligaste, vilken vikt
            de olika aspekterna skall tilldelas, är detta utlämnat till den
            prövande myndighetens egen subjektiva bedömning. Detta innebär
            i praktiken att miljövårdsförvaltningen fattar politiska beslut
            inom sig som delegerats dit av lagstiftaren i och med att denne
            avstått att ange objektiva grunder för prövningen. En prövning
            från objektiv grund förutsätter en preciserad lagstiftning på
            området. Det är inte möjligt att i lagstiftningen hitta upplysningar
            om vad som är skäligt. Vad som är skäligt överlämnas till bedömarna,
            vilket innebär att det lämnas fritt utrymme för beslutsfattarnas
            värderingar, önskningar, eventuella lojaliteter mot ekonomiska
            intressegrupper och kanske till och med godtycke. Det går inte
            att komma ifrån att det här är fråga om en beslutsprocess som
            sker efter en subjektiv bedömning av de berörda aspekterna och
            att avgörandet träffas efter skön. Skall en annan ordning komma
            till stånd, där tillåtlighetsprövningen sker på juridiskt bindande
            objektiva grunder med minimering av utrym- met för beslutsfattarnas
            egna värderingar och påverkan från ekonomiska intressegrupper,
            måste ML helt omarbetas och preciseras. Denna omar- betning måste
            grunda sina utgångspunkter på det ekologiska betraktelse- sättet
            och på samhällsekonomiska aspekter där även näringslivets negativa
            externa effekter och förbrukning av naturresurser innefattas i
            kalkylen. För att det ekologiskt grundade vetenskapliga underlaget
            för en dylik lagstiftning skall kunna tagas fram och det objektivt
            grundade besluts- underlaget bli så tillförlitligt som möjligt
            är det nödvändigt att den ekologiska forskningen tillförs tillräckliga
            resurser redan nu. En vidgad ekologisk forskning är också nödvändig
            för att följa upp verkningarna av de beslut som har fattats och
            kommer att fattas av de miljövårdande myndigheterna. Med hänvisning
            till det anförda föreslås" 1. att riksdagen uttalar sig för en
            omarbetning och precisering av miljöskyddslagen med målsättning
            att ekologiska minimikrav beaktas; 2. att riksdagen jämväl uttalar
            att inom naturvårdsverket eller till detta knutna miljöskyddsorgan
            samt av samhället anställda rådgivare ej må inneha konsultuppdrag
            inom näringslivet;
          </p>
          <p xml:id="i-6vErh2UkYHUQh1QHosXLai">
            + Se även motion nr 1461.
          </p>
          <pb facs="riksdagen-motions-pdf/data/1972/mot_1972__1254/mot_1972__1254-008.pdf"/>
          <p xml:id="i-4d1XGxtCuije8fuU7unHgN">
            Mot. 1972:1254 11
          </p>
          <p xml:id="i-7r8fryNm9Ag9kM5tz6q62Y">
            3. att riksdagen under H 9 i proposition 1972:1, bilaga 11, Jordbruksdepartementet
            som reservationsanslag måtte ansiva ett till 19 000 000 kronor
            uppräknat belopp.
          </p>
          <p xml:id="i-TeBar3DmizDmgXocnRzk8P">
            Stockholm i januari 1972
          </p>
          <p xml:id="i-8LZZSTxQW3AHondkkFvGVy">
            C.-H. HERMANSSON (vpk)
          </p>
          <p xml:id="i-MWrSjJ5VF9vaVif2SzXxMy">
            LARS WERNER (vpk) NILS BERNDTSON (vpk) i Tyresö i Linköping EIVOR
            MARKLUND (vpk) GUNVOR RYDING (vpk) JOHN MAGNUSSON (vpk) SUNE OLSSON
            (vpk) i Kristinehamn i Stockholm
          </p>
          <p xml:id="i-BwFmocR59tshuzNNvZzV2t">
            PER ISRAELSSON (vpk) BERTIL MÅBRINK (vpk)
          </p>
        </div>
      </div>
    </body>
  </text>
</TEI>
