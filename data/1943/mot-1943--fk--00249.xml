<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__249/mot_1943__fk__249-001.pdf"/>
      <div type="motHeader" xml:id="i-5FHcyyXsTLRGzrcioUMgGR">
        <div type="motTitle" xml:id="i-T99BxyFHjHs5UTAdkv3hqc"/>
        <div type="motSubmissionInfo" xml:id="i-X6FXqH1xPveb5fiymQcJKs"/>
      </div>
      <div type="motBody" xml:id="i-7Y8VfaxZXspMbVxMoyCcVK">
        <div xml:id="i-HTszAnzspyZhK81PkqW9kN">
          <p xml:id="i-XezDpsTDmtJ5JUZonVgDVs">
            22 Motioner i Första kammaren, nr 249.
          </p>
          <p xml:id="i-9wHHPm53jMzjAbdVDYnxkX">
            Nr 249.
          </p>
          <p xml:id="i-XuXKR8s3tP2m5MDwDmKZvn">
            Av herr Björkman m. fl., i anledning av Kungl. Maj:ts proposition
            med förslag till förordning om krigskonjunkturskatt för år 1943,
            m. m.
          </p>
          <p xml:id="i-R7j8RQv5g3Q9NdicBGeoF3">
            I en den 9 april 1943 dagtecknad proposition nr 193 har Kungl.
            Maj:t fram- lagt förslag till förordning om krigskonjunkturskatt
            för år 1943. Förslaget överensstämmer i huvudsak med förordningen
            om krigskonjunkturskatt för år 1942. Föredragande departementschefen
            åberopar såsom skäl för krigskonjunk- turbeskattningens bibehållande
            vad han anfört vid framläggande av 1942 års förslag i ämnet, nämligen
            att enligt hans mening en krigskonjunkturskatt alltjämt vore ofrånkomlig
            såsom ett led i det särskilda system av skatter som vuxit fram
            i anledning av det pågående kriget. Det hade synts ange- läget
            att genom en särbeskattning av merinkomster, som kunde antagas
            ha uppkommit såsom en följd av kriget och de därförinnan pågående,
            av det osäkra värdsläget föranledda forcerade rustningarna, i
            någon mån utjämna inträdda förskjutningar i inkomstfördelningen.
            Att krigskonjunkturbeskatt- ningen genom sin inriktning torde
            vara ägnad att verka återhållande på den tendens till prisstegring,
            som måste bliva en följd av inträdd varuknapphet, och i övrigt
            torde kunnat utgöra ett hjälpmedel i strävandena att bevara pen-
            ningvärdet hade jämväl från början beaktats. Dessa motiv för en
            beskattning av ifrågavarande slag kvarstode enligt hans förmenande
            alltjämt. I de direktiv, som departementschefen lämnade skatteberedningen
            vid ut- arbetande av förslaget till krigskonjunkturskatteförordning
            för år 1943, un- derströk denne, att särskilt beaktande nu måste
            ägnas krigskonjunkturbe- skattningens inriktning såsom ett led
            i det allmännas strävanden för stabili- sering av prisnivån. Det
            synes således numera vara de penningpolitiska syn- punkterna,
            som i främsta rummet åberopas såsom skäl för denna beskatt- nings
            bibehållande. Såsom Sveriges industriförbund m. fl. näringsorganisationer
            i sitt yttrande över förevarande förslag framhållit, måste det
            dock anses självfallet, att strä- vandena att skydda penningvärdet
            icke få föranleda eftersättande av åtgär- der för produktionens
            stödjande, i den mån dylika åtgärder låta sig förenas med dessa
            strävanden. Under erinran, att departementschefen i 1942 års proposition
            efterlyst kon- kreta exempel på fall, där betydelsefulla investeringar
            underlåtits till följd av krigskonjunkturbeskattningen, anförde
            organisationerna i ovanberörda ytt- rande, att denne därvid icke
            synes hava tillräckligt beaktat beskattningens psykologiska verkningar
            å företagarna. Den hårda krigskonjunkturbeskatt-
          </p>
          <pb facs="riksdagen-motions-pdf/data/1943/mot_1943__fk__249/mot_1943__fk__249-002.pdf"/>
          <p xml:id="i-2KpNswdN2AYLmjWb7X5yKk">
            Motioner i Första kammaren, nr 249. 23
          </p>
          <p xml:id="i-QUNUZwoRGXDJyXXzMLEC2h">
            ningen skapade en allmän återhållande verkan på initiativanda
            och företag- samhet. De nyinvesteringar, som trots krigskonjunkturbeskattningen
            före- kommit, syntes huvudsakligen åsyfta framställande av ersättningsprodukter,
            i vilket fall företagaren ofta räknat med att i en eller annan
            form erhålla eftergift av krigskonjunkturskatt, samt vissa andra
            nyanläggningar, där ris- kerna synts påtagligt ringa. Planer å
            andra nyinvesteringar, vilka med en måttligare beskattning kunnat
            väcka det största intresse hos företagarna, komme under nuvarande
            förhållanden sällan under övervägande och bleve ej ens föremål
            för preliminära undersökningar. Å den stora massan dylika vid
            måttligt skattetryck möjliga investeringar, vilka för närvarande
            icke an- såges ens förtjäna övervägande, kunde givetvis konkreta
            exempel icke läm- nas. Vidare måste beaktas, att krigskonjunkturbeskattningen,
            sådan den ut- formats och tillämpats, vore ägnad att minska företagens
            intresse att genom rationalisering av driften öka och förbilliga
            produktionen och detta även i de fall, då rationaliseringen endast
            skulle föranleda jämförelsevis obetydliga investeringar. Vinster,
            som haft sin grund i rationaliseringen, bleve nämligen på grund
            av den företagen åliggande bevisskyldigheten i stor utsträckning
            taxerade till krigskonjunkturskatt. Att ett försvagat intresse
            för rationali- sering måste leda till minskning av varutillgången
            och onödig fördyring av produkterna låge i öppen dag. Med hänsyn
            till storleken av de genom krigs- konjunkturbeskattningen inflytande
            skattebeloppen i förhållande till natio- nalinkomsten måste denna
            beskattnings inverkan å köpkraften anses mini- mal, i synnerhet
            om den såges i förhållande till de enorma skattebelopp, som på
            andra vägar indroges till det allmänna. Vidare ville organisationerna
            un- derstryka, att prisstegringar undvekes icke blott genom sparande
            samt om- fattande varu- och prisregleringar utan även genom ökning
            av varutillgången, framför allt då produktionsökningen kunde åstadkommas
            utan större ny- investeringar enbart genom förbilligande rationaliseringsåtgärder.
            Krigskon- junkturbeskattningens stabiliserande verkan å penningvärdet
            måste för den skull antagas vara obetydlig i jämförelse med de
            med dess produktionshäm- mande egenskaper förbundna nackdelar,
            vilka även gjorde sig gällande i penningpolitiskt hänseende. Organisationerna
            hölle således före, att genom elt effektivt stimulerande av sparviljan,
            genom den hårda ordinarie beskatt- ningen, genom prisregleringar
            samt genom den kontroll av olika slag, som vore införd med avseende
            å användningen av råvaror och arbetskraft m. m., penningvärdet
            bättre skyddades utan än med krigskonjunkturbeskattning, vilken
            vore ägnad att hämma önskvärd produktion och därigenom minska
            varutillgången i marknaden med därav följande ökad risk för penningvärdets
            försämring. Departementschefen har i anledning av vad sålunda
            anförts rörande krigs- konjunkturbeskatltningens penningpolitiska
            betydelse invänt, att man syntes vara benägen underskatta det
            förhållandet att denna skatt otvivelaktigt för-
          </p>
          <pb facs="riksdagen-motions-pdf/data/1943/mot_1943__fk__249/mot_1943__fk__249-003.pdf"/>
          <p xml:id="i-TfZuPJqpETCviyHGJNJXMv">
            24 Motioner i Första kammaren, nr 249.
          </p>
          <p xml:id="i-Ka4ckSYdKzKYveESENKyp8">
            anledde en betydande bildning av dolda reserver och fonderingar,
            som hind- rade en omedelbar användning av motsvarande tillgångar.
            Denna synpunkt måste enligt hans förmenande tillerkännas största
            betydelse. Påståendet, att bildandet av dolda reserver och fonderingar
            skulle hindra en ”omedelbar användning av motsvarande tillgångar”
            är emellertid uppen- barligen icke riktigt. Den omständigheten,
            att företagen vidtaga vissa bok- föringsåtgärder inverkar givetvis
            icke i och för sig i någon någon mån på deras likvida penningtillgång.
            Om bokföringsåtgärderna för aktiebolagens del föranleda reducering
            av utdelningen, uppstår ej heller någon minskning av penningtillgången
            i marknaden, allenast en ökning av bolagens köpkraft på aktieägarnas
            bekostnad. Det är endast i de fall, då i anledning av krigskon-
            junkturskatteförordningarnas bestämmelser rörande provisorisk
            påföring ett mot fonderingen svarande belopp nedsatts i riksbanken,
            som köpkraften ste- riliseras. Av sålunda under åren 1940—-1942
            nedsatta belopp innestode i riks- banken enligt därifrån lämnad
            uppgift den 28 april 1943 omkring 71 milj. kronor. Beloppet är
            icke av den storleksordning i förhållande till de tre årens sammanlagda
            nationalinkomst, att det synes i nämnvärd mån hava kunnat inverka
            å penningvärdet. I övrigt har krigskonjunkturbeskattningen icke
            genom sin egenskap att främja bildning av dolda reserver och fonde-
            ringar minskat penningtillgången i marknaden. Departementschefens
            utta- lande, att denna synpunkt enligt hans förmenande måste tillerkännas
            största bbetydelse, vittnar enligt vår mening om att han i hög
            grad överskattat krigs- konjunkturbeskattningens valutastabiliserande
            verkningar. Att krigskonjunkturbeskattningen även medför vissa
            i detta hänseende ogynnsamma verkningar lärer icke kunna bestridas.
            Departementschefen har till bemötande av vad näringsorganisationerna
            framhållit rörande denna beskattnings inverkan å investeringsviljan
            anfört, bland annat, att i detta avseende kunde konstateras en
            såtillvida onormal för- delning av investeringar för industriella
            ändamål att dessa, i den mån de ej gällde förbättringar, som med
            all sannolikhet företagits just med hänsyn till därigenom vunna
            fördelar vid beskattningen, i påfallande hög grad avsåge av kriget
            och den rådande avspärrningen framkallade behov, medan på fredsändamål
            direkt inriktade investeringar vore i motsvarande mån mindre.
            Den av departementschefen sålunda vitsordade omständigheten, att
            krigs- konjunkturbeskattningen stimulerar till sådana åtgärder,
            att uppkommande driftöverskott blir konsumerat av utgifter, vilka
            ofta eljest fått anstå, med- för en konstlad efterfrågan å varor
            och tjänster med ökad varuknapphet och stegrade priser till följd.
            Dessa verkningar av en dylik konfiskatorisk be- skattning torde
            vara ofrånkomliga. Det är förklarligt, att den skattskyldige hellre
            söker förskaffa sig eller sitt företag någon valuta för sina genom
            den bedrivna verksamheten förvärvade pengar än att erlägga praktiskt
            taget hela beloppet i skatt.
          </p>
          <pb facs="riksdagen-motions-pdf/data/1943/mot_1943__fk__249/mot_1943__fk__249-004.pdf"/>
          <p xml:id="i-CFEwgpTgNhPbVr3U2AQ1UK">
            Motioner i Första kammaren, nr 249. 25
          </p>
          <p xml:id="i-Qxt64oVXbrmrFe3SDxMfCU">
            Gentemot vad näringsorganisationerna framhållit, att krigskonjunkturbe-
            skattningen är ägnad att minska företagens intresse att genom
            rationalisering av driften öka och förbilliga produktionen, invänder
            departementschefen, att han föreställer sig att för varje driftig
            företagare strävan efter rationali- sering måste vara ett så självklart
            led i företagets driftsprogram att dess för- verkligande knappast
            kunde i högre grad påverkas av krigskonjunkturskatten. Såsom också
            näringsorganisationerna antytt skulle vid krigskonjunkturbe- skattningen
            avdrag göras för rationaliseringsvinster. Då förekomsten av så-
            dana i regel torde kunna utan större svårighet styrkas eller göras
            sannolik, borde sålunda krigskonjunkturbeskattningen snarare befordra
            än motverka en rationalisering. Departementschefen synes sålunda
            göra gällande att den risk, som otvivel- aktigt på sätt organisationerna
            framhållit förefinnes för en indragning till det allmänna av den
            genom en ifrågasatt rationaliseringsåtgärd uppkommande vinsten,
            skulle stimulera företagarna till dylika åtgärder. Om denna risk
            ge- nom krigskonjunkturbeskattningens upphävande skulle upphöra,
            komme företagarnas intresse för rationaliseringar enligt departementschefens
            mening att minskas. Att även den mest driftige företagare finner
            det gagnlöst att genom rationa- liseringar eller andra åtgärder
            öka sin vinst, om han riskerar att vinstök- ningen i sin helhet
            eller till väsentlig del blir indragen till det allmänna, torde
            dock ligga i öppen dag. Företagarna hava god kännedom om att prövnings-
            nämnderna i stor utsträckning helt heller delvis ogillat framställda
            yrkanden om undantagande från krigskonjunkturskattetaxering av
            merinkomst, som enligt den skattskyldiges utredning haft sin grund
            i rationaliseringsåtgärder. Den omständigheten, att rättelse härutinnan
            efter kortare eller längre tid till- äventyrs kan vinnas i överinstanserna,
            torde knappast minska beskattnin- gens hämmande inverkan på rationaliseringsviljan.
            I samma mån som genom- förandet av förbilligande rationaliseringsåtgärder
            underlåtes, motverkas emel- lertid strävandena att stabilisera
            eller sänka prisnivån och minska efterfrå- gan å arbetskraft.
            Beträffande krigskonjunkturskattens statsfinansiella be- tydelse
            märkes, att de provisoriskt påförda skattebeloppen sannolikt till
            al- lenast mycket ringa del kunna hänföras till verkliga statsinkomster.
            Till vä- sentlig del torde de komma att restitueras. År 1940 utgjorde
            den icke proviso- riskt debiterade krigskonjunkturskatten, efter
            avdrag för därav föranledd nedsättning i de ordinarie skatterna,
            13.03 milj. kronor. Den icke proviso- riskt debiterade krigskonjunkturskatten
            uppgick år 1941 till 25.5 milj. kro- nor och år 1942 till 16.66
            milj. kronor. Sammanlagt ha således hittills icke provisoriskt
            debiterats 55.19 milj. kronor. Härav har emellertid på grund av
            i överinstanserna beviljade nedsättningar en del restituerats,
            och mycket be- tydande ytterligare restitutioner äro säkerligen
            att vänta. Med största sanno- likhet kommer vad som efter restitutionerna
            återstår av sistnämnda belopp
          </p>
          <pb facs="riksdagen-motions-pdf/data/1943/mot_1943__fk__249/mot_1943__fk__249-005.pdf"/>
          <p xml:id="i-Dc955dksd3uHo4HEVcU1d2">
            26 Motioner i Första kammaren, nr 249.
          </p>
          <p xml:id="i-2GGTiPZQ7L9dKs4CiAG9v5">
            att understiga 50 milj. kronor, vilket framstår såsom tämligen
            ringa i för- hållande till övriga statsinkomster under ifrågavarande
            treårsperiod och än mindre i förhållande till nationalinkomsten
            under samma tidrymd. På grund av vad sålunda anförts hava vi i
            likhet med näringsorganisatio- nerna kommit till den bestämda
            uppfattningen, att penningvärdet genom re- dan beslutade valutavårdande
            åtgärder såsom priskontroll och utdelnings- begränsning i förening
            med andra ifrågasatta ingripanden, varibland främst märkas ytterligare
            åtgärder för främjande av sparviljan, bättre skyddas utan än med
            krigskonjunkturbeskattning, och att de valutavårdande synpunk-
            terna följaktligen icke med fog kunna åberopas som skäl för denna
            beskatt- nings bibehållande. Skattens borttagande skulle enligt
            vad av det ovan anförda framgår uppen- barligen innebära en stimulans
            för näringslivets olika grenar till ökad pro- duktion och strävan
            att begränsa utgifterna med omedelbar höjning av skat- teunderlaget
            till följd. Såsom departementschefen framhållit skulle det för
            näringslivet vara av största värde, om en utvidgning av den för
            fredsbehov avsedda investerings- verksamheten kunde äga rum. Han
            anför emellertid vidare, att investeringar för efterkrigstidens
            behov för närvarande i regel måste betraktas såsom i hög grad
            riskbundna och att avgörandet huruvida sådana borde företagas
            eller ej i nuvarande läge helt visst främst betingades av andra
            förhållanden än hänsyn till krigskonjunkturbeskattningen. Under
            sådana förhållanden framstår det såsom desto angelägnare, att
            företagen genom ökad möjlighet till sparande sättas i stånd att,
            då produktionsbetingelserna under efterkrigs- tiden bättre kunna
            överblickas och riskerna vid dylika investeringar där- igenom
            minskats, verkställa sådana investeringar. Särskilt för företag
            med utpräglad krigskonjunkturbetonad produktion, vilkas produktionsapparat
            ofta abnormt utvecklats, är det givetvis icke minst ur allmänna
            synpunkter av vikt att övergången till fredsproduktion underlättas.
            Just dessa företag drabbas emellertid i allmänhet hårdast av krigskonjunkturbeskattningen,
            som omöjliggör praktiskt taget allt sparande för framtida fredsinvesteringar.
            Om denna beskattning slopades, skulle den ömtåliga övergången
            från krigs- till fredsproduktion underlättas, risken för under
            övergången uppkommande arbetslöshet minskas och det statsfinansiella
            intresset således främjas. I förhållande till de inflytande skattebeloppen
            äro det allmännas kostnader för krigskonjunkturskattetaxeringen
            betydande. På grund av den arbetsbe- lastning, som genom denna
            taxering åsamkas landskontorens personal, måste granskningsarbetet
            beträffande de ordinarie taxeringarna eftersättas till förfång
            för skatteunderlaget vid dessa taxeringar. Till de direkta kost-
            naderna för krigskonjunkturskattetaxeringen bör därför läggas
            den förlust, som härigenom uppstår för det allmänna. Enligt vår
            mening måste krigskonjunkturbeskattningens upphävande an-
          </p>
          <pb facs="riksdagen-motions-pdf/data/1943/mot_1943__fk__249/mot_1943__fk__249-006.pdf"/>
          <p xml:id="i-S9Hj1xwKPr5U1NgdMvBQcp">
            Motioner i Första kammaren, nr 249. 27
          </p>
          <p xml:id="i-Y1L7oLzPeop6SVGwyVqzpK">
            tagas medföra så gynnsamma verkningar äå skatteunderlaget vid
            de ordi- narie taxeringarna, att en höjning av:statsverkets 'behållna
            skatteintäkter bleve följden. Ur statsfinansiella synpunkter böra
            därför betänkligheter icke möta mot krigskonjunkturbeskattningens
            slopande. Såsom skäl för krigskonjunkturbeskattningen har departementschefen
            emellertid ytterligare anfört, alt det synts angeläget att genom
            en särbeskatt- ning av merinkomster, som kunde antagas ha uppkommit
            såsom en följd av kriget och de därförinnan pågående, av det osäkra
            världsläget föranledda forcerade rustningarna, i någon mån utjämna
            inträdda förskjutningar i in- komstfördelningen. I 1942 års proposition
            framhåller departementschefen dock, att det icke kunde bestridas,
            att då en merinkomstbeskattning i allmän- het motiverades med
            att en viss förändring ägt rum i en rådande inkomst- fördelning,
            motiven för densamma försvagades ju längre tid som förflöte från
            den tidpunkt, då förändringen skedde. Vi hålla före, att även
            om dessa skäl av folkpsykologisk natur kunde till- erkännas en
            viss bärkraft vid tiden närmast efter krigsutbrottet, så icke
            längre är fallet. Vinster, som uppstå genom ökad produktion, kunna
            under de för närvarande rådande förhållandena icke, såsom näringsorganisatio-
            nerna framhållit, anses intaga en sådan särställning, att en extra
            beskattning därav framstår såsom befogad. På grund av den genom
            krigsförhållandena ökade arbetstillgången ha betydande befolkningsgrupper
            under de båda se- naste åren fått sina ekonomiska villkor förbättrade,
            och det torde alltmer ha ingått i det allmänna medvetandet, att
            i samhällets intresse största möjliga kvantitet av för försvar
            och folkförsörjning erforderliga varor och tjänster bör presteras.
            Den merinkomst, som genom dessa ökade prestationer kan uppstå,
            framstår icke såsom en oskälig vinst, uppkommen på grund av att
            inkomsttagaren mer eller mindre hänsynslöst utnyttjat konjunkturen,
            utan såsom en naturlig följd av näringslivets och arbetsmarknadens
            ändamåls- enliga anpassning efter det rådande lägets krav. Upphävandet
            av krigskon- junkturbeskattningen för dylik merinkomst bör därför
            så mycket mindre antagas vara ägnat att väcka missnöje, som man
            numera tämligen allmänt torde hava kommit till insikt om att varubristen
            å vissa områden haft ett påtagligt samband med risken för krigskonjunkturskatt.
            Denna uppfattning har ock kommit till tydliga uttryck vid tillfällen,
            då krigskonjunkturbeskatt- ningen mildrats för merinkomst av viss
            produktion (exempelvis bränntorv- tillverkning, fiske och i viss
            utsträckning skogsbruk). Härtill kommer medvetandet om att statsmakterna
            vidtaga effektiva åt- gärder för förhindrande av oskälig prissättning
            och beivra sådana fall, då oskäliga priser betingats. Dylika åtgärder
            i förening med ransoneringsbestäm- melser och subventioner av
            olika slag samt icke minst den hårda progres- sionen vid den ordinarie
            beskattningen utgöra tillräckliga garantier för att de bärkraftigare
            skattskyldiga icke gynnas vid fördelningen av de bördor,
          </p>
          <pb facs="riksdagen-motions-pdf/data/1943/mot_1943__fk__249/mot_1943__fk__249-007.pdf"/>
          <p xml:id="i-2yDim8qUXntJ1ScK9LDPTq">
            28 Motioner i Första kammaren, nr 249.
          </p>
          <p xml:id="i-2dDpypz8Qn8skXg8V9LX7Y">
            krisen förorsakar. För detta ändamål erfordras icke krigskonjunkturbeskatt-
            ning, och det kan enligt vår mening icke vara lämpligt med en
            skatteform, som vid tillämpningen drabbar så godtyckligt och ur
            flera synpunkter medför så ogynnsamma verkningar som krigskonjunkturskatten.
            Att denna beskattning för varje år som går kommer att framstå
            såsom alltmer godtycklig och ogrundad torde ligga i öppen dag.
            Fem år hava för- flutit från ingången av första förkrigsinkomståret,
            1937, till ingången av det beskattningsår, som skulle ligga till
            grund för krigskonjunkturskattetaxering innevarande år. Såsom
            näringsorganisationerna framhållit måste en skatte- form, enligt
            vilken till grund för skatteplikten lägges en skattskyldigs inkomst-
            förhållanden under en för så länge sedan förfluten tid och som
            bygger på presumtionen, att eventuell inkomstökning därefter har
            karaktär av krigs- vinst, för var och en, som har erfarenhet om
            det ekonomiska livets växlingar år från år samt de i hög grad
            varierande utvecklingsmöjligheterna inom de olika grenarna av
            näringslivet, framstå såsom en verklighetsfrämmande konstruktion.
            På grund av vad sålunda anförts hålla vi före, att krigskonjunkturbeskatt-
            ningens verkningar äro övervägande skadliga och att denna skatteform
            icke har någon plats att fylla i vårt skattesystem. Vi hemställa
            därför,
          </p>
          <p xml:id="i-PtMmodkKoaTFB4cCTshrev">
            att riksdagen måtte avslå Kungl. Maj:ts proposition nr 193 med
            förslag till förordning om krigskonjunkturskatt för år 1943 m.
            m. Stockholm den 4 maj 1943.
          </p>
          <p xml:id="i-6zUacBwyqavra6RLUqX74r">
            Gust. Björkman. Bernhard Nilsson. Eric Ericsson.
          </p>
          <p xml:id="i-KQyEtXaxAfztjWvcC2cbY4">
            Victor Pettersons Bokindustriaktiebolag, Stockholm 1943
          </p>
        </div>
      </div>
    </body>
  </text>
</TEI>
