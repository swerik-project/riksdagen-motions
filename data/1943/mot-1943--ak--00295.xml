<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__ak__295/mot_1943__ak__295-001.pdf"/>
      <fw xml:id="i-Mjh8LruprEarXKfMPNBxx8">
        Motioner i Andra kammaren, nr 295. 13
      </fw>
      <div type="motHeader" xml:id="i-FYwwQ6JNJ992fHZ8732abK">
        <div type="motTitle" xml:id="i-EMH6NVzSASWa7gxHtT3VWz"/>
        <div type="motSubmissionInfo" xml:id="i-HKSqrU2rwwnWB1AdE4sH3d"/>
      </div>
      <div type="motBody" xml:id="i-J4DyzUdcwDPpG2DCKRKM69">
        <div xml:id="i-YQGQqPntACuifRE7pes8h1">
          <p xml:id="i-SwjUnv61VCNTBiUymrVUzx">
            Nr 295.
          </p>
          <p xml:id="i-awBx5gwWpRNJ8Ri3JjXv4">
            Av herr Hallén m. fl., i anledning av Kungl. Maj:ts proposition,
            nr 18, med förslag till lag om vapenfria värnpliktiga, m. m.
          </p>
          <p xml:id="i-JRpbYNCnsTX7bMHtruW9n">
            Genom lagstiftning 1920 och 1925 har svenska staten medgivit
            värn- pliktiga, som hysa allvarliga samvetsbetänkligheter mot
            värnpliktstjänst- göring i vanlig ordning, att i andra former
            fullgöra sina skyldigheter mot samhället. Detta medgivande grundas
            otvivelaktigt på den uppfattningen, att i ett fritt demokratiskt
            samhälle respekten för samvetets okränkbarhet har avgörande betydelse
            ej blott för den enskilde medborgaren utan för hela samhället.
            Enligt ovannämnda lagstiftning kunde de s. k. samvetsömma värnplik-
            tiga erhålla tillstånd antingen att tjänstgöra vid krigsmakten
            utan att övas i vapnens bruk (vapenvägrare) eller att utföra civilt
            arbete för statens räk- ning (civilarbetare). Under det krigshot,
            som de senaste åren svävat över vårt land, ha statsmakterna dessvärre
            funnit sig föranlåtna att i viss mån jämka på denna »kategoriklyvning»;
            genom lagändring 1940 har bestämts, att »civilarbetare» kan åläggas
            civilt arbete även inom försvarsväsendet. Detta innebär ett steg
            tillbaka ur synpunkten av svensk medborgares sam- vetsfrihet.
            Nu föreligger på grundval av ett sakkunnigbetänkande — 1941 års
            utred- ning angående samvetsömma värnpliktiga — en kunglig proposition
            med förslag till lag om vapenfria värnpliktiga. Lagförslaget har
            utan tvivel stora förtjänster, men det inger också betänkligheter,
          </p>
          <p xml:id="i-NCcMcHLkPRgCWY1qaBuJ8s">
            I.
          </p>
          <p xml:id="i-2mVpvcntQVFPuzEY8JY98m">
            Skillnaden mellan vapenvägrare och civilarbetare har upphävts;
            det skall hädanefter få finnas endast ett slags samvetsömma, »vapenfria
            värnplik- tiga». Staten dekreterar suveränt, att endast sådana
            samvetsbetänkligheter förtjäna beaktande, vilka hänföra sig till
            vapenövning, men däremot icke sådana samvetsskäl, som rikta sig
            mot själva det militära systemet. Redan 1940 års lagändring har
            haft olyckliga verkningar, eftersom den gjort verkligt samvetsömma
            medborgare till brottslingar. Den förhoppning, som andra lagutskottets
            ordförande å utskottets vägnar uttalade i riksdagen, nämligen
            att lagändringen inte vid tillämpningen skulle leda till att män-
            niskor skulle hotas eller drabbas av »fängelsestraff därför att
            de nödgas följa sitt samvetes bud för en statlig förordning» —
            denna förhoppning har sannerligen inte infriats: statistiken visar,
            att krigsrätterna enbart un-
          </p>
          <pb facs="riksdagen-motions-pdf/data/1943/mot_1943__ak__295/mot_1943__ak__295-002.pdf"/>
          <fw xml:id="i-MV1xJNw3MfMDQzEBpi53Dc">
            14 Motioner i Andra kammaren, nr 295.
          </fw>
          <p xml:id="i-NkTRbcyPFd4nEgNzVV11Mo">
            der tiden 1 jan. 1939—31 aug. 1941 utdömt fängelsestraff eller
            straffarbete i 168 fall, därav i 35 fall upprepade gånger. Ännu
            större blir risken för bestraffning av samvetstrohet, när kategori-
            klyvningen definitivt avskaffas. Om lagtexten antages i oförändrat
            skick, bli tre fjärdedelar av de samvetsömma, vilkas samvetsbetänkligheter
            såsom civilarbetare staten själv förut godtagit såsom legitima
            (hittills 7 671), med ett penndrag överförda till kategorien vapenvägrare
            (hittills 2 628) och om deras samveten vägra att följa i denna
            brådstörtade vändning stämplade såsom asociala eller antisociala
            element och därmed ställda utanför det rättsliga skydd som lagen
            hittills garanterat dem. Departementschefen uppställer som villkor
            för befrielse från vapentjänst, att »den värnpliktige är beredd
            att i annan form än genom vapentjänst stödja samhället och dess
            försvarsmakt». Det finnes värnpliktiga, som till intet pris kunna
            förmås härtill. Men antalet sådana radikala pacifister är veterligen
            mycket ringa, varför det inte borde bereda staten några svårig-
            heter att respektera deras samveten genom att anvisa dem otvetydigt
            civila arbetsuppgifter utanför det militära försvaret. Att nu
            påkalla större hänsyn till dessa människors samveten, innebär
            detta icke, att man därmed gör sig solidarisk med den tankegång
            hos dem, som inte ens i civilt arbete kunna med gott samvete verka
            inom landets försvarsväsen. Men även dessa böra stå under samvetsfrihetens
            hägn. Departementschefen delar otvivelaktigt de sakkunnigas mening,
            att förut- sättningen för att staten skall kunna taga hänsyn till
            den enskilde medbor- garens samvete är att »den enskilde i sina
            krav på undantagsställning ej går utöver de gränser, som förnuft
            och etik uppställa; var dessa gränser gå måste med det resonemang,
            som förts, tillkomma staten och icke den en- skilde att avgöra».
            Här godtages således den uppfattningen, att den kol- lektiva statsmaktens
            organ är bättre skickat än det individuella samvetet att bestämma
            vad »förnuft och etik&gt; kräva i ett konkret läge! Men en sådan
            uppfattning låter sig svårligen förena med demokratisk »ideologi&gt;.
            Man frestas att här återgiva ett uttalande av den norska martyrkyrkan,
            vilken visserligen mött »den totala staten» i dess skarpaste utformning:
            »Det är synd mot Gud, om staten ger sig till att tyrannisera själarna
            och vill bestämma vad de skola tro, mena och känna som samvetsplikt.
            Ty om sta- ten vill tvinga och binda själarna i övertygelsesaker,
            så kommer därav intet annat än samvetsnöd, orätt och förföljelse».
            Det synes således uppenbart, att texten i $ 2 lagförslaget bör
            modifieras därhän, att vapenfri värnpliktig icke mot sitt samvete
            skall tvingas att för- rätta civilt arbete vid krigsmakten. Måhända
            kunde ett tillägg av förslagsvis följande lydelse efter andra
            stycket vara tillfyllest: »Därest den värnplik- tiges samvete
            förbjuder honom att förrätta civilt arbete vid krigsmakten, skall
            sådant arbete fullgöras utom densamma». Ett sådant tillägg skulle
          </p>
          <pb facs="riksdagen-motions-pdf/data/1943/mot_1943__ak__295/mot_1943__ak__295-003.pdf"/>
          <fw xml:id="i-Q8WoKvT4jjUhLPsV7e3kyT">
            Motioner i Andra kammaren, nr 295. 15
          </fw>
          <p xml:id="i-Vwzye25Ed94BgNHUTkiLQ5">
            ingalunda innebära ett legaliserande av individuellt godtycke.
            Alltjämt skulle det ju vara staten, som ensam avgjorde, vilka
            arbeten som kunde godtagas i stället för militärtjänst, och det
            enskilda samvetets fria val skulle vara inskränkt till det av
            de lagstadgade alternativen, som befunnes accep- tabelt. Statens
            straffrätt skulle emellertid inte träda i funktion, förrän någons
            i så fall klart asociala »samvete» hindrade honom att överhuvud
            positivt tjäna sitt land!
          </p>
          <p xml:id="i-PjfX4ZXidsYDAvGYet2vHH">
            I
          </p>
          <p xml:id="i-BtTQ7wQtXVN1fY9VPT1Pei">
            I fråga om den förlängning av tjänstgöringen, som staten kräver
            av de vapenfria värnpliktige, ha sakkunnigutredningarna såväl
            1917 som 1942 hävdat, att kompensationen för undantagsställningen
            å ena sidan bör göras | så lång, att den såvitt möjligt hindrar
            simulation, men å andra sidan så kort, att den inte kan betraktas
            som en bestraffning. Länsstyrelsen i Malmöhus län yttrar i remissuttalande
            att någon förlängning av de vapen- fria värnpliktiges tjänstgöring
            överhuvud inte behöver ifrågakomma, enär tillräckliga garantier
            mot missbruk på annat sätt kunna åvägabringas. 1941 års sakkunnige
            ha emellertid i strid mot sin egen grundprincip före- slagit,
            att kompensationen redan under fredstid skall ökas, så att alla
            vapenfria få de nuvarande civilarbetarnas tjänstetid på 120 dagar,
            ehuru- väl deras ställning realiter närmast kommer att motsvara
            vapenvägrarnas, vilka nu ha endast 90 dagars längre fredstjänstgöring
            än vanliga värn- pliktiga. Till denna ökning på 30 dagar lägger
            propositionen efter yrkande av militära chefer ytterligare 30
            dagar till den första tjänstgöringen. Me- dan de sakkunnige ifrågasatt
            en förlängning av beredskapstjänstgöringen med högst en tredjedel
            endast för sådana s. k. efteranmälda, vilkas sam- vetsbetänkligheter
            aktualiserats först vid ett krigsutbrott — då särskild misstanke
            om simulation kan synas befogad — låter departementschefen en
            förlängning med ända till en tredjedel av tiden gälla ej blott
            den grund- läggande fredstjänstgöringen utan varje ny inkallelse.
            Om vi antaga be- redskapsövningar om 180 dagar och fyra beredskapsinkallelser
            om 120 dagar vardera, skulle således en vapenfri värnpliktig enligt
            propositionen ha att tjänstgöra inalles 1480 dagar (mot 1230 enligt
            sakkunnigebetän- kandet) eller 4 hela år och 20 dagar, medan en
            vanlig värnpliktig under i övrigt analoga förhållanden skulle
            tjänstgöra endast 1110 dagar eller 3 år och 5 dagar (vilket jämfört
            med sakkunnigförslaget betyder en ökning med 250 dagar). Härigenom
            åsidosättes principen, som i varje fall de sakkunnige accepterat,
            att de vapenfria skola bli ekonomiskt likställda med övriga värn-
            pliktiga då deras tjänst i värde för staten kommer närmare den
            väpnade krigsmaktens. Och tjänstetidens förlängning får ovillkorligen
            karaktär av bestraffning. Det kan inte vara rimligt, att dessa
            upprepade kompensa- tioner beräknas efter lika hög norm, en hel
            tredjedel, som nu föreslagits vid
          </p>
          <pb facs="riksdagen-motions-pdf/data/1943/mot_1943__ak__295/mot_1943__ak__295-004.pdf"/>
          <fw xml:id="i-Lyuu4ZBJkFRbgqvSUMveN">
            16 Motioner i Andra kammaren, nr 295.
          </fw>
          <p xml:id="i-TKQKYQCZ8tPgvWv77FvyEY">
            den första grundläggande fredstjänstgöringen. Om staten inte
            anser sig kunna inskränka förlängningen till enbart denna första
            tjänstgöring, synes det skäligt att den för de fortsatta inkallelserna
            begränsas till ett definitivt fastställt tidsmått.
          </p>
          <p xml:id="i-4STE4MVFfDyLDYJYBAT8vu">
            III.
          </p>
          <p xml:id="i-NjgNeyibHvjdjy4nKzd1E2">
            De sakkunnige ha framlagt förslag om inrättande av ett centralt
            värn- pliktsråd inom försvarsdepartementet med företrädare för
            krigsmakten, prästerskapet och de frikyrkliga för att förbereda
            Kungl. Maj:ts beslut över ansökningar om vapenfri tjänst och fördelning
            av tjänstgöringsuppgifter, och arméförvaltningens sjukvårdsstyrelse
            önskar, att i det rådgivande organet skall ingå en psykiatriskt
            utbildad läkare. Departementschefen finner det »åtminstone för
            närvarande knappast nödvändigt» att skapa ett dylikt per- manent
            organ för handläggning av dessa frågor. Därmed bortfaller en viktig
            garanti för att dessa ofta svårbedömda individuella fall bli under-
            kastade en sakkunnigt ingående och rättvist enhetlig bedömning.
            Risken kommer att ökas för att samvetsömma skola åläggas arbetsuppgifter,
            som deras samveten förbjuda dem att acceptera. Lagens tillämpning
            i dessa grannlaga spörsmål av själavårdande natur kommer i så
            fall att efter den första prövningen inför en av Kungl. Maj:t
            utsedd själasörjare handhavas blott av yrkesmilitärer och till
            försvarsdepartementet knutna jurister — vilket av närliggande
            psykologiska skäl synes mindre önskvärt. En allsidig saklig omprövning
            inför en överordnad andlig instans bör ur såväl stats- nyttans
            som samvetsfrihetens synpunkt vara väl motiverad. På grund av
            vad ovan anförts hemställes,
          </p>
          <p xml:id="i-J6jie27d21vWiLvKaTJiXL">
            att riksdagen måtte besluta dels att i förslaget till Lag om
            vapenfria värnpliktige $ 2 efter andra stycket infogas ett tillägg
            av förslagsvis denna lydelse: »Därest den värn- pliktiges samvete
            förbjuder honom att förrätta civilt arbete vid krigsmakten, skall
            sådant arbete fullgöras utom den- samma, dels att den förlängning
            av tjänstgöringstiden, som samhället kräver av de vapenfria värnpliktige
            och varom förmäles i ovannämnda lagförslag 8 3, begränsas att
            gälla den grundläggande första tjänstgöringen i fredstid eller
            i varje fall begränsas till ett definitivt fastställt tidsmått,
            samt dels att fjärde och femte paragraferna i lagförslaget få
            den lydelse, som de sakkunnige föreslagit.
          </p>
          <p xml:id="i-conLSDjyUnvH5aYUBjGCo" type="date">
            Stockholm den 10 februari 1943. Harald Hallén. Carl Hoppe. Gunnar
            Sundqvist.
          </p>
          <p xml:id="i-2aa5kxAeRCPGunAVxUpuH6">
            Statens Reproduktionsanstalt, Stockholm 1943 20243
          </p>
        </div>
      </div>
    </body>
  </text>
</TEI>
