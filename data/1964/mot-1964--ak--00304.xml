<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__304/mot_1964__ak__304-001.pdf"/>
      <fw xml:id="i-Ekm9YAP8ZFjBckJy3F1QtW">
        Motioner i Andra kammaren, nr 304 år 1964 17
      </fw>
      <div type="motHeader" xml:id="i-7dMbTTpoy8tYwQET3DKCaM">
        <div type="motTitle" xml:id="i-Co5myFcujFQFD2ek7NwQpg"/>
        <div type="motSubmissionInfo" xml:id="i-XikAimwT1GZzy84qz45uSR"/>
      </div>
      <div type="motBody" xml:id="i-CtGq6EqxXjXVTWc1kVnHKk">
        <div xml:id="i-Hn4kcijfGJFJXRQx4TEfnR">
          <p xml:id="i-B75iSguSuicMK7JpFqpnCa">
            Nr 304
          </p>
          <p xml:id="i-JZYKSVbbesgMmifDWVGwZq">
            Av herrar Anners och Björkman, om förstärkning av skyddet för
            valhemligheten i samband med allmänna val.
          </p>
          <p xml:id="i-63frPgN4LonQYXiAbiC4xQ">
            Genom särskilda anordningar vid de allmänna valen har skapats
            ga- rantier för att valhemligheten skall vara så till vida bevarad,
            att ingen an- nan skall kunna iakttaga hur den enskilde väljaren
            röstar. Däremot är det ingenting som hindrar att var och en efter
            valet kan taga reda på vilka personer som röstat och vilka som
            underlåtit att göra detta. Detta samman- hänger med att den i
            och för ett val upprättade röstlängden, även sedan den vid valtillfället
            begagnats och blivit försedd med föreskrivna anteck- ningar om
            utövad rösträtt, är offentlig handling. Detta förhållande är ur
            flera synpunkter olämpligt Med stöd av av- skrifter av den avprickade
            röstlängden från föregående val inriktar sig par- tiorganisationerna
            numera på en särskild bearbetning av de s.k. »röst- skolkarna»
            för att förmå dessa att deltaga i det kommande valet. Till följd
            av den allmänna okunnigheten om hur vårt valsystem fungerar är
            det ty- värr så, att i många fall objekten för påstötningarna
            rent av får uppfatt- ningen, att inte bara röstdeltagandet utan
            också det sätt på vilket rösträt- ten utövas kan bli föremål för
            efterhandskontroll. Alltför stora växlar kan av energiska partifunktionärer
            dragas på denna okunnighet. Vidare lär det ha förekommit, att
            valförrättaren under pågående val an- sett sig skyldig att på
            begäran av röstande för denne uppge huruvida vissa nämnda personer
            utövat sin rösträtt eller icke, en åtgärd som kan ge möj- ligheter
            till mer eller mindre stötande påtryckningar under det pågående
            valet. Därtill kommer att uteblivet röstdeltagande i många fall
            icke beror bara på försummelse eller likgiltighet utan i själva
            verket är en sorts valhand- ling; den röstberättigade har exempelvis
            blivit tveksam beträffande den politik hans eget parti för, men
            är icke beredd att stödja något av de övriga. Möjligheten att
            efter ett val taga reda på vilka personer som underlåtit att rösta
            kan emellertid utsätta dessa för obehag av olika slag på arbets-
            platsen eller i den miljö, där de hör hemma, något som i en demokratisk
            samhällsordning icke kan anses tolerabelt. Fria val innebär friheten
            inte bara att rösta hur man vill utan också om man vill, och även
            denna frihet bör vara omgärdad med garantier i rimlig omfattning.
            Så är icke förhållandet i nu gällande system. Några bärande skäl
            för att den vid valförrättningen avprickade röstläng- den skall
            hållas tillgänglig för allmänheten finns icke, Dess enda funktion
          </p>
          <pb facs="riksdagen-motions-pdf/data/1964/mot_1964__ak__304/mot_1964__ak__304-002.pdf"/>
          <fw xml:id="i-VbEMqWqfwh7USMK82WyZSL">
            18 Motioner i Andra kammaren, nr 304 år 1964
          </fw>
          <p xml:id="i-RvEezYWVJbnkNBL2CqBiox">
            är att möjliggöra för valförrättarna att kontrollera dels, under
            själva val- förrättningen, att ingen röstar mer än en gång och
            dels därefter, vid sam- manräkningen, att antalet avlämnade valkuvert
            stämmer med antalet av- prickningar i längden. När det gäller
            frågan om antalet avgivna röster är det emellertid antalet avlämnade
            valkuvert som äger vitsord. Vi anser sålunda, att erforderliga
            författningsändringar bör ske för att skydda den enskilde medborgaren
            från obehörig kontroll, huruvida han vid allmänt val utövat sin
            rösträtt. Detta kan ske genom att låta de bestäm- melser som finns
            i lagen om val till riksdagen 8 83—384 samt 87 beträf- fande valsedlarna
            (dessa skola efter det sammanräkningen är avslutad i sär- skilda
            omslag, försedda med minst två närvarandes sigill, förvaras intill
            ut- gängen av den tid, för vilken valet gäller) tillämpas även
            beträffande den till valet hörande, avprickade röstlängden. Riktigare
            vore att meddela ut- trycklig föreskrift i lagen om inskränkningar
            i rätten att utbekomma all- männa handlingar. Röstlängd, vilken
            begagnats vid valförrättning och för- setts med anteckningar vid
            namnet å varje röstberättigad som utövat sin rösträtt, skulle
            således icke till annan utlämnas, såvida icke, med hänsyn till
            det ändamål för vilket utlämnande åstundas och omständigheterna
            i övrigt, trygghet kan anses vara för handen att den ej kommer
            att missbru- kas genom att för annan yppa huruvida viss person
            utövat rösträtt eller icke. Eventuellt föreliggande behov av tillgång
            till längden i och för ve- tenskaplig eller statistisk bearbetning
            skulle således mycket väl kunna beaktas. Vid utlämnandet bör i
            så fall erforderliga förbehåll göras. Utredningen om de lagändringar
            som kan befinnas nödvändiga för att till- godose det syfte som
            avses i denna motion torde vara av den karaktären, att den kan
            göras av expertis som står till förfogande i Kungl. Maj:ts kansli.
            Under åberopande av vad sålunda anförts får vi hemställa, att
            riksdagen i skrivelse till Kungl. Maj:t måtte anhålla om skyndsam
            utredning och förslag till ytterligare förstärk- ning av skyddet
            för valhemligheten i samband med de all- männa valen,
          </p>
          <p xml:id="i-NBex7UQpFA4eiUFbBB53qv" type="date">
            Stockholm den 24 januari 1964
          </p>
          <p xml:id="i-7izPQUo9wgpr7GhgTmHwRe">
            Erik Anners Folke Björkman
          </p>
        </div>
      </div>
    </body>
  </text>
</TEI>
