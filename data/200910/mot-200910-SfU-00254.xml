<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00254">
  <teiHeader>
    <fileDesc>
      <titleStmt>
        <title>Fri rörlighet i EU för turkiska medborgare</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fri rörlighet i EU för turkiska medborgare</title>
          <idno type="rdwebb">GX02Sf254</idno>
          <rs type="number">Sf254</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf254/text</ref>
          <ref type="dokument_url_html">http://data.riksdagen.se/dokument/GX02Sf254</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf254</ref>
          <ref type="doc">http://data.riksdagen.se/fil/9F16F655-819D-4D92-B1FD-B153597B131C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WZTyMnca3uyAACgZiEieEk" type="signed"/>
        <correspContext corresp="i-WZTyMnca3uyAACgZiEieEk">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-PPtpTU7erj7n8C4rdQihuK"/>
        </correspContext>
        <correspAction xml:id="i-K3Zy5rdGLKiay3D4FyMj5x" type="numbering">
          <date when="2009-10-05"/>
        </correspAction>
        <correspAction xml:id="i-WjVPeT1QpsJL8pFNYk2Zdr" type="submission">
          <date when="2009-10-01"/>
        </correspAction>
        <correspAction xml:id="i-EpjT6zMSosy71jpDRc2AEk" type="transfer">
          <date when="2009-10-01"/>
        </correspAction>
        <correspAction xml:id="i-5cbn9VmNMrYiYLd3VNmyE5" type="assigned"/>
        <correspContext corresp="i-5cbn9VmNMrYiYLd3VNmyE5">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-K6PRDqAGewrb1dCDXbamvc" type="motBody">
        <div xml:id="i-MstjQuStp5EmPBN2ZXGByF" type="motProposal" subtype="förslag">
          <head xml:id="i-7cWyaFakzNCeEePDz1gWyU">
            Förslag till riksdagsbeslut
          </head>
          <p xml:id="i-W2SXjqk6fZKjDAj9nbryFt">
            Riksdagen tillkännager för regeringen som sin mening vad som
            anförs i motionen om uppehållsrätt för turkiska medborgare.
          </p>
        </div>
        <div xml:id="i-QiuZBdNZjM2FA472TDTbDg" type="motContent">
          <head xml:id="i-JscJq2MbsBT3eYrSKAwPMn" type="h1">
            Motivering
          </head>
          <p xml:id="i-TEtFGZywESjbcFVR7S6Un8">
            I september 2009 utkom den andra rapporten av den oberoende kommissionen
            om Turkiet ledd av Martti Ahtisaari. Rapporten beskriver läget
            i EU-förhandlingarna och vad som kan bli resultatet om vissa av
            EU:s medlemsländer lyckas stoppa Turkiets medlemskap. Efter att
            först enhälligt ha beviljat Turkiet status som kandidatland har
            några medlemsländer nu hittat på allehanda anledningar till att
            Turkiet inte ska kunna bli medlem. Den entusiasm och det stöd
            som fanns i Turkiet för ett medlemskap har svalnat betydligt.
            Människor upplever att EU-länderna inte vill ha dem med.
          </p>
          <p xml:id="i-Ug51bpMfx5rQuuefmdvL6q">
            I år är det 50 år sedan Turkiet sökte medlemskap i den dåvarande
            Europeiska gemenskapen och 2004 kom Turkiet långt om länge i fråga
            för medlemsförhandlingar. Stora krav har ställts på Turkiet att
            genomföra reformer för att anpassa landet till den gemensamma
            lagstiftningen. Turkiet har genomfört en stor del men mycket återstår.
          </p>
          <p xml:id="i-2mPXL4PugQ2mnmscd374T3">
            Miljöpartiet ställer sig, precis som övriga partier i Sveriges
            riksdag, positivt till ett turkiskt medlemskap i EU. Vi menar
            att samma krav ska ställas på alla länder som ansöker om medlemskap:
            Ingen ska särbehandlas. De mänskliga rättigheterna ska respekteras.
            Nationella minoriteter ska respekteras och garanteras sina kulturella
            rättigheter. Det ska finnas ett regelverk som ger människor rätt
            och möjlighet att utkräva sina rättigheter och staten ska skydda
            sina medborgare mot övergrepp.
          </p>
          <p xml:id="i-WCKQQA78ThFLbm2MKmhYm">
            Både när det gäller respekten för de mänskliga rättigheterna
            och minoriteternas rättigheter har Turkiet under åren uppvisat
            stora brister, såväl mot t.ex. journalister som gentemot minoriteter
            av olika slag. Turkiet har också attackerat sitt grannland Irak
            i jakt på PKK istället för att genom polissamarbete staterna emellan
            lösa problemet med attackerna mot Turkiet från motståndsgrupperna
            i norra Irak. Det är naturligtvis inte acceptabelt.
          </p>
          <p xml:id="i-JCD1jxt4aFheMtFWKizoPq">
            I dag pågår dock en dialog mellan det regerande AKP-partiet och
            det kurdiska DTP. Små steg mot en ökad acceptans av kurdernas
            rättigheter har tagits och även PKK talar om en fredlig och demokratisk
            lösning på konflikten. Regeringen har också närmat sig Armenien,
            vilket kan innebära en uppmjukning av även den konfliktfyllda
            relationen.
          </p>
          <p xml:id="i-JbBD38vrJM5khPMtibWCNn">
            Många är de turkar och kurder som under åren kommit till Sverige
            för att söka asyl här i landet. Vissa asylsökande finns här fortfarande
            men de beviljas sällan eller aldrig asyl. En del lever hellre
            gömda än beger sig tillbaka till hemlandet vid ett avslag. Att
            så sker när det gäller en stat som i teorin är ett s.k. säkert
            land har naturligtvis en orsak. För den som inte har politiska
            problem eller fruktar förföljelse av andra skäl är det inte några
            problem att resa till Turkiet för att söka arbetstillstånd i Sverige
            och sen komma tillbaka. Eftersom den turkiska gruppen är väletablerad
            i det svenska samhället sedan många år tillbaka är det förmodligen
            inte heller så svårt att skaffa arbete här, vilket då kan ge rätt
            till arbetstillstånd.
          </p>
          <p xml:id="i-8GjxXi1nYUhaMdwuP9wiv2">
            Snarare är det så att de som hellre lever gömda här vet att de
            kommer att fängslas med grund i t.ex. tidigare långa och inhumana
            fängelsedomar, som ännu inte avtjänats i sin helhet, för brott
            som att ha uttryckt något ofördelaktigt om staten. Andra litar
            inte på att staten klarar av att skydda dem mot t.ex. lokala myndighetspersoner.
            Dessa personer kan inte resa tillbaka till Turkiet utan att riskera
            sina liv eller sin frihet.
          </p>
          <p xml:id="i-TLKiQMQJ1xQJSbAU75xuUm">
            De flesta turkiska invandrare har kommit som arbetskraftsinvandrare.
            I Sverige är de en mycket stor grupp sedan många år tillbaka,
            i Tyskland likaså. Att de turkiska invandrarna är många tas nu
            av vissa länder till intäkt för att försöka stoppa Turkiets medlemskap.
            Resonemangen är ungefär desamma som under diskussionen om befarad
            social turism då flera östländer gick med i EU, och vissa befarade
            att vi skulle översvämmas av EU-medborgare. Men så blev det naturligtvis
            inte. Snarare är det så att svenskarna gärna flyttar till andra
            medlemsländer för att studera eller jobba.
          </p>
          <p xml:id="i-CLZ7HxFiQshocUAcPGGgzu">
            Den fria rörligheten i EU för personer innebär att man har rätt
            att resa till ett annat EU-land för att söka jobb. Kan man försörja
            sig får man stanna. Det kallas uppehållsrätt till skillnad mot
            uppehållstillstånd, som EU-medborgare kan söka först efter 5 år.
            En EU/EES-medborgare som är arbetstagare, egen företagare, tillhandahållare
            eller mottagare av tjänster, studerande eller som har tillräckliga
            medel för sin försörjning har uppehållsrätt i Sverige. Med uppehållsrätt
            menas enligt Migrationsverket att en EU/EES-medborgare och hans
            eller hennes familjemedlemmar får vistas i Sverige mer än tre
            månader utan uppehållstillstånd. En person som har uppehållsrätt
            ska registrera sig hos Migrationsverket senast tre månader efter
            inresan. Rätt att arbeta har man från dag ett.
          </p>
          <p xml:id="i-YadZJfqfXNhzDyXN4obTDy">
            Turkiet är ett land i förändring och ett land med en befolkning
            som är väl integrerad i Europa alltsedan östromerska rikets dagar.
            Vi har levt sida vid sida i över tusen år. I ett läge då EU-länderna
            har en allt större andel äldre i befolkningen och färre personer
            i arbetsför ålder är det enbart positivt att många turkiska medborgare
            vill flytta till EU. Man borde underlätta en ökad rörlighet för
            personer mellan EU-länderna och Turkiet genom att t.ex. ge turkiska
            medborgare, samt turkcyprioter, samma möjlighet att få uppehållsrätt
            i EU-länderna som medborgarna i EU/EES. Regeringen bör lyfta fram
            denna fråga och föreslå att den utreds av EU-kommissionen.
          </p>
        </div>
        <div xml:id="i-Ehf4aCPN8eYtSBEcxFysyQ" type="signatureBlock">
          <list xml:id="i-NkviUVTU6oqX62fKq4U9Ba">
            <item xml:id="i-7kYNvcrqU3vJwSB4mmXqex" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
            <item xml:id="i-9SsVp5BYFuBUZijjxTaLsF" who="i-Q6UywURdDfH4kXfTm7hwEb" type="signature">
              Max Andersson (mp)
            </item>
            <item xml:id="i-LwMBM2C4BqYN1x1D5RLSji" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
            <item xml:id="i-5JYBpts7QrbaoDn6DSpmTp" who="i-PPtpTU7erj7n8C4rdQihuK" type="signature">
              Lage Rahm (mp)
            </item>
          </list>
        </div>
      </div>
    </body>
  </text>
</TEI>
