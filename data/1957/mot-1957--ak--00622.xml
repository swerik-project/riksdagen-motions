<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00622">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__622/mot_1957__ak__622-001.pdf"/>
      <fw xml:id="i-VWf1emhNUH1YEgUZEs2aiw">
        Motioner i Andra kammaren, nr 622 år 1957 7
      </fw>
      <div xml:id="i-9Qrc9oGZJnzW48ofLdX2jN" type="motHeader">
        <div xml:id="i-8ooFiEWih77uSheCmgUmFP" type="motTitle"/>
        <div xml:id="i-55NuQt3BErrAqsNEC68jY3" type="motSubmissionInfo"/>
      </div>
      <div xml:id="i-36Lkd2LT35UDqByqG7PWYD" type="motBody">
        <div xml:id="i-BGZNcpzfc4tPS2mMeu5iKv">
          <p xml:id="i-2DZrQYfNTJGvxQWBiTk9FT">
            Nr 622
          </p>
          <p xml:id="i-2osENvN8mnfjFnCLALhQ3h">
            Av herrar Karlsson i Stuvsta och Johansson i Stockholm, i anled-
            ning av Kungl. Maj:ts proposition, nr 124, angående un- derstöd
            åt båttrafiken i Stockholms skärgård.
          </p>
          <p xml:id="i-Tr2wrKytQ9kyrKgJBSDxy6">
            I proposition nr 124 har Kungl. Maj:t hemställt att riksdagen
            måtte anvisa 250 000 kronor för nästkommande budgetår till Understöd
            åt båttrafiken i Stockholms skärgård. Samtidigt har Kungl. Maj:t
            hemställt om bemyndigande att få träffa erforderliga åtgärder
            för att upprätthålla denna trafik under näst- kommande seglationsår,
            räknat från 1 oktober i år. Av handelsministerns moti- vering
            för förslaget framgår, att bemyndigandet avses innebära fullmakt
            för Kungl. Maj:t att bestämma om de former, i vilka skärgårdskommunikationerna
            skall ordnas efter den 1 oktober, varvid endast en möjlighet närmare
            angivits, nämligen förnyad uppgörelse med Waxholmsbolaget. Trafikförhållandena
            i Stockholms skärgård har en väsentlig betydelse för en stor grupp
            medborgare. En mindre del av denna grupp utgöres av den bofasta
            skärgårdsbefolkningen inom området. Ansvaret för tillfredsställande
            kommuni- kationer med fastlandet för denna befolkning, såväl vinter
            som sommar, måste åvila statsmakterna sedan det privata initiativet,
            som denna uppgift hittills varit förbehållen, fullständigt misslyckats.
            Ansvaret för skärgårdskommunika- tionerna i denna del erkännes
            också av statsmakterna, och i propositionen redo- visas de belopp
            som för detta ändamål utgått av statsmedel under en tioårs- period.
            En annan och större del av den befolkning, som är intresserad
            av trafikför- hållandena i Stockholms skärgård, är de arbetare
            och tjänstemän med familjer inom Stor-Stockholmsområdet, för vilka
            rekreationsmöjligheterna i skärgården, särskilt sommartid, är
            en väsentlig tillgång. Att tillfredsställa denna befolknings kommunikationsbehov
            kan ur vissa synpunkter anses vara en kommunal uppgift för Stockholms
            stad och kringliggande kommuner, vilka också påtagit sig ett visst
            ansvar för skärgådstrafiken, varvid Stockholms stad och Stockholms
            läns landsting (som företrädare för förortskommunerna) satsat
            belopp av i huvud- sak samma storleksordning som staten. Upprätthållandet
            av trafiken i Stockholms skärgård är — och har framför allt i
            praktiken blivit — en både statlig och kommunal uppgift. Staten
            liksom veder- börande kommuner är också uppenbarligen klara över
            och införstådd med nöd- vändigheten av en fortsatt stats-kommunal
            samverkan för upprätthållande av denna trafik. Det är för övrigt
            klart att trafiken i fråga, antingen ur praktiska eller ekonomiska
            synpunkter, bör delas i två delar — en för den bofasta skär- gårdsbefolkningen
            och en för befolkningen inom Stor-Stockholm. En sådan uppdelning
            motsvaras givetvis inte heller av indelningen i vinter- och sommar-
          </p>
          <pb facs="riksdagen-motions-pdf/data/1957/mot_1957__ak__622/mot_1957__ak__622-002.pdf"/>
          <fw xml:id="i-CzvaooUysJRKKJA9BSYqr6">
            8 Motioner i Andra kammaren, nr 622 år 1957
          </fw>
          <p xml:id="i-JM5WR9BEhSBAGhFkK6dpZT">
            trafik. Betydande fritidsintressen är knutna till skärgården
            även under vinter- halvåret (höst och vår), och skärgårdsbefolkningen
            använder sig av kollektiva trafikmedel även under sommaren. Det
            är för övrigt rimligt att överskottet på sommartrafiken användes
            för upprätthållande av rimliga trafikförhållanden även vintertid.
            Därest det allmänna helt skulle överta och svara för trafiken
            i Stockholms skärgård vore ur ovan anförda synpunkter och på grund
            av faktiskt uppkomna förhållanden ett stats-kommunalt trafikföretag
            en naturlig lösning. En sådan förordades också i den motion, som
            väcktes vid höstriksdagen 1956 (1I1:836) i anledning av Kungl.
            Maj:ts proposition med begäran om tilläggssubvention till Waxholmsbolaget
            jämte bemyndigande om att uppta förhandlingar med övriga subventionspartner
            angående trafikens framtida ordnande. Motionens förslag blev så
            till vida föremål för ett positivt uttalande av vederbörande riksdagsut-
            skott, som detta förutsatte att jämväl ett sådant alternativ kunde
            komma att bli föremål för prövning vid de kommande förhandlingarna
            mellan representanter för staten, Stockholms stad och Stockholms
            läns landsting angående trafikens ordnande efter den 1 oktober
            1957. För ett samhälleligt övertagande av trafiken i Stockholms
            skärgård talar flera synnerligen vägande skäl. Det kan sålunda
            inte anses lämpligt att ett privat företag handhar en trafik,
            som i fråga om betydande belopp reguljärt finansie- ras av allmänna
            medel. Uppenbart är också att huvudorsaken till Waxholms- bolagets
            underskott och därmed behovet av subventioner från det allmänna
            är, att bolaget, bland annat i förlitande på samhälleliga subventioner,
            i huvudsak helt underlåtit att rationalisera trafikdriften genom
            anskaffandet av modernt och till förhållandena anpassat tonnage
            med billigare driftkostnader, ett för- hållande som i viss mån
            också bestyrks av uppgifter i förenämnda proposition till höstriksdagen.
            Typiskt är i detta sammanhang det förslag, som enligt före- liggande
            proposition ställts av bolagets representanter under pågående
            förhand- lingar, nämligen att bolaget skulle svara för trafiken
            enligt löpande räkning med förskottsbidrag och avräkning efter
            varje tilländalupet trafikår. Ett fort- sättande av den hittillsvarande
            subventionspolitiken kommer att förhindra varje teknisk förnyelse
            och rationalisering inom trafiken i fråga, göra den allt mindre
            och mindre lönande och samtidigt alltmer otillfredsställande ur
            trafikanternas synpunkt. Vi betvivlar även att engagerandet med
            subventioners hjälp av andra privata trafikföretag i stället för
            Waxholmsbolaget skulle medföra några väsent- ligt ändrade förhållanden
            härvidlag. Enligt 1952 års av statsmakterna godkända plan skulle
            trafiken i Stockholms skärgård ordnas genom kombinerade land-
            och sjötransporter, varvid sjötranspor- ternas längd skulle begränsas
            genom färj- och passbåtstrafik från centrala punk- ter på fastlandet.
            Tyvärr saknas i föreliggande proposition en redovisning för hur
            denna plan hittills genomförts liksom perspektivet i fråga om
            dess fortsatta förverkligande. Det står emellertid klart att även
            efter fullföljandet av denna
          </p>
          <pb facs="riksdagen-motions-pdf/data/1957/mot_1957__ak__622/mot_1957__ak__622-003.pdf"/>
          <fw xml:id="i-Y16HmajBK5AiXvggNqiakR">
            Motioner i Andra kammaren, nr 622 år 1957 9
          </fw>
          <p xml:id="i-HKV2r3PquhgF8b2gfveLhi">
            plan kommer behov att föreligga även av annan båttrafik, särskilt
            under sommar- halvåret. För att trafiken i Stockholms skärgård
            borde handhavas av ett statskommu- nalt företag talar vad som
            ovan anförts ävensom det förhållandet, att härige- nom det bästa
            samarbetet skulle kunna åstadkommas med trafikföretagen till lands,
            som i allmänhet är statligt och kommunalt ägda. Ingenting talar
            enligt vår mening för att detta behövde bli ett deficitföretag.
            : Mot ett uppskov med det definitiva avgörandet i fråga om det
            framtida ord- nandet av trafikförhållandena i Stockholms skärgård
            talar såväl den sedan länge rådande kaotiska situationen som ekonomiska
            skäl liksom hänsyn till ett i verkligheten mycket stort antal
            trafikanter. Med hänsyn till såväl skärgårds- befolkningens berättigade
            krav som, och inte minst, en miljonbefolknings fri- tidsintressen
            måste de nuvarande trafikförhållandena i huvudstadens stora och
            vackra skärgård anses vara under all kritik. En fullkomlig nydaning
            liksom en samhällelig insats härvidlag synes oss ofrånkomlig.
            Med hänvisning till vad som ovan anförts hemställer vi, att riksdagen
            måtte besluta att i skrivelse till Kungl. Maj:t som sin mening
            ge till känna de synpunkter på trafikens fram- tida ordnande i
            Stockholms skärgård som i motionen anförts.
          </p>
          <p xml:id="i-QLscALz398SWLhZ5TiEHgh" type="date">
            Stockholm den 9 april 1957
          </p>
          <p xml:id="i-HbG5fFAAKywAjTE39GYpfE" type="signatureBlock">
            Erik Karlsson Gustar Johansson
          </p>
        </div>
      </div>
    </body>
  </text>
</TEI>
