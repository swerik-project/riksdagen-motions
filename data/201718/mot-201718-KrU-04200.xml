<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-04200">
  <teiHeader>
    <fileDesc>
      <titleStmt>
        <title>med anledning av prop. 2017/18:261 Långsiktig finansiering och stärkt oberoende för public service</title>
        <author corresp="i-UbgZDZPBynu5dutQ3jCsDn">av Christina Örnebjär m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4200 av Christina Örnebjär m.fl. (L)</title>
          <idno type="rdwebb">H5024200</idno>
          <rs type="number">4200</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5024200/text</ref>
          <ref type="dokument_url_html">http://data.riksdagen.se/dokument/H5024200</ref>
          <ref type="dokumentstatus_url_xml">http://data.riksdagen.se/dokumentstatus/H5024200</ref>
          <ref type="docx">http://data.riksdagen.se/fil/19C346FE-00FD-4D97-B9C7-145D028AAE5A</ref>
          <ref type="pdf">http://data.riksdagen.se/fil/0301537F-8360-427F-8EE7-A727F6C15924</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UbgZDZPBynu5dutQ3jCsDn</idno>
            <name>Christina Örnebjär</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-CfJMxinvHMvhwuVE71Z2U3" type="basedOn"/>
        <correspContext corresp="i-CfJMxinvHMvhwuVE71Z2U3">
          <ref>Proposition 2017/18:261</ref>
        </correspContext>
        <correspAction xml:id="i-AvsYiq1SG8FFx4edQQoTs5" type="signed"/>
        <correspContext corresp="i-AvsYiq1SG8FFx4edQQoTs5">
          <note type="signatory" corresp="i-UbgZDZPBynu5dutQ3jCsDn"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-7XkfFK9pMMQRiwNVmfa9Fp" type="submitted">
          <date when="2018-06-13"/>
          <time when="16:33:57"/>
        </correspAction>
        <correspAction xml:id="i-Wjv4STB3HgJP8tBEtt9NFP" type="dismissed">
          <date when="2018-06-14"/>
        </correspAction>
        <correspAction xml:id="i-HvqS5Yw4RGsPJrnVBoBmYU" type="reviewed">
          <date when="2018-06-14"/>
          <time when="11:37:37"/>
        </correspAction>
        <correspAction xml:id="i-HwzyS4NheFWbbKSGZUdBAV" type="referred">
          <date when="2018-06-15"/>
        </correspAction>
        <correspAction xml:id="i-EmapGLwtZK9z1rKy14hCGL" type="assigned">
          <date when="2018-11-14"/>
          <time when="16:33:18"/>
        </correspAction>
        <correspContext corresp="i-EmapGLwtZK9z1rKy14hCGL">
          <ref type="assignedTo">Kulturutskottet</ref>
        </correspContext>
        <correspAction xml:id="i-Pg8AvGJdmL4kM8vh9bUMWL" type="behandlas_i"/>
        <correspContext corresp="i-Pg8AvGJdmL4kM8vh9bUMWL">
          <ref type="uppgift">2018/19:KrU2</ref>
          <ref type="ref_dok_id">H601KrU2</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU2</ref>
          <ref type="ref_dok_titel">Långsiktig finansiering och stärkt oberoende för public service</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VpCHGRJg8gCrzBcfY5Tg8L" type="motHeader">
        <div xml:id="i-Trc68guzjDfNCaBu5WR3cM" type="motTitle">
          Motion till riksdagen 2017/18:4200 av Christina Örnebjär m.fl.
          (L) med anledning av prop. 2017/18:261 Långsiktig finansiering
          och stärkt oberoende för public service
        </div>
      </div>
      <div xml:id="i-6c6uSWXa5YdGYEeVvniVr4" type="motBody">
        <div xml:id="i-9Mi5gKVDf8279mfEXXjfj2" type="motProposal" subtype="förslag">
          <head xml:id="i-DgYQSg8bykAGSXrtHMGfmZ">
            Förslag till riksdagsbeslut
          </head>
          <list xml:id="i-L1z6rwdwmih7Pb49nL18Q1" style="ol">
            <item xml:id="i-7Z9oXWbKtnGSpxF9foBrHj">
              Riksdagen godkänner regeringens förslag till lag om ändring i
              radio- och tv-lagen (2010:696) med de ändringar som följer av
              vad som beskrivs i motionen om att de sändningstillstånd som utfärdas
              närmast efter ikraftträdandet för Sveriges Radio, Sveriges Television
              och Utbildningsradion ska gälla i sex år och att de nya bestämmelserna
              om åttaåriga sändningstillstånd ska tillämpas första gången för
              tillstånd som gäller fr.o.m. den 1 januari 2026.
            </item>
            <item xml:id="i-Ngzu1tZVsCjKM5hRaWbNqQ">
              Riksdagen beslutar att den nya lagen om finansiering av radio
              och tv i allmänhetens tjänst från 9 § och framåt, med tillhörande
              övergångsbestämmelser, får den lydelse som framgår av motionen.
            </item>
          </list>
        </div>
        <div xml:id="i-6xyZsDnRsoHJKEPgTK6oSz" type="motContent">
          <head xml:id="i-GTtsNs6RnkGYCzLM9rAucF" type="h1">
            Motivering
          </head>
          <p xml:id="i-TvyDGSH4febSpzLJczjpnQ">
            Betydelsen av public service har ökat. I ett alltmer polariserat
            samhällsklimat är det helt centralt för demokratin att det finns
            medier som står för opartiskhet och saklighet. Det är väsentligt
            att public service-företagen kan nå ut till medborgarna också
            när distributionsplattformarna för medier förändras och färre
            läser tidningar och följer tablå-tv. Utvecklingen i Ungern och
            Polen visar hur kontroll över public service varit ett primärt
            mål för auktoritära regeringar när de blivit valda, och de har
            snabbt kunnat skaffa sig kontroll. Därför behövs höjda trösklar
            för politikens möjligheter att påverka. En del i detta är en långsiktig
            finansiering. Den demokratiska betydelsen av ett fristående och
            kvalitetsinriktat public service är ett viktigt skäl till att
            finansieringen ska komma från hela befolkningen.
          </p>
          <p xml:id="i-TSnKcJXaG1TSqyvGsQqjqr">
            Vi välkomnar därför att tv-licensen nu ersätts med en teknikneutral
            public service-avgift som betalas av alla som är myndiga och har
            en tillräckligt hög inkomst. För de flesta (som tidigare betalat
            tv-licens) innebär den nu föreslagna modellen en lägre kostnad
            än i dag. Hushåll med flera vuxna och höga inkomster får betala
            lite mer. Utredningens förslag påminner mycket om det Liberalerna
            själva föreslagit redan tidigare.
          </p>
          <p xml:id="i-X1DPLdSCgav5y3LvPDaGnP">
            Oberoendet stärks också av att tillståndsperiodernas längd nu
            ska regleras i lag. En nyckfull regering ska inte ensam kunna
            avgöra att det är dags att ändra förutsättningarna för public
            service. Perioderna ska vara relativt långa, för att ge public
            service-företagen oberoende och stabila villkor. Utredningen föreslog
            att tillståndsperioderna för public service-bolagen ska vara åtta
            år, och att de ska påbörjas i januari samma år som det hålls ordinarie
            riksdagsval, för att undvika att en nytillträdd regering snabbt
            kan ändra uppdrag och medelstilldelning. Den första tillståndsperioden
            föreslogs dock vara sex år, för att komma i fas med riksdagens
            mandatperioder.
          </p>
          <p xml:id="i-EXoy3bhcKNAGxToD2VNY6F">
            Regeringen har dock frångått detta, och föreslår i stället en
            första tillståndsperiod på tio år, som inleds 2020 (eftersom nuvarande
            tillståndsperiod löper ut 2019). Det nya regelverket skulle alltså
            inte träda i kraft fullt ut förrän 2030. Vi menar att det är en
            alltför lång tid i ett medielandskap i kraftig förändring. Utredningens
            förslag om en första tillståndsperiod 2020–2026 för att sedan
            övergå till åttaåriga perioder är mer välavvägt.
          </p>
          <p xml:id="i-Hfxwi9Jjs8i8rtfP7Gt1XB">
            Utredningen föreslog också att det ska regleras i lag hur utbetalningar
            av avgiftsmedel till public service-företagen ska ske. Syftet
            är även här att höja tröskeln för att regeringen styr public service.
            Regeringen har frångått detta, och vill i stället att detta styrs
            av regeringen ensam i förordning. Det är förvisso vad som är brukligt
            när det handlar om reglering av tämligen teknisk och detaljerad
            natur, men vi menar att det väger tyngre att garantera public
            service-mediernas oberoende. Den nya lagen om finansiering av
            radio och tv i allmänhetens tjänst bör därför fr.o.m. 9 § ha den
            lydelse som föreslås i utredningen, dvs.:
          </p>
          <p xml:id="i-CDUkiGH1SRaTigpqmCV5Cu">
            9 § Skatteverket ska varje månad föra över preliminära avgiftsmedel
            till public service-kontot. De preliminära avgiftsmedlen ska motsvara
            en tolftedel av de preliminära avgifter som beräknas i andra stycket.
            De preliminära avgifterna beräknas genom att ta storleken av de
            public service-avgifter som bestämts i Skatteverkets beslut om
            slutlig skatt enligt 56 kap. 6 § skatteförfarandelagen (2011:1244)
            året före beskattningsåret uppräknat med den procentuella förändringen
            av inkomstbasbeloppet mellan andra året före beskattningsåret
            och beskattningsåret.
          </p>
          <p xml:id="i-CGK7mPzKJvbhKEdobnALES">
            10 § Om beloppet för de preliminära avgiftsmedel som ska föras
            över inte är uträknat vid överföringstillfällena i januari och
            februari, ska samma belopp som fördes över i december föregående
            år föras över. Om något av de belopp som fördes över i januari
            och februari inte motsvarar de belopp som skulle ha förts över
            ska beloppet för mars månad jämkas.
          </p>
          <p xml:id="i-Tp7fPeu7AkEzzfE3vrsh5S">
            11 § En avräkning av de preliminära avgiftsmedlen ska göras mot
            de avgiftsmedel som Skatteverket faktiskt har fått in året efter
            det år då de preliminära avgiftsmedlen fördes över. En slutlig
            reglering av preliminära avgiftsmedel mot de slutliga avgifterna
            ska göras senast i mars andra året efter det år då de preliminära
            avgiftsmedlen fördes över.
          </p>
          <head xml:id="i-WuToDJG3ZqGgi7Y9utHZon" type="h3">
            Förvaltning av avgiftsmedel
          </head>
          <p xml:id="i-Gf3YaTccqcLBHXYg2vFVhk">
            12 § Kammarkollegiet ska ansvara för förvaltningen av de avgiftsmedel
            som Skatteverket för över till public service-kontot.
          </p>
          <head xml:id="i-2sLcamP8yPZhvowti7wRDS" type="h3">
            Utbetalning av avgiftsmedel till public service-verksamheten
          </head>
          <p xml:id="i-LxjhjyygntYKb6wngi78G">
            13 § Kammarkollegiet ska ansvara för utbetalning av avgiftsmedlen
            i enlighet med riksdagens beslut enligt 2 §.
          </p>
          <head xml:id="i-TGUjHCuApTu64Ht5p4zHo8" type="h3">
            Redovisning och prognoser för public service-kontot
          </head>
          <p xml:id="i-9vC39s8cz15JoeTK64o5Ka">
            14 § Kammarkollegiet ska årligen lämna en förvaltningsberättelse
            för public service-kontot och redovisa en bedömning av kontots
            intäktsutveckling på kort och lång sikt.
          </p>
          <head xml:id="i-B7GSyg9mmcvxZugRcWAjk4" type="h3">
            Övergångsbestämmelser
          </head>
          <p xml:id="i-Mi7iZ28u7FK7ZDbB3dKwBD">
            […]
          </p>
          <p xml:id="i-6uoA6s3EFrCQ2tXhDee6fz">
            4. Det som i den upphävda lagen anges om Radiotjänst i Kiruna
            AB ska efter den 31 december 2019 i stället gälla för Kammarkollegiet.
            Ärenden som inte har slutbehandlats den 31 december 2019 ska överlämnas
            till Kammarkollegiet.
          </p>
          <p xml:id="i-H44AESzE379zSRC3pLAaU9">
            5. För beskattningsåren 2019 och 2020 ska vid tillämpningen av
            9 § andra stycket, de preliminära avgifterna beräknas så att de
            motsvarar 1 procent av de sammanlagda beskattningsbara förvärvsinkomster
            som beslutats enligt 56 kap. 2 § skatteförfarande­lagen (2011:1244)
            och som fastställts och begränsats enligt bestämmelserna i 3 och
            4 §§.
          </p>
        </div>
        <div xml:id="i-B51Kt3fSEEq1hSDLVkimzK" type="motSignatures">
          <list xml:id="i-583o9Z7mLoJfhWzr3H6oC4">
            <item xml:id="i-7bMPHQ7uKoB59fhZ3eQSvf">
              Christina Örnebjär (L)
            </item>
            <item xml:id="i-PrNbe3RRvgB5jEpiV4MsZv">
              Bengt Eliasson (L)
            </item>
            <item xml:id="i-MZqVax4WZwuRPd6nGVS8g1">
              Christer Nylander (L)
            </item>
            <item xml:id="i-LRt6Gx7PRuHYXvnVPoXz5q">
              Tina Acketoft (L)
            </item>
            <item xml:id="i-JnZ2jVD7rsGs4LMcKpQv1u">
              Emma Carlsson Löfdahl (L)
            </item>
            <item xml:id="i-A6eG3Eu8Di4SUTVkG2yE19">
              Mats Persson (L)
            </item>
            <item xml:id="i-3U2f6SqxK5833xktGRaz93">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
