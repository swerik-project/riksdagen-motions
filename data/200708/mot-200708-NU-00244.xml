<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00244">
  <teiHeader>
    <fileDesc>
      <titleStmt>
        <title>Skogslänens utveckling med egenproducerat kapital</title>
        <author corresp="i-Bs6HAugbEikWxWig1ej69y">av Lennart Sacrédeus (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skogslänens utveckling med egenproducerat kapital</title>
          <idno type="rdwebb">GV02N244</idno>
          <rs type="number">N244</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N244/text</ref>
          <ref type="dokument_url_html">http://data.riksdagen.se/dokument/GV02N244</ref>
          <ref type="dokumentstatus_url_xml">http://data.riksdagen.se/dokumentstatus/GV02N244</ref>
          <ref type="doc">http://data.riksdagen.se/fil/BDED3507-2FB5-487F-9AF6-AD83FDABA40A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XfVgzDH1HoLHqYpRKJ2zFs" type="signed"/>
        <correspContext corresp="i-XfVgzDH1HoLHqYpRKJ2zFs">
          <note type="signatory" corresp="i-Bs6HAugbEikWxWig1ej69y"/>
        </correspContext>
        <correspAction xml:id="i-KMwXaNQzk4EH3TMix49fzy" type="referral">
          <date when="2007-10-16"/>
        </correspAction>
        <correspAction xml:id="i-AXrMKkEWr4WvJnVAQVhC3w" type="dismissal">
          <date when="2007-10-16"/>
        </correspAction>
        <correspAction xml:id="i-MDvh63JJ6B2FDecFCpA34p" type="numbering">
          <date when="2007-10-04"/>
        </correspAction>
        <correspAction xml:id="i-7jUKyRxCQxqJ1zcFeh8Po1" type="submission">
          <date when="2007-10-03"/>
        </correspAction>
        <correspAction xml:id="i-3TkkDpmmn2aE41tqnroDdj" type="transfer">
          <date when="2007-10-03"/>
        </correspAction>
        <correspAction xml:id="i-CAU9rxGLm3fzQuj5r73u4H" type="assigned"/>
        <correspContext corresp="i-CAU9rxGLm3fzQuj5r73u4H">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Qtup6Z6ZknK9vso3oZFu4d">
            Förslag till riksdagsbeslut
          </head>
          <p xml:id="i-4Zz65s97t2QTcUTeDGxb7P">
            Riksdagen tillkännager för regeringen som sin mening vad som
            anförs i motionen om att tillsätta en utredning för att finna
            en lösning som låter en del av vattenkraftens genererade värden
            stanna i de energiproducerande regionerna.
          </p>
        </div>
        <div type="motContent">
          <head xml:id="i-9D4G1qoqbayM3F6W3sig3X" type="h1">
            Motivering
          </head>
          <p xml:id="i-8FzKiJ4xA6ZPoCLdrPfqU8">
            Det är angeläget att gynna utvecklingen i hela Sverige och ge
            utrymme för kapitalackumulering på olika nivåer för framtida investeringar.
            Detta har nu skett genom viktiga reformer såsom borttagandet av
            förmögenhetsskatten och, på ett privatekonomiskt plan, genom inrättandet
            av den mer förutsägbara fastighetsavgiften. Detta är satsningar
            som kommer hela Sverige till del. Samtidigt är det viktigt att
            se särskilt på de behov som finns i till exempel glesbygden och
            de sju skogslänen för att där gynna framtida tillväxt och utveckling
            utifrån de särskilda behov och förutsättningar som finns där.
            Att skogs­länen har stora tillgångar i form av skog är självklart,
            men där sker också 90 procent av landets totala vattenkraftsproduktion.
            Det innebär också nästan hälften av all el som produceras i Sverige.
          </p>
          <p xml:id="i-7pYSD9cptfqzJjcQN8w8gG">
            När vattenkraften började byggas ut från början av 1900-talet
            innebar det omfattande miljöingrepp och att stora naturvärden
            förverkades. Idag har den nya miljön blivit den vi tar för given
            och även den ger oss rika miljöupplevelser, men samtidigt är det
            rimligt att något slags kompensation ges till skogslänen för ingreppen.
            Detta har aldrig skett. Enormt stora ekonomiska värden bildas
            kontinuerligt genom vattenkraften, som är en viktig och ständigt
            för­nybar naturresurs för Sverige, men en mycket liten del av
            dessa värden stannar i de producerande områdena. Under flera år
            har det debatterats om möjligheten att till skogslänen återföra
            en del av de värden som produceras genom vattenkraften där. Det
            är rimligt att dessa rika områden, sett till producerade värden,
            får behålla mer av de värden som produceras än idag.
          </p>
          <p xml:id="i-8hwT4xTG2Zp1jrftG7dXyp">
            Riksdag och regering har vid upprepade tillfällen avvisat denna
            möjlighet med hänvisningar till statens budgetsystem. Men det
            är fel att avvisa en utredning som kan titta på hur en lösning
            kan nås, som tar hänsyn till både de rättmätiga kraven på återbäring
            och statens budgetprocess. Det är själva utredningsväsendets grundtanke
            att utredaren arbetar fram lösningar på svåra problem och finner
            vägar att tillfredsställa olika intressen.
          </p>
          <p xml:id="i-UUcnj3BTRnsnj7gTawuLhU">
            Såväl Norge som Kanada har sedan många år lyckats finna sätt
            att återföra en del av de skapade värdena till sina vattenkraftsproducerande
            områden. Detta måste också vara möjligt i Sverige. En utredning
            bör därför tillsättas som kan arbeta utifrån ett brett spektrum
            av alternativa lösningar för att finna den bästa. Utredningen
            kan arbeta utifrån begrepp som att återföra energiskatt, koncessionskraft,
            naturresursskatt, egendomsskatt, koncessionsavgifter och vattenavgift
            men också se över fastighetsskatten på anläggningarna. Målet måste
            vara att skapa förutsättningar för regional utveckling genom egenproducerat
            kapital.
          </p>
        </div>
        <div type="motSignatures">
          <list>
            <item xml:id="i-UxtUhj6Z8dVm759Qb9Jg5v" who="i-Bs6HAugbEikWxWig1ej69y">
              Lennart Sacrédeus (kd)
            </item>
          </list>
        </div>
      </div>
    </body>
  </text>
</TEI>
